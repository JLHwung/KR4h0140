# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:10.158272
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百九十四
<pb:KR4h0140_WYG_894-1a>¶
　欽定四庫全書¶
御定全唐詩巻八百九十四¶
　　薛昭藴(蜀侍郎詞/十九首)¶
　　　　相見歡¶
　羅&KR0237;繡袂香紅畫堂中細草平沙蕃馬小屏風　巻羅¶
　幕凭妝閣思無窮暮雨輕煙魂斷隔簾櫳¶
　　　　醉公子(一名四/換頭)¶
　慢綰青絲髪光砑吳綾韈牀上小熏籠韶州新退紅¶
<pb:KR4h0140_WYG_894-1b>¶
　叵耐無端處捻得從頭汙惱得眼慵開問人閑事來¶
　　　　女冠子¶
　求仙去也翠鈿金箆盡捨入嵒巒霧巻黄羅帔雲雕白¶
　玉冠　野煙溪洞冷林月石橋寒静夜松風下禮天壇¶
　雲羅霧縠新授明威法籙降真函髻綰青絲髪冠抽碧¶
　玉篸　往來雲過五去住島經三正遇劉郎使啓瑶緘¶
　　　　浣溪沙¶
　紅蓼渡頭秋正雨印沙鷗跡自成行整鬟飄袖野風香¶
<pb:KR4h0140_WYG_894-2a>¶
　不語含嚬深浦裏㡬囘愁煞櫂船郎燕歸帆盡水茫¶
茫¶
鈿匣菱花錦帯垂静臨蘭檻卸頭時約鬟低珥算歸期¶
　花茂草青湘渚闊夢餘空有漏依依二年終日損芳¶
菲¶
粉上依稀有淚痕郡庭花落欲黄昏逺情深恨與誰論¶
　記得去年寒食日延秋門外卓金輪日斜人散暗銷¶
魂¶
<pb:KR4h0140_WYG_894-2b>¶
握手河橋柳似金蜂須輕惹百花心蕙風蘭思寄清琴¶
　意滿便同春水滿情深還似酒杯深楚煙湘月兩沈¶
沈¶
簾外三間出寺牆滿街垂柳緑隂長嫩紅輕翠間濃妝¶
　瞥地見時猶可可却來閑處暗思量如今情事隔仙¶
鄉¶
江館清秋纜客船故人相送夜開筵麝煙蘭燄簇花鈿¶
　正是斷魂迷楚雨不堪離恨咽湘弦月髙霜白水連¶
<pb:KR4h0140_WYG_894-3a>¶
天¶
傾國傾城恨有餘㡬多紅淚泣姑蘇倚風凝睇雪肌膚¶
　吳主山河空落日越王宫殿半平蕪藕花菱蔓滿平¶
湖¶
越女淘金春水上歩揺雲鬢佩鳴璫渚風江草又清香¶
　不為逺山凝翠黛只應含恨向斜陽碧桃花謝憶劉¶
郎¶
　　　謁金門¶
<pb:KR4h0140_WYG_894-3b>¶
春滿院疊損羅衣金線睡覺水精簾未巻簾前雙語燕¶
　斜掩金鋪一扇滿地落花千片早是相思腸欲斷忍¶
教頻夢見¶
　　　喜遷鶯¶
殘蟾落曉鐘鳴羽化覺身輕乍無春睡有餘酲杏苑雪¶
初晴　紫陌長襟袖冷不是人間風景囘看塵土似前¶
生休羨谷中鸎¶
金門曉玉京春駿馬驟輕塵樺煙深處白衫新認得化¶
<pb:KR4h0140_WYG_894-4a>¶
龍身　九陌喧千户啓滿袖桂香風細杏園歡宴曲江¶
濵自此占芳辰¶
清明節雨晴天得意正當年馬驕泥輭錦連乾香袖半¶
籠鞭　花色融人競賞盡是繡鞍朱鞅日斜無計更留¶
連歸路草和煙¶
　　　小重山¶
春到長門春草青玉階華露滴月朧明東風吹斷紫簫¶
聲宫漏促簾外曉嗁鸎　愁極夢難成紅妝流宿淚不¶
<pb:KR4h0140_WYG_894-4b>¶
勝情手挼裙帯遶花行思君切羅幌暗塵生¶
秋到長門秋草黄畫梁雙燕去出宫牆玉簫無復理霓¶
裳金蟬墜鸞鏡掩休妝　憶昔在昭陽舞衣紅綬帯繡¶
鴛鴦至今猶惹御爐香魂夢斷愁聽漏更長¶
　　　離别難¶
寳馬曉鞴雕鞍羅幃乍别情難那堪春景媚送君千萬¶
里半妝珠翠落露華寒紅蠟燭青絲曲偏能鉤引淚闌¶
干　良夜促香塵緑魂欲迷檀眉半歛愁低未别心先¶
<pb:KR4h0140_WYG_894-5a>¶
咽欲語情難說出芳草路東西揺袖立春風急櫻花楊¶
柳雨凄凄¶
　顧夐(五十/五首)¶
　　　荷葉杯¶
春盡小庭花落寂寞凭檻歛雙眉忍教成病憶佳期知¶
摩知知摩知¶
歌發誰家筵上寥亮别恨正悠悠蘭釭背帳月當樓愁¶
摩愁愁摩愁¶
<pb:KR4h0140_WYG_894-5b>¶
弱柳好花盡拆晴陌陌上少年郎滿身蘭麝撲人香狂¶
摩狂狂摩狂¶
記得那時相見膽戰鬢亂四肢柔泥人無語不擡頭羞¶
摩羞羞摩羞¶
夜久歌聲怨咽殘月菊冷露微微看看濕透縷金衣歸¶
摩歸歸摩歸¶
我憶君詩最苦知否字字盡闗心紅牋寫寄表情深吟¶
摩吟吟摩吟¶
<pb:KR4h0140_WYG_894-6a>¶
金鴨香濃鴛被枕膩小髻簇花鈿腰如細柳臉如蓮憐¶
摩憐憐摩憐¶
曲砌蝶飛煙暖春半花發柳垂條花如雙臉柳如腰嬌¶
摩嬌嬌摩嬌¶
一去又乖期信春盡滿院長莓苔手挼裙帯獨裵囘來¶
摩來來摩來¶
　　　甘州子¶
一爐龍麝錦帷傍屏掩映燭熒煌禁樓刁斗喜初長羅¶
<pb:KR4h0140_WYG_894-6b>¶
薦繡鴛鴦山枕上私語口脂香¶
每逢清夜與良晨多悵望足傷神雲迷水隔意中人寂¶
寞繡羅茵山枕上㡬㸃淚痕新¶
曽如劉阮訪仙蹤深洞客此時逢綺筵散後繡衾同欵¶
曲見韶容山枕上長是怯晨鐘¶
露桃花裏小樓深持玉盞聽瑶琴醉歸青瑣入鴛衾月¶
色照衣襟山枕上翠鈿鎮眉心¶
紅爐深夜醉調笙敲拍處玉纖輕小屏古畫㟁低平煙¶
<pb:KR4h0140_WYG_894-7a>¶
月滿閑庭山枕上燈背臉波横¶
　　　遐方怨¶
簾影細簟文平象紗籠玉指縷金羅扇輕嫩紅雙臉似¶
花明兩條眉黛逺山横　鳯簫歇鏡塵生遼塞音書絶¶
夢魂長暗驚玉郎經嵗負娉婷教人争不恨無情¶
　　　訴衷情¶
香滅簾垂春漏永整鴛衾羅带重雙鳯縷黄金窗外月¶
光臨沈沈斷腸無處尋負春心¶
<pb:KR4h0140_WYG_894-7b>¶
永夜抛人何處去絶來音香閣掩眉歛月将沈争忍不¶
相尋怨孤衾換我心為你心始知相憶深¶
　　　楊柳枝(即柳/枝)¶
秋夜香閨思寂寥漏迢迢鴛幃羅幌麝煙銷燭光揺¶
正憶玉郎遊蕩去無尋處更聞簾外雨瀟瀟滴芭蕉¶
　　　醉公子(二首/)¶
漠漠秋雲澹紅藕香侵檻枕倚小山屏金鋪向晩扄¶
睡起横波慢獨望情何限衰柳數聲蟬魂銷似去年¶
<pb:KR4h0140_WYG_894-8a>¶
㟁柳垂金線雨晴鸎百轉家住緑楊邉往來多少年¶
馬嘶芳草逺髙樓簾半巻歛袖翠蛾攢相逢爾許難¶
　　　酒泉子¶
楊柳舞風輕惹春煙殘雨杏花愁鸎正語畫樓東　錦¶
屏寂寞思無窮還是不知消息鏡塵生珠淚滴損儀容¶
羅帯縷金蘭麝煙凝魂斷畫屏欹雲鬢亂恨難任　㡬¶
囘垂淚滴鴛衾薄情何處去月臨窗花滿樹信沈沈¶
小檻日斜風度緑窗人悄悄翠幃閑掩舞雙鸞舊香寒¶
<pb:KR4h0140_WYG_894-8b>¶
　别來情緒轉難判韶顔看却老依稀粉上有嗁痕暗¶
銷魂¶
黛薄紅深約掠緑鬟雲膩小鴛鴦金翡翠稱人心　錦¶
鱗無處傳幽意海燕蘭堂春又去隔年書千㸃淚恨難¶
任¶
掩却菱花收拾翠鈿休上面金蟲玉燕鎖香奩恨厭厭¶
　雲鬟半墜嬾重篸淚侵山枕濕銀燈背帳夢方酣鴈¶
飛南¶
<pb:KR4h0140_WYG_894-9a>¶
水碧風清入檻細香紅藕膩謝娘歛翠恨無涯小屏斜¶
　堪憎蕩子不還家謾留羅帯結帳深枕膩炷沈煙負¶
當年¶
黛怨紅羞掩映畫堂春欲暮殘花微雨隔青樓思悠悠¶
　芳菲時節看将度寂寞無人還獨語畫羅&KR0237;香粉汙¶
不勝愁¶
　　　浣溪沙¶
春色迷人恨正賒可堪蕩子不還家細風輕露著梨花¶
<pb:KR4h0140_WYG_894-9b>¶
　簾外有情雙燕颺檻前無力緑楊斜小屏狂夢極天¶
涯¶
紅藕香寒翠渚平月籠虛閣夜蛩清塞鴻驚夢兩牽情¶
　寳帳玉爐殘麝冷羅衣金縷暗塵生小窗孤燭淚縱¶
横¶
荷芰風輕簾幕香繡衣鸂鷘泳囘塘小屏閑掩舊瀟湘¶
　恨入空幃鸞影獨淚凝雙臉渚蓮光薄情年少悔思¶
量¶
<pb:KR4h0140_WYG_894-10a>¶
惆悵經年别謝娘月窗花院好風光此時相望最情傷¶
　青鳥不來傳錦字瑶姬何處鎖蘭房忍教魂夢兩茫¶
茫¶
庭菊飄黄玉露濃冷莎偎砌隱鳴蛩何期良夜得相逢¶
　背帳風揺紅蠟滴惹香煖夢繡衾重覺來枕上怯晨¶
鐘¶
雲澹風髙葉亂飛小庭寒雨緑苔微深閨人静掩屏帷¶
　粉黛暗愁金帯枕鴛鴦空繞畫羅衣那堪孤負不思¶
<pb:KR4h0140_WYG_894-10b>¶
歸¶
鴈響遥天玉漏清小紗窗外月朧明翠幃金鴨炷香平¶
　何處不歸音信斷良宵空使夢魂驚簟涼枕冷不勝¶
情¶
露白蟾明又到秋佳期幽㑹兩悠悠夢牽情役㡬時休¶
　記得泥人微歛黛無言斜倚小書樓暗思前事不勝¶
愁¶
　　　更漏子¶
<pb:KR4h0140_WYG_894-11a>¶
舊歡娛新悵望擁鼻含嚬樓上濃柳翠晩霞微江鷗接¶
翼飛簾半巻屏斜掩逺岫參差迷眼歌滿耳酒盈尊¶
前非不要論¶
　　　應天長¶
瑟瑟羅裙金線縷輕透鵞黄香畫袴垂交帯盤鸚鵡嫋¶
嫋翠翹移玉歩背人匀檀注慢轉嬌波偷覻歛黛春¶
情暗許倚屏慵不語¶
　　　漁歌子¶
<pb:KR4h0140_WYG_894-11b>¶
曉風清幽沼緑倚䦨凝望珍禽浴畫簾垂翠屏曲滿䄂¶
荷香馥郁　好攄懐堪寓目身閑心静平生足酒杯深¶
光影促名利無心較逐¶
　　　河傳¶
燕颺晴景小窗屏暖鴛鴦交頸菱花掩却翠鬟欹慵整¶
海棠簾外影　繡幃香斷金鸂鷘無消息心事空相憶¶
倚東風春正濃愁紅淚㾗衣上重¶
曲檻春晩碧流紋細緑楊絲輭露華鮮杏枝緐鸎轉野¶
<pb:KR4h0140_WYG_894-12a>¶
蕪平似翦直是人間到天上堪遊賞醉眼疑屏障對¶
池塘惜韶光斷腸為花須盡狂¶
櫂舉舟去波光渺𣺌不知何處㟁花汀草共依依雨微¶
鷓鴣相逐飛　天涯離恨江聲咽嗁猨切此意向誰說¶
倚蘭橈獨無憀魂銷小爐香欲焦¶
　　　木蘭花(即玉/樓春)¶
月照玉樓春漏促颯颯風揺庭砌竹夢驚鴛被覺來時¶
何處管弦聲斷續　惆悵少年遊冶去枕上兩蛾攢細¶
<pb:KR4h0140_WYG_894-12b>¶
緑曉鶯簾外語花枝背帳猶殘紅蠟燭¶
柳映玉樓春日晩雨細風輕烟草輭畫堂鸚鵡語雕籠¶
金粉小屏猶半掩　香滅繡幃人寂寂倚檻無言愁思¶
逺恨郎何處縱疎狂長使含嗁眉不展¶
月皎露華窗影細風送菊香黏繡袂博山爐冷水沈微¶
惆悵金閨終日閉　嬾展羅衾垂玉筯羞對菱花篸寳¶
髻良宵好事枉教休無計那他狂耍壻¶
拂水雙飛來去燕曲檻小屏山六扇春愁凝思結眉心¶
<pb:KR4h0140_WYG_894-13a>¶
緑綺嬾調紅錦薦　話别情多聲欲戰玉筯痕留紅粉¶
面鎮長獨立到黄昏却怕良宵頻夢見¶
　　　虞美人¶
曉鶯嗁破相思夢簾巻金泥鳯宿妝猶在酒初醒翠翹¶
慵整倚雲屏轉娉婷　香檀細畫侵桃臉羅袂輕輕歛¶
佳期堪恨再難尋緑蕪滿院柳成隂負春心¶
觸簾風送景陽鐘鴛被繡花重曉幃初巻冷煙濃翠勻¶
粉黛好儀容思嬌慵　起來無語理朝妝寳匣鏡凝光¶
<pb:KR4h0140_WYG_894-13b>¶
緑荷相倚滿池塘露清枕簟藕花香恨悠揚¶
翠屏閑掩垂珠箔絲雨籠池閣露黏紅藕咽清香謝娘¶
嬌極不成狂罷朝妝　小金鸂鷘沈煙細膩枕堆雲髻¶
淺眉微歛注檀輕舊歡時有夢魂驚悔多情¶
碧梧桐映紗窗晩花謝鶯聲嬾小屏屈曲掩青山翠幃¶
香粉玉爐寒兩蛾攢　顚狂年少輕離别孤負春時節¶
畫羅紅袂有嗁痕魂銷無語倚閨門欲黄昏¶
深閨春色勞思想恨共春蕪長黄鸝嬌轉泥芳妍杏枝¶
<pb:KR4h0140_WYG_894-14a>¶
如畫倚輕煙瑣窗前　凭䦨愁立雙蛾細柳影斜揺砌¶
玉郎還是不還家教人魂夢逐楊花繞天涯¶
少年豔質勝瓊英早晩别三清蓮冠稳篸鈿箆横飄飄¶
羅袖碧雲輕畫難成　遲遲少轉腰身嫋翠靨眉心小¶
醮壇風急杏枝香此時恨不駕鸞皇訪劉郎¶
　　　臨江仙¶
碧染長空池似鏡倚樓閑望凝情滿衣紅藕細香清象¶
牀珍簟山障掩玉琴横　暗想昔時歡笑事如今贏得¶
<pb:KR4h0140_WYG_894-14b>¶
愁生博山爐煖澹煙輕蟬吟人静殘日傍小窗明¶
幽閨小檻春光晚柳濃花澹鶯稀舊歡思想尚依依翠¶
嚬紅歛終日損芳菲　何事狂夫音信斷不如梁燕猶¶
歸畫堂深處麝煙微屏虚枕冷風細雨霏霏¶
月色穿簾風入竹倚屏雙黛愁時砌花含露兩三枝如¶
嗁恨臉魂斷損容儀　香燼暗銷金鴨冷可堪孤負前¶
期繡襦不整鬢鬟攲㡬多惆悵情緒在天涯¶
　　　獻衷心¶
<pb:KR4h0140_WYG_894-15a>¶
繡鴛鴦帳暖畫孔雀屏欹人悄悄月明時想昔年歡笑¶
恨今日分離銀釭背銅漏永阻佳期　小爐煙細虚閣¶
簾垂㡬多心事暗地思惟被嬌娥牽役魂夢如癡金閨¶
裏山枕上始應知¶
　鹿䖍扆(蜀永泰軍節度使/加太保詞六首)¶
　　　女冠子¶
鳯樓琪樹惆悵劉郎一去正春深洞裏愁空結人間信¶
莫尋　竹疎齋殿迥松密醮壇隂倚雲低首望可知心¶
<pb:KR4h0140_WYG_894-15b>¶
歩虚壇上絳節霓旌相向引真仙玉佩揺蟾影金爐嫋¶
麝煙　露濃霜簡濕風緊羽衣偏欲留難得住却歸天¶
　　　思越人¶
翠屏欹銀燭背漏殘清夜迢迢雙帶繡窠盤錦薦淚侵¶
花暗香銷　珊瑚枕膩鴉鬟亂玉&KR0655;慵整雲散苦是適¶
來新夢見離腸争不千斷¶
　　　虞美人¶
巻荷香澹浮煙渚緑嫩擎新雨瑣窗疎透曉風清象牀¶
<pb:KR4h0140_WYG_894-16a>¶
　珍簟冷光輕水文平　九疑黛色屏斜掩枕上眉心歛¶
　不堪相望病將成鈿昏檀粉涙縱横不勝情¶
　　　　臨江仙¶
　金鎖重門荒苑静綺窗愁對秋空翠華一去寂無蹤玉¶
　樓歌吹聲斷已隨風　煙月不知人事改夜闌還照深¶
　宫藕花相向野塘中暗傷亡國清露泣香紅¶
　無頼曉鶯驚夢斷起来殘酒初醒映窗絲栁嫋煙青翠¶
　簾慵卷約砌杏花零　一自玉郎遊冶去蓮凋月慘儀¶
<pb:KR4h0140_WYG_894-16b>¶
　形暮天微雨灑閑庭手挼裙帶無語倚雲屏¶
　¶
　¶
　¶
　¶
　¶
　¶
御定全唐詩巻八百九十四¶
