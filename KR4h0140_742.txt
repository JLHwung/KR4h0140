# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:01.646512
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百四十二
<pb:KR4h0140_WYG_742-1a>¶
　欽定四庫全書¶
御定全唐詩巻七百四十二¶
　　張泌(一作/佖)¶
　張泌字子澄淮南人仕南唐為句容縣尉累官至内史¶
　舍人詩一巻¶
　　　　惜花¶
　蝶㪚鶯啼尚數枝日斜風定更離披㸔多記得傷心事¶
　金谷樓前委地時¶
<pb:KR4h0140_WYG_742-1b>¶
　　　　寄人¶
　别夢依依到謝家小廊廻合曲闌斜多情只有春庭月¶
　猶為離人照落花¶
　酷憐風月為多情還到春時别恨生倚柱尋思倍惆悵¶
　一場春夢不分眀¶
　　　　邉上¶
　戍樓吹角起征鴻獵獵寒旌背晚風千里暮烟愁不盡¶
　一川秋草恨無窮山河慘澹關城閉人物蕭條市井空¶
<pb:KR4h0140_WYG_742-2a>¶
只此旅魂招未得更堪回首夕陽中¶
　　　長安道中蚤行¶
客離孤館一燈殘牢落星河欲曙天雞唱未沈函谷月¶
鴈聲新度㶚陵烟浮生已悟荘周蝶壮志仍輸祖逖鞭¶
何事悠悠策羸馬此中辛苦過流年¶
　　　洞庭阻風¶
空江浩蕩景蕭然盡日菰蒲泊釣船青草浪髙三月渡¶
綠楊花撲一溪煙情多莫舉傷春目愁極兼無買酒錢¶
<pb:KR4h0140_WYG_742-2b>¶
猶有漁人數家住不成村落夕陽邊¶
　　　春日旅泊桂州¶
暖(一作/曉)風芳草竟芊綿多病多愁負少年弱柳未勝寒¶
食雨好花争奈夕陽天溪邉物色堪(一作/宜)圗畫林畔鶯¶
聲似管弦獨有離人開淚眼强憑杯酒亦潸然¶
　　　晚次(一作/歇)湘源縣¶
煙郭遥聞向晚雞水平舟静浪聲齊髙林帶雨楊梅熟¶
曲岸籠雲謝豹啼二女廟荒汀(一作/宫)樹老九疑山碧楚¶
<pb:KR4h0140_WYG_742-3a>¶
天低湘南自古多離怨莫動哀吟易慘悽¶
　　　惆悵吟¶
秋風丹葉動荒城慘澹雲遮日半明晝夢却因惆悵得¶
晩愁多為别離生江淹彩筆空留恨荘叟元譚未及情¶
千古怨魂銷不得一江寒浪若為平¶
　　　秋晚過洞庭¶
征帆初(一作/高)挂酒初酣莫景離情兩不堪千里晚霞雲¶
夢北一洲霜橘洞庭南溪風送雨過秋寺磵石驚龍落¶
<pb:KR4h0140_WYG_742-3b>¶
夜潭莫把羇魂弔湘魄九疑愁絶鎻煙嵐¶
　　　題華嚴寺木塔¶
六街晴色動秋光雨霽憑髙只易傷一曲晩煙浮渭水¶
半橋斜日照咸陽休将世路悲塵事莫指雲山認故鄉¶
回首漢宫樓閣暮數聲鐘鼓自㣲茫¶
　　　經舊逰¶
暫到髙唐暁又還丁香結夢水潺潺不知雲雨歸何處¶
歴歴空留十二山¶
<pb:KR4h0140_WYG_742-4a>¶
　　　碧户¶
碧户扄魚鏁蘭窗掩鏡臺落花疑悵望歸燕自裵囬詠¶
絮知難敵傷春不易裁恨從芳草起愁為晚風来衣惹¶
湘雲薄眉分楚岫開香濃眠舊枕夢好醉春杯小障眀¶
金鳳幽屏㸃翠苔寳筝横塞鴈怨笛落江梅卓氏仍多¶
酒相如正富才莫教琴上意翻作鶴聲哀¶
　　　芍藥¶
香清粉澹怨殘春蝶翅蜂鬚戀蘂塵閑倚晚風生悵望¶
<pb:KR4h0140_WYG_742-4b>¶
静留遲日學因循休将薜荔為青𤨏好與玫瑰作近鄰¶
零落若教隨暮雨又應愁殺别離人¶
　　　春晩謡¶
雨微微煙霏霏小庭半拆紅薔薇鈿筝斜倚畫屏曲零¶
落㡬行金鴈飛蕭關夢斷無尋處萬疊春波起南浦凌¶
亂楊花撲繡簾晩窗時有流鶯語¶
　　　所思¶
空塘水碧春雨微東風㪚漫楊柳飛依依南浦夢猶在¶
<pb:KR4h0140_WYG_742-5a>¶
脉脉髙唐雲不歸江頭日暮多芳草極目傷心煙悄悄¶
隔江紅杏一枝眀似玉佳人俯清沼休向春臺更廻望¶
銷魂自古因惆悵銀河碧海共無情兩處悠悠起風浪¶
　　　春夕言懐¶
風透踈簾月滿庭倚欄無事倍傷情煙垂栁帶&KR0655;腰軟¶
露滴花房怨臉眀愁逐野雲銷不盡情隨春浪去難平¶
幽窗謾結相思夢&KR0082;化西園蝶未成¶
　　　春江雨¶
<pb:KR4h0140_WYG_742-5b>¶
雨溟溟風泠泠老松瘦竹臨煙汀空江冷落野雲重村¶
(一作/雲)中鬼火(一作/孤月)㣲如星夜驚溪上漁人起滴瀝篷聲¶
滿愁耳子規叫斷獨未眠罨岸春濤打船尾¶
　　　送容州中丞赴鎮¶
交趾同星坐龍泉佩斗文燒香翠羽帳㸔舞鬰金裙鷁¶
首衝瀧浪犀渠拂嶺雲莫教銅柱北祇說馬將軍¶
　　　贈韓道士¶
日暮秋風吹野花上清歸客意無涯桃源寂寂煙霞閉¶
<pb:KR4h0140_WYG_742-6a>¶
　天路悠悠星漢斜還似世人生白髪定知仙骨變黄芽¶
　東城南陌頻相見應是壺中别有家¶
　¶
　¶
　¶
　¶
　¶
　¶
<pb:KR4h0140_WYG_742-6b>¶
　¶
　¶
　¶
　¶
　¶
　¶
　¶
御定全唐詩巻七百四十二¶
