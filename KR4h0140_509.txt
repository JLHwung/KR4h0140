# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:51.378387
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百九
<pb:KR4h0140_WYG_509-1a>¶
　欽定四庫全書¶
御定全唐詩巻五百九¶
　　顧非熊¶
　顧非熊况之子性滑稽好凌轢困舉場三十年穆宗長¶
　慶中登進士第累佐使府大中間為盱眙尉慕父風棄¶
　官隠茅山詩一巻¶
　　　　秋日陜州道中作¶
　孤客秋風裏驅車入陜西關河午時路村落一聲雞樹¶
<pb:KR4h0140_WYG_509-1b>¶
　勢標秦逺天形到岳低誰知我名姓來往自栖栖(一作/凄凄)¶
　　　　經杭州¶
　郡郭遶江濆(一作/濵)人家近白雲晚濤臨檻看夜艣隔城¶
　聞浦轉山初盡虹斜雨未(一作/半)分有誰知我意心緒逐¶
　鷗羣¶
　　　　經河中¶
　一望蒲城路關河氣象雄樓臺山色裏楊栁水聲中思¶
　(一本作離/缺下一字)起懐(一作/赴)吴客行斜向磧鴻我来尋古跡唯¶
<pb:KR4h0140_WYG_509-2a>¶
見舜祠(一作/遺)風¶
　　　送僧歸洞庭¶
江山萬萬重歸去指何峰未入連雲寺先齋越浪鐘島¶
(一作/鳥)香廻棧柏(一作/橘)秋䕃出菴松若救吳人病須降震¶
澤龍¶
　　　題覺真上人院¶
長安車馬地此院閉松聲新罷九天講舊曾諸岳行能¶
詩因作偈好客豈關名約我中秋夜同來看月眀¶
<pb:KR4h0140_WYG_509-2b>¶
　　　寄太白無能禪師¶
太白山中寺師居最上方獵人偷佛火櫟䑕戱禪床定¶
久衣塵積行稀徑草長有誰來問法林杪過殘陽¶
　　　舒州酬别侍御(一作/上卿)¶
故交他郡見下馬失愁容執手向殘日分襟在晩鐘郷¶
心隨皖水客路過廬峰衆惜君材器何為滯所從¶
　　　姚巖寺路懷友(一作桃巖/懐賈島)¶
路向姚巖寺多行洞壑間鶴聲連塢(一作/兼野)静溪色帶村¶
<pb:KR4h0140_WYG_509-3a>¶
閒疎葉(一作葦/又作荻)秋前渚斜陽雨外山憐(一作/羡)君不得見¶
詩思最相關¶
　　　天河閣到啼猿閣即事¶
萬壑褒中路何層不架虛濕雲和棧起樵枿(一作/樵徑)帶畬¶
餘巖狖牽垂果湍禽接迸(一作/躍)魚毎(一作/相)逢維艇處塢¶
裏有人居¶
　　　夏日㑹修行段將軍宅¶
愛君書院静莎覆蘚堦濃連穂古藤暗領雛幽鳥重罇¶
<pb:KR4h0140_WYG_509-3b>¶
前迎逺客林杪見晴峰誰謂朱門内雲山滿座逢¶
　　　送杭州姚員外¶
浙江江上郡楊栁到時春塹起背城雁帆分向海人嶠¶
雲侵寺吐汀月隔樓新静理更何事還應詠白蘋¶
　　　送樸處士歸新羅¶
少年離本國今去已成翁客夢孤舟裏郷山積水東鼇¶
沈崩巨岸龍鬬出遥空學得中華語將歸誰與同¶
　　　送馬戴入山(一本山上/有華字)¶
<pb:KR4h0140_WYG_509-4a>¶
古木亂重重何人識去踪斜陽收萬壑圎月上三峯雲¶
裏泉縈石忩間鳥下松唯應採藥客時與此相逢¶
　　　送喻鳬春歸江南¶
去年登第客今日及春歸鷺影(一作/引)離秦馬蓮香入楚¶
衣里閭爭慶賀親戚共光輝唯我門前浦苔應滿釣磯¶
　　　送友人及第歸蘇州¶
見君先得意希我命還通不道才堪並多縁蹇共同鶴¶
鳴荒苑内(一作/野外)魚躍夜(一作/入)潮中若問家山路知(一作/叨)¶
<pb:KR4h0140_WYG_509-4b>¶
連震澤東¶
　　　送皇甫司録赴黔南幕¶
黔南從事客禄利先(一本缺/此字)來饒官受外臺屈家移一¶
舸遥夜猿聲不斷寒木葉微凋逺别因多感新郎倍寂¶
寥(一本缺/末三字)¶
　　　寄九華山費拾遺¶
先生九華隠鳥道(一作/篠徑)隔塵埃石室和雲住山田引燒¶
開久閒仙客降(一作/至)髙卧詔書来一入深林去人間更¶
<pb:KR4h0140_WYG_509-5a>¶
不囬¶
　　　雁(一作/早雁)¶
逐暖來南國迎寒背朔雲下時波勢出起處陣形分聲¶
急奔前侣行低續後羣何人寄書札絶域可知聞¶
　　　銅雀妓¶
鴉散陵樹曉筵開繐帳空嬋姢寵休妬歌舞怨來同往¶
事與塵化新愁生曲終廽軒葉正落寂寞聴秋風¶
　　　早秋雨夕¶
<pb:KR4h0140_WYG_509-5b>¶
貧居常寂寞况復是秋天黄葉如霜後清風似水邊中¶
宵疑有雁當夕暫無蟬就枕終難寐殘燈滅又然¶
　　　天津橋晚望¶
晴登洛橋望寒色古槐稀流水東不息翠華西未歸雲¶
收中岳近鐘出後宫㣲回首禁門路羣鴉度落(一作/晚)暉¶
　　　月夜登王屋仙壇¶
月臨峰頂壇氣爽覺天寛身去銀河近衣霑玉露寒雲¶
中日已赤山外夜初殘即此是仙境唯愁再上難¶
<pb:KR4h0140_WYG_509-6a>¶
　　　下第後曉坐¶
逺客滯都邑老驚時節催海邊身夢覺枕上鼓聲來起¶
見銀河没坐知閶闔開何為此生内終夜泣塵埃¶
　　　下第後送友人不及¶
失意經寒食情偏感别離來逢人已去坐見栁空垂細¶
雨飛黄鳥新蒲長緑池自傾相送酒終不展愁眉¶
　　　與無可宿輝公院¶
夜僧同净語秋寺近巖城世路雖多梗𤣥心各自眀寒¶
<pb:KR4h0140_WYG_509-6b>¶
池清月彩危閣聴林聲儻許雙摩頂隨縁萬刼生¶
　　　題平陸縣亭¶
孤亭臨峭㟁别有逺泉來山與中條合河逢一曲廽夜¶
聲多雁過晚色亂雲開却自求僮僕淹留莫謾催¶
　　　題馬儒乂石門山居¶
尋君石門隠山近漸無青鹿跡入柴戸樹身穿草亭雲¶
低收藥徑苔惹取泉瓶此地客難到夜琴誰共聴¶
　　　題春眀門外鎮國禪院¶
<pb:KR4h0140_WYG_509-7a>¶
空門臨大道師坐此中禪過客自生敬焚香唯黙然書¶
燈眀象外古木覆簷前不得如馴鴿人間萬慮牽¶
　　　夏夜漢渚歸舟即事¶
扁舟江瀨盡歸路海山青巨浸分圎象危檣入衆星雨¶
遥眀電影蜃曉識樓形不是長逰客那知造化靈¶
　　　酬均州鄭使君見送歸茅山¶
餞行詩意厚惜别獨筵重解纜城邊栁還舟海上峰飲¶
猨當瀨見浴鳥帶槎逢吏隠應難逐為霖是蟄龍¶
<pb:KR4h0140_WYG_509-7b>¶
　　　成名後将歸茅山酬羣公見送¶
此名誰不得人賀至公難素(一作/舊)業承家了離筵去國¶
歡暮天行雁斷曉渡落潮寒舊隠茅峰下松根石上盤¶
　　　酬陳摽評事喜及第與段何共貽¶
至公平得意自喜不因媒榜入金門去(一本缺/此字)名從玉¶
案來歡情聴鳥語笑眼對花開若擬華筵賀當期醉百¶
杯¶
　　　關試後嘉㑹里聞蟬感懐呈主司¶
<pb:KR4h0140_WYG_509-8a>¶
昔聞驚節换常抱異郷愁今聴當名遂方歡上國逰吟¶
纔依樹午風已報庭秋併覺聲聲好懐恩忽淚流¶
　　　贈友人¶
吾友昔同道唯予今獨行青雲期未遂白髪鑷還生舊¶
隠連江色新春聞鳥聲休眀獨不遇何計可歸耕¶
　　　落第後贈同居友人¶
有情天地内多感是詩人見月長憐夜看花又惜春愁¶
為終日客閑過少年身寂寞正相對笙歌滿四隣¶
<pb:KR4h0140_WYG_509-8b>¶
　　　冬日寄蔡先輩校書京¶
弱冠下茅嶺中年道不行舊交因貴絶新月對愁生旅¶
思風飄葉歸心雁過城惟君知我苦何異㸑桐鳴¶
　　　行經褒城寄興元姚從事¶
往嵗客龜城同時聴鹿鳴君兼蓮幕貴我得桂枝榮棧¶
閣危初盡褒川路忽平心期一壺酒静話别離情¶
　　　下第後寄髙山人¶
我家堂屋前仰視大茅巔潭静鳥聲異地寒松色鮮人¶
<pb:KR4h0140_WYG_509-9a>¶
眠甕牖月鹿飲竹門泉多愧鄰髙隠無成又一年¶
　　　寄紫閣無名新羅頭陁僧¶
㯶床已自檠野宿更何營大海誰同過空山虎共行身¶
心相外盡鬢髪定中生紫閣人來禮無名便是名¶
　　　送信州盧貟外兼寄薛貟外¶
五馬弋陽行分憂出禁城粉闈移席近茜斾越疆行徳¶
茂榮方漸仁深瑞必呈疲甿復何幸前政已殘聲¶
　　　送于中丞入囬鶻¶
<pb:KR4h0140_WYG_509-9b>¶
風沙萬里行邊色看雙旌去展中華禮將安外國情朝¶
衣驚異俗牙帳見新正料得歸來路春深草未生¶
　　　送李廓侍御赴劒南¶
鳥道見狼烟元戎正急賢圗書借朋友吟詠入戈鋋山¶
色城池近江聲鼓角連不應誇戰勝知在(一作/更掩)檄蠻篇¶
　　　送友人歸漢陽¶
尊前别楚客雲水思縈囬秦野春将盡商山花不開鷗¶
驚帆乍起虹見雨初來自有歸期在蟬聲䖏䖏催¶
<pb:KR4h0140_WYG_509-10a>¶
　　　送造㣲上人歸淮南覲兄¶
到家方坐夏栁巷對兄禪雨斷蕪城路虹分建鄴天赴¶
齋隨野鶴迎水上漁船終擬歸何䖏三湘思渺然¶
　　　賦得江邊栁送陳許郭貟外¶
拂水復含烟行分古岸邊春風正揺落客思共悠然絮¶
急頻縈水根靈復繫船微隂覆離岸祗此醉昏眠¶
　　　武宗挽歌詞二首¶
睿畧皇威逺英風帝業開竹林方受位薤露忽興哀静¶
<pb:KR4h0140_WYG_509-10b>¶
塞妖星落和戎貴主囬龍髯不可附空見望仙臺¶
蒼生期漸泰皇道欲中興國用銷靈像農功復冗僧冕¶
旒辭北闕歌舞怨西陵惟有金莖石長宵對玉繩¶
　　　㑹中賦得新年¶
萬古如昨日一年加一(一作/此)晨暗生無限事潜老㡬多¶
人歸路舊侣盡故鄉囬鴈新那堪獨惆悵猶是白衣身¶
　　　斜谷郵亭翫海棠花¶
忽識海棠花令人只歎嗟艶繁惟共笑香近試堪誇駐¶
<pb:KR4h0140_WYG_509-11a>¶
騎忘山險持盃任日斜何川是多處應遶羽人家¶
　　　萬年厲貟外宅殘菊¶
纔過重陽後人心已為殘近霜須苦惜帶蝶更宜看色¶
減頻經雨香銷恐(一作/怨)漸寒今朝陶令宅不醉却應難¶
　　　題永福寺臨淮亭(亭即司馬復/眀府所置)¶
淮上前朝寺因公始建亭雖無山可望多有鶴堪聴引¶
客閒垂釣看僧静灌瓶帶潮秋見月隔竹曉聞經水氣¶
侵衣冷蘋風入座馨路逢沙獺上船值海人停砧杵鳴¶
<pb:KR4h0140_WYG_509-11b>¶
孤戍烏鳶下逺汀連波芳草濶極目暮天青創置嗟心¶
匠幽棲得地形常來勸農事賴此近郊坰¶
　　　陳情上鄭主司¶
登第久無縁歸情思渺然藝慚公道日身賤太平年未¶
識笙歌樂虚逢嵗月遷覊懐吟獨苦愁眼愧花妍求逹¶
非榮已脩辭欲繼先秦城春十二吴苑路三千茅屋山¶
嵐入柴門海浪連遥心猶送鴈歸夢不離船時節思家¶
夜風霜(一作/光)作客天庭闈乖旦暮兄弟阻團圎朝乏新¶
<pb:KR4h0140_WYG_509-12a>¶
知已邨荒舊業田受恩期望外效死誓生前願察為裘¶
意彷徉扣角篇懇情今吐盡萬一冀哀憐¶
　　　長安清眀言懐¶
眀時帝里遇清眀還逐逰人出禁城九陌芳菲鶯自囀¶
萬家車馬雨初晴客中下第逢今日愁裏看花厭此生¶
春色年來誰是主不堪憔悴(一作/惆悵)更無成¶
　　　出塞即事二首¶
塞山行盡到烏延萬頃沙堆見極邊河上月沈鴻雁起¶
<pb:KR4h0140_WYG_509-12b>¶
磧中風度犬羊膻席箕草斷城池外䕶栁花開帳幕前¶
此處逰人堪下淚更聞終日望狼煙¶
賀蘭山便是戎疆此去蕭關路㡬荒無限城池非漢界¶
㡬多人物在胡郷諸侯持節望吾土男子生身負我唐¶
廽望風光成異域誰能獻計復河湟¶
　　　送李相公昭義平復起彼宣慰貟外副行¶
天井雖收宼未平所司促戰急王程曉馳雲騎穿花去¶
夜與星郎帶月行新詠盡題關外事故郷因過洛陽城¶
<pb:KR4h0140_WYG_509-13a>¶
時逢寒食逰人識竟說從來有大名¶
　　　送從叔尉澠池¶
同登科第皆清列尚愛東畿一尉閒雖有田園供海畔¶
且無宗黨在朝班甘貧只為心知道晚達多縁性好山¶
白首青衫猶未換又騎羸馬出函關¶
　　　哭韓将軍¶
将軍不復見儀刑笑語隨風入杳㝠戰馬舊騎(一作/驅行)嘶¶
引𦵏歌姬新嫁哭辭靈㓛勲客問求為誌服玩僧收與¶
<pb:KR4h0140_WYG_509-13b>¶
轉經寂寞一家春色裏百花開落滿山庭¶
　　　崔卿雙白鷺¶
朝客髙清愛水禽緑波雙鷺在園林立當風裏絲揺急¶
步遶池邊字印深刷羽競生堪盡勢依泉各有取魚心¶
我鄉多傍門前見坐覺煙波思不禁¶
　　　子夜夏秋二曲¶
相持薄羅扇緑樹聴鳴蜩君筵呈妙舞香汗濕鮫綃¶
銀床梧葉下便覺漏聲長露砌蛩吟切那憐白苧涼¶
<pb:KR4h0140_WYG_509-14a>¶
　　　關山月¶
海上清光發邊營照轉悽深閨此宵夢帶月過遼西¶
　　　採蓮詞¶
纎手折芙蕖花灑羅衫濕女伴喚囬船前溪風浪急¶
　　　秋月夜¶
旅雁迎風度階翻月露華砧聲鳴夜永江上㡬多家¶
　　　登樓¶
登樓一南望淮樹楚山連見雁無書寄歸吳定此年¶
<pb:KR4h0140_WYG_509-14b>¶
　　　閶門書感¶
鳬鷖踏波舞樹色接横塘逺近蘼蕪緑吳宫總夕陽¶
　　　送内鄉張主簿¶
松窓久是飡霞客山縣新為主印官混俗故來分利禄¶
不教常作異人看¶
　　　𤓰州送朱言¶
渡頭風晚葉飛頻君去還吴我入秦雙淚别家猶未斷¶
不堪仍送故鄉人¶
<pb:KR4h0140_WYG_509-15a>¶
　　　秋夜長安病後作¶
秋中帝里經旬雨晴後蟬聲更不聞牢落閒庭新病起¶
故郷南去鴈成羣¶
　　　題王使君片石¶
勢似孤峰一片成坐來疑有白雲生主人莫怪殷勤看¶
逺客長懐舊隠情¶
　　　暮春早起¶
栁梢暗露滴清晨簾下偏驚獨起人鶗鴂數聲花漸落¶
<pb:KR4h0140_WYG_509-15b>¶
園林是處總殘春¶
　　　途次懐歸¶
隴頭禾偃乳烏飛兀倚征鞍倍憶歸正值江南新釀熟¶
可容閒却老萊衣¶
　　　寄陸隠君¶
相思迢逓隔重城鳥散堦前竹塢清㝎擬秋凉過南崦¶
長松石上聴泉聲¶
　　　寄吴山浄上人¶
<pb:KR4h0140_WYG_509-16a>¶
　憶共蒲團話夜鐘别來落葉閟行踪遙知黛色秋常玩¶
　住向靈巖第㡬峰¶
　　　　送徐五綸南行過吳¶
　吳門東去路三千到得閶門暫泊船老父出迎應倒屣¶
　貧居江上信誰傳¶
　¶
　¶
　¶
<pb:KR4h0140_WYG_509-16b>¶
　¶
　¶
　¶
　¶
　¶
　¶
　¶
御定全唐詩卷五百九¶
