# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.291240
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷九十八
<pb:KR4h0140_WYG_098-1a>¶
　欽定四庫全書¶
御定全唐詩巻九十八¶
　　趙冬曦¶
　趙冬曦定州人進士擢第厯左拾遺開元初遷監察御¶
　史坐事流岳州時與刺史張説數賦詩相倡和後召還¶
　復官累遷中書舍人内供奉終國子祭酒冬曦兄冬日¶
　弟和璧等六人韋述弟亦六人並詞學登科張說稱之¶
　曰韋趙昆季人之杞梓詩十九首¶
<pb:KR4h0140_WYG_098-1b>¶
　　　　陪張燕公登南樓¶
　抑鬱(一作/寛慰)何以歡陰氛(一作/氣)亦登望孤島輕霧裏行舟¶
　白波上目勞西北雲心醉東南嶂昔日青谿子胡然此¶
　無状¶
　　　　酬燕公出湖見寄¶
　綸綍有成命旌麾不可攀湘川朝目(一作/日)斷荆闕夕波¶
　還果枉東瞻唱興言夕放閒攜琴仙洞中置酒㴩湖上¶
　芳景恣行樂謫居忽如忘聚散本相因離情自悲悵鸞¶
<pb:KR4h0140_WYG_098-2a>¶
翮非常戢鵬天㑹昭曠永懐宛洛㳺曽是彈冠望¶
　　　奉和張燕公早霽南樓¶
方曙躋南樓凭軒肆遐矚物華蕩暄氣春景媚晴旭川¶
霽湘山孤林芳楚郊縟列巖重疊翠逺岸逶迤綠風帆¶
摩天垠魚艇散彎曲鴻歸鶴舞送(一作/逺)猨叫鶯聲續羣¶
動皆熙熙噫予獨羈束常欽才子意(一作/義)忌鵩傷踡跼¶
雅尚騷人文懐沙何廹促未知二賢意去矣従所欲¶
　　　㴩湖作(幷序/)¶
<pb:KR4h0140_WYG_098-2b>¶
　　巴丘南㴩湖者盖沅湘澧汨之餘波焉兹水也淪¶
　　匯洞庭澹澹千里夏潦奔注則泆為此湖冬霜既¶
　　零則涸為平野按爾雅云水反入為㴩斯名之作¶
　　有由焉爾而此鄊炎暑子月草生彌望青青相與¶
　　逰藉豈盈虚之可歎亦風景之多傷感物增懐因¶
　　書其事¶
三湖返入兩山間畜作㴩湖彎復彎暑雨奔流潭(一作/湘)¶
正滿㣲霜及潦水初還水還波巻谿潭涸綠草芊芊㟁¶
<pb:KR4h0140_WYG_098-3a>¶
嶄岝適来(一作/方)飛櫂共迴旋已復揚鞭恣行樂道傍耆¶
老歩躚躚楚言兹事不知年試就湖邊披草径莫疑東¶
海變桑田君訝今時盡陵陸我㸔眀嵗更淪漣来今自¶
昔無終始人事迴環常若是應(一作/懸)思闕下聲華日誰¶
謂江潭旅逰子初貞正喜固當然往蹇来譽宜可俟盈¶
虚用舍輪輿旋勿學靈均逺問天¶
　　　和燕公岳州山城¶
為吏恩猶舊投沙恵此䝉江邊悠爾䖏泗上宛然同訪¶
<pb:KR4h0140_WYG_098-3b>¶
道精言合論經大義通鳴琴有真(一作/竒)氣況巳沐清風¶
　　　和尹&KR1026;秋夜逰㴩湖二首¶
政理常多暇方舟此泝洄吹笙虚洞荅舉楫便風催山¶
暗雲猶辨潭幽月稍来清谿無數曲未盡莫先逥¶
煙靄夕微䝉幽灣賞未窮艤舟待初月褰幌招逺風鶴¶
聲聒前浦漁火眀暗叢東山雲壑意不謂爾来同¶
　　　陪燕公逰㴩湖上寺¶
江外多山水招要歩馬来琴将天籟合酒共鳥聲(一作/歌)¶
<pb:KR4h0140_WYG_098-4a>¶
催巖坐攀紅藥谿行愛綠苔所懐非此地逰望亦裵回¶
　　　荅張燕公翻著葛巾見呈之作¶
美酒值芳春醒餘氣益真降歡時倒履乘興偶翻巾徐¶
榻思方建左車理自均傲然歌一曲一醉濯纓人¶
　　　奉荅燕公¶
語别意淒淒零陵湘水西佳人金谷返愛(一作/逰)子洞庭¶
迷舊館逢花發他山值鳥啼江天千里望誰見綠蘋齊¶
　　　奉和聖製同二相巳下羣官樂逰園宴¶
<pb:KR4h0140_WYG_098-4b>¶
爽塏三秦地芳華二月初酺承奠璧罷宴是合錢餘栁¶
翠垂堪結桃紅卷欲舒從容㑹鵷鷺延曼戯龍魚喜氣¶
流雲物歡聲浃里閭聖恩将報厚(一作/厚意)請述記言書¶
　　　奉和聖製荅張説扈従南出雀䑕谷¶
軒轅應順動力牧正趨陪道合殷為礪時行楚有材省¶
方西禮設振旅北京逥地理分中壤天文照上台寒依¶
汾谷去春入晉郊来竊比康衢者長歌仰大哉¶
　　　奉和聖製送張說上集賢學士賜宴賦得蓮字¶
<pb:KR4h0140_WYG_098-5a>¶
淺術方觀海深恩忽見天學開丹殿籍名與石渠賢良¶
輔膺休命微生謬采甄春餘仍哢鳥夏近未舒蓮牋札¶
来宸禁衣冠集詔筵史臣知醉徳欲記升中(一作/平)年¶
　　　奉荅燕公¶
誰道零陵守東過此地逰友僚同省閣昆弟接荆州我¶
逐江潭鴈君隨海上鷗屢傷神氣阻乆别鬢毛秋疑嶺¶
春應徧陽臺雨欲收主人情未盡髙駕少淹留¶
　　　陪張燕公行郡竹籬¶
<pb:KR4h0140_WYG_098-5b>¶
良臣乃國寳麾守去承眀外户人無閉浮江獸巳行隨¶
来晉盗逸民化蜀風清郛郭従彛典州閭荷徳聲小人¶
投(一作/被)天涯(一作/渥)流落巴丘城所賴中和作優㳺鑿與¶
耕¶
　　　和燕公别㴩湖¶
南湖羙泉石君子翫幽竒灣澳陪臨泛巖峿共踐窺秋¶
風赬桂竦春景綠楊垂郢路委分竹湘濱擁去麾枉帆¶
懐勝賞留景惜差池水木且不棄情由良可知¶
<pb:KR4h0140_WYG_098-6a>¶
　　　奉酬燕公見歸田賦垂贈之作¶
窮鳥嬰籠綴孤飛任播遷鷦鷯王佐用復此挫沖天楚¶
雲何掩鬱湘水亦逥邅懐哉愧木鴈忽爾枉蘭荃愈疾¶
同枚叔銷憂比仲宣歸途書可畏弱操石猶堅覆載雖¶
云廣涔陽直塊然¶
　　　和張燕公耗磨日飲¶
上月今朝減流傳耗磨辰還将不事事同醉俗中人¶
春来半月度俗忌一朝閒不酌他鄊酒無堪對楚山(此/二)¶
<pb:KR4h0140_WYG_098-6b>¶
(首一作/張說詩)¶
　尹&KR1026;¶
尹&KR1026;河間人為張說岳州従事官補闕詩四首¶
　　　奉陪張燕公登南樓¶
君子每垂眷江山共流盼水逺林外眀巖近霧中見終¶
日西北望何䖏是京縣屢登髙春臺徒使淚如霰¶
　　　秋夜陪張丞相趙侍御㳺㴩湖二首(幷序/)¶
　　燕公以司馬初到趙侍御客焉聿理方舟嬉㳺㴩¶
<pb:KR4h0140_WYG_098-7a>¶
　　壑覽山川之異探泉石之竒騁望崇朝留尊待月¶
　　一時之樂豈不盛歟賦詩者列之於左¶
㷱軾巴陵地鷁舟湘水潯江山與勢逺泉石自幽深杳¶
靄入天壑冥茫見道心超然無俗事清宴有空(一作/深)林¶
江上饒竒山㠝羅雲水間風和(一作/秋)樹色雜苔古石文¶
斑巴俗将千溠㴩湖凡㡬灣嬉逰竟不盡乘月汎舟還¶
　　　同燕公汎洞庭¶
風光淅淅草中飄日彩熒熒水上揺幸奏瀟湘雲壑意¶
<pb:KR4h0140_WYG_098-7b>¶
山傍容與動仙橈¶
　王琚¶
王琚懷州河内人神龍初為駙馬王同皎所器預謀刺¶
武三思後太平公主謀逆琚勸眀皇先事誅之薦張説¶
劉幽求郭元振等與決議事平進户部尚書眷委特異¶
参豫大政時號内宰相後以讒見疏歴典外郡卒為李¶
林甫所搆貶死詩四首¶
　　　奉荅燕公¶
<pb:KR4h0140_WYG_098-8a>¶
郡逺途且艱宜悲良自得胡為心獨爾恵好在南國亦¶
既清顔披冏然良&KR0133;克與君蘭時㑹羣物如藻飾煙景¶
惜歡賞雲山起翰墨接藝奇思微偶談𤣥言直永日不¶
知倦逾旬猶謂亟如何酌離尊移櫂巴城側浦口勞長¶
望舟中獨太息疾風吹飛帆倐忽南與北目盡不復見¶
懐哉無終極唯當衡峰上遥辨湖水色¶
　　　美女篇¶
東鄰美女實名倡絶代容華無比方濃纎得中非短長¶
<pb:KR4h0140_WYG_098-8b>¶
紅素天生誰飾妝桂樓椒閣木蘭堂繡户雕軒文杏梁¶
屈曲屏風繞象牀萎蕤翠帳綴香囊玉臺龍鏡洞徹光¶
金爐沈煙酷烈芳遥聞行佩音鏘鏘含嬌欲笑出洞房¶
二八三五閨心切褰簾捲幔迎春節清歌始發詞怨咽¶
鳴琴一弄心斷絶借問哀怨何所為盛年情多心自悲¶
須㬰破顔倐斂態一悲一喜併相宜何能見此不注心¶
惜無媒氏為傳音可憐盈盈直千金誰家君子為藁砧¶
　　　自荆湖入朝至岳陽奉别張燕公¶
<pb:KR4h0140_WYG_098-9a>¶
五載朝天子三湘逢舊僚扁舟方輟櫂清論遂終朝逺¶
樹煙間沒長江地際遥帝城馳夢想歸帆滿風飇¶
　　　㳺㴩湖上寺¶
春山臨逺壑水木自幽清夙昔懐㣲尚兹焉一放情雲¶
間聽弄鳥煙上摘初英地僻方無悶逾知道思精(一作/生)¶
　陰行先¶
隂行先開元間為張說湘州従事詩一首¶
　　　和張燕公湘中九日登髙¶
<pb:KR4h0140_WYG_098-9b>¶
重陽初唘節無射正飛灰寂寞風蟬至連翩霜鴈来山¶
棠紅葉下岸菊紫花開今日桓公座多愧孟嘉才¶
　王熊¶
王熊潭州都督詩二首¶
　　　奉别張岳州說二首(一作荅張燕/公岳州宴别)¶
長沙辭舊國洞庭逢故人薰蘭敦乆要披霧轉相親嵗¶
月空嗟老江山不惜春忽聞黄鶴曲更作白頭新¶
平生共風月倐忽間山川不期交淡水暫得欵忘年興¶
<pb:KR4h0140_WYG_098-10a>¶
逸方罷釣帆開欲解船離心若危斾朝夕為君懸¶
　梁知微¶
梁知微嗣聖初登進士第甞守潭州與張說相贈荅詩¶
一首¶
　　　入朝别張燕公¶
華容佳山水之子厭承眀符竹紆小郡江湖被徳聲三¶
年計吏入路指巴丘城鳬舟纔結纜騶駕巳相迎别離¶
他鄊酒委曲故人情孤嶼早煙薄長波晩氣清辛勤方¶
<pb:KR4h0140_WYG_098-10b>¶
逺騖勝賞屢難并逥瞻洞庭浦日暮愁雲生¶
　李伯魚¶
李伯魚臨淄人善為文登開元六年進士第擢校書郎¶
出為青州司功詩一首¶
　　　桐竹贈張燕公¶
北竹青桐北南桐(一作/家)綠竹南竹林君早愛桐樹我初¶
貪鳳栖桐不媿鳳食竹何慙棲食更如此餘非鳳所堪¶
　楊重𤣥¶
<pb:KR4h0140_WYG_098-11a>¶
　楊重元開元進士詩一首¶
　　　　正朝上左相張燕公¶
　嵗去愁終在春還命不来長吁問丞相東閣㡬時開¶
　　朱使欣¶
　朱使欣張說同時人詩一首¶
　　　　道峡似巫山¶
　江如曉天静石似暮雲張征帆一流覽宛若巫山陽楚¶
　客思歸路秦人謫異鄊猨鳴孤月夜再使淚霑裳¶
<pb:KR4h0140_WYG_098-11b>¶
　¶
　¶
　¶
　¶
　¶
　¶
　¶
御定全唐詩巻九十八¶
