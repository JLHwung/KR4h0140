# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:09.485188
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百八十二
<pb:KR4h0140_WYG_882-1a>¶
　欽定四庫全書¶
御定全唐詩巻八百八十二¶
　　褚亮(詩一/首)¶
　　　　宗廟九徳之歌辭(第七句第十三/句各缺一字)¶
　皇祖誕慶於昭于天積徳斯逺茂攸緒先維文應厯神¶
　武𢎞宣肇迹　水成功坂泉道光覆載聲穆吉先式備¶
　犧象用　牲牷禮終九獻樂展四懸神貺景福遐哉永¶
　年¶
<pb:KR4h0140_WYG_882-1b>¶
　　陳叔逹(詩一/首)¶
　　　　太廟裸地歌辭¶
　清廟既裸鬱鬯推禮大哉孝思嚴恭祖禰龍衮以祭鸞¶
　刀思啓發徳朱弦升歌丹陛遥享粢盛堂斟況齊降福¶
　穰穰來儀濟濟¶
　　王績(詩一/首)¶
　　　　堦前石竹¶
　上天布甘雨萬物咸均平自顧微且賤亦得䝉滋榮萋¶
<pb:KR4h0140_WYG_882-2a>¶
萋結緑枝曄曄垂朱英常恐零露降不得全其生歎息¶
聊自思此生豈我情昔我未生時誰者令我萌棄置勿¶
重陳委化何所營¶
　崔善為(詩一/首)¶
　　　九月九日¶
九日重陽節三秋季月殘菊花催晩氣茰房辟早寒霜¶
濃鷹擊逺霧重雁飛難誰憶龍山外蕭條邉興䦨¶
　許敬宗(詩二/首)¶
<pb:KR4h0140_WYG_882-2b>¶
　　　奉和九月九日應制¶
爽氣申時豫臨秋肆武功太液榮光發曽城佳氣融紫¶
霄寒暑麗黄山極望通講義遵先軌覩徳暢宸衷鷲嶺¶
飛夏服娥魄亂雕弓汗浃鑣流赭塵生埒散紅飲羽驚¶
開石中葉遽凋叢雁殫雲路静烏墜日輪空九流參廣¶
宴萬㝢抃恩隆¶
　　　奉和守嵗應制¶
玉琯移𤣥序金奏賞彤闈祥鸞歌裏轉春燕舞前歸夀¶
<pb:KR4h0140_WYG_882-3a>¶
爵傳三禮燈枝麗九微運廣薫風積恩深湛露晞送寒¶
終此夜延宴待晨暉¶
　盧照隣(詩一/首)¶
　　　凌晨¶
日掩鴻都夕河低亂箭移蟲飛明月户鵲繞落花枝蘭¶
襟帳北壑玉匣鼓文漪聞有啼鶯處暗幄曉雲披¶
　宋之問(詩二/首)¶
　　　登北固山¶
<pb:KR4h0140_WYG_882-3b>¶
京鎮周天險東南作北闗埭横江曲路戍入海中山望¶
越心初切思秦鬢已斑空憐上林雁朝夕待春還¶
　　　陪羣公登箕山賦得羣字¶
許由去巳逺㝠莫見幽墳世薄人不貴兹山唯白雲寕¶
知三千嵗復有堯為君時佐激頺俗登箕挹清芬髙節¶
雖旦暮邈與洪崖羣¶
　蘓頲(詩二/首)¶
　　　人日兼立春小園宴¶
<pb:KR4h0140_WYG_882-4a>¶
黄山積髙次表裏望京邑白日最靈朝登攀盡原隰年¶
灰律象動陽氣開迎入煙靄長薄含臨流小溪澀賔朋¶
莫我棄詞賦當春立更與韶物期不孤東園集¶
　　　和黄門舅十五夜作¶
聞君陌上来歌管沸相催孤月連明照千燈合暗開寳¶
装遊騎出香繞看車廻獨有歸閑意春庭伴落梅¶
　薛曜(詩三/首)¶
　　登綿州富樂山别李道士筞¶
<pb:KR4h0140_WYG_882-4b>¶
珠闕崑山逺銀宫漲海懸送君從此路城郭㡬千年雲¶
霧含丹景桑麻覆細田笙歌未盡曲風馭獨冷然¶
　　　九城尋山水¶
菊浦桃源瞰九城鸞歌鳯嘯忽将迎千巖雜樹雲霞色¶
百道流泉風雨聲上客由来軒盖重幽人自覺薜蘿輕¶
疑是昔年棲息地山中日暮有餘情¶
　　　邙山古意¶
昔掩佳城路曽驚壑易遷今接宜都里翻疑海作田鏤¶
<pb:KR4h0140_WYG_882-5a>¶
鼎名應大生金字不傳風飈吹白日羅綺拭黄泉象鳯¶
笙留國成龍劍上天長樂移新壟咸陽失舊阡川流徒¶
漫漫神理竟綿綿佇見飛来鶴沈嗟不學仙¶
　李懐逺(詩一/首)¶
　　　鳯閣南㕔槐樹半生死雖遇陽和終呈枯朽託¶
　　　根清禁頗覺非宜感物縁情率爾為詠¶
庭槐嵗月深半死尚抽心葉少寕障日枝踈不礙禽帷¶
幄諒無取棟梁非所任媿在龍樓側羞處鳯池隂未能¶
<pb:KR4h0140_WYG_882-5b>¶
辭雨露猶得欵衣簮惜悲生意盡空餘古木吟¶
　趙彦伯(詩一/首)¶
　　　和九月九日登慈恩寺浮圖應制¶
出豫垂佳節憑髙陟梵宫皇心滿塵界佛迹現虚空日¶
月宜長夀天人得大通喜聞題寳偈受記莫由同¶
　喬偹(詩一/首)¶
　　　秋夜巫山¶
巫峡裵回雨陽臺淡蕩雲江山空窈窕朝暮自紛氲螢¶
<pb:KR4h0140_WYG_882-6a>¶
色寒秋露猨啼清夜聞誰憐夢魂逺腸斷思紛紛¶
　孫逖(詩一/首)¶
　　　晦日與盧舍人同詣補闕城南林園(第六句/缺一字)¶
芳年正月晦假日早朝廻欲盡三春賞還欽二阮才栁¶
迎郊騎入花近　庭開宛是人寰外真情寓物来¶
　盧象(詩一/首)¶
　　　贈劉藍田(一作王/維詩)¶
籬中犬迎吠出屋候柴扉嵗晏輸井税山村人暮歸晩¶
<pb:KR4h0140_WYG_882-6b>¶
田始家食餘布成我衣對此能無事勞君問是非¶
　劉長卿(詩一/首)¶
　　　清明日青龍寺上方(得多/字)¶
上方偏可適季月况堪過逺近人都至東西山色多夕¶
陽留逕草新葉變庭柯巳度清明節春愁如客何¶
　蕭頴士(詩三/首)¶
　　　羽山¶
九山方蕩潏三考佇良材夏祖何屯圮遷殛此山隈空¶
<pb:KR4h0140_WYG_882-7a>¶
餘下泉客誰復辨黄能¶
　　　遊馬耳山¶
兹山表東服逺近瞻其名合沓盡溟漲渾渾連太清我¶
来疑初伏幽路無炎精流水出溪盡覆蘿揺風輕髙深¶
變氣候俯仰暮天晴入谷煙雨潤登崕雲日明乾坤正¶
含飬種植總滋榮草樹皆秀色雛麋亂新聲攀巖挹桂¶
髓洞穴拾瑶英此地隱㣲逕何人得長生宿心尚葛許¶
彌願棲蓬瀛太息宦名路遲廻忠孝情還丹昧逺術飬¶
<pb:KR4h0140_WYG_882-7b>¶
素慚幽貞安得從此去悠然昇玉京¶
　　　　　　趙載同遊焦湖夜歸作(題缺三字/詩缺八字)¶
　　将澤國淜騰迎淮甸東江輸大江别流從此縣仙¶
尉俯勝境輕橈恣遊衍自公暇有餘㣲尚得所願拈引¶
間翰墨風流盡歡宴稍移井邑閑始悦登眺便遥岫逢¶
應接連塘乍廻轉劃然氣象分萬頃行可見波中峯一¶
㸃雲際帆千片浩歎無端涯孰知藴虛變徃遊信不厭¶
畢景方未還蘭　煙靄裏延縁蒲稗間勢隨風潮逺心¶
<pb:KR4h0140_WYG_882-8a>¶
與　　閒廻見出浦月雄光射東闗悠然蓬壺事¶
　衰顔安得傲吏隱彌年寓兹山¶
　王翰(詩一/首)¶
　　　龍興觀金籙建醮(景龍二年字/末句缺三)¶
泰山巖巖兮凌紫氛中有羣仙兮乗白雲陳金薦璧兮¶
　¶
　張鼎(詩一/首)¶
　　　山中松¶
<pb:KR4h0140_WYG_882-8b>¶
枝聳碧雲端根侵蘚壁盤㡬經良匠顧猶作散材看雪¶
積花開少風多子落乾空存後凋色嵗晩出林巒¶
　李白(詩一/首)¶
　　　庭前晩花開¶
西王母桃種我家三千陽春始一花結實苦遲為人笑¶
攀折唧唧長咨嗟¶
　杜甫(詩一/首)¶
　　　漢州王大録事宅作¶
<pb:KR4h0140_WYG_882-9a>¶
南溪老病客相見下肩輿近髮看烏㡌催蒪煮白魚宅¶
中平岸水身外滿牀書憶爾才名叔含悽意有餘¶
　皇甫冉(詩七/首)¶
　　　田家作¶
卧見髙原燒閒尋空谷泉土膏消臘後麥隴發春前藥¶
騐桐君録心齊荘子篇荒村三數處衰栁百餘年好就¶
山僧去時過野舍眠汲流寕厭逺卜地夲求偏向子諳¶
樵路陶家置黍田雪峯明晩景風雁急寒天且復冠名¶
<pb:KR4h0140_WYG_882-9b>¶
鶡寕知冕戴蟬問津夫子倦荷蓧丈人賢顧物皆從爾¶
求心正儻然稽康嬾慢性秪自戀風煙¶
　　　寄劉方平¶
十年不出蹊林中一朝結束甘從戎嚴子持竿心寂歴¶
寥落荒籬遮舊宅終日碧湍聲自喧暮秋黄菊花誰摘¶
每望南峯如對君昨来不見多黄雲石徑幽人何所在¶
玉泉踈鐘時獨聞與君從来同語黙豈是悠悠但相識¶
天畔三秋空復情袖中一字無由得世人易合復易離¶
<pb:KR4h0140_WYG_882-10a>¶
故交棄置求新知歎息青青長不改嵗寒霜雪貞松枝¶
　　　和中丞奉使承恩還終南舊居¶
軒車尋舊隱賔從滿郊園蕭散煙霞興殷勤故老言謝¶
公山不改陶令菊猶存苔蘚侵垂釣松篁長閉門風霜¶
清吏事江海諭君恩祗召趨宣室沈㝠在一論¶
　　　送令狐明府¶
行當臘候晩共惜嵗隂殘聞道巴山逺如何蜀路難荒¶
林蔵積雪亂石起驚湍君有親人術應令勞者安¶
<pb:KR4h0140_WYG_882-10b>¶
　　　同韓給事觀畢給事畫松石¶
海嶠㣲茫那得到楚闗迢逓心空憶夕郎善畫巖間松¶
逺意幽姿此何極千條萬葉紛異状虎伏螭盤争勁力¶
扶踈半映晚天青凝澹全和曙雲黒煙籠月照安可道¶
雨濕風吹未曽息能将積雪辨晴光每與連峯作寒色¶
龍樓不競緐花吐騎省偏宜遥夜直羅浮道士訪移来¶
少室山僧舊應識掖垣深沈晝無事終日亭亭在人側¶
古槐衰栁寧足論還對罘罳列行植¶
<pb:KR4h0140_WYG_882-11a>¶
　　　　送從姪棲閑律師¶
　能知出世法詎有在家心南院開門送東山䇿杖尋經¶
　年期故里及夏到空林念逺長勞望朝朝草色深¶
　　　　舟中送李觀¶
　江南近别亦依依山晚川長客伴稀獨坐相思計行日¶
　出門臨水望君歸¶
　　張彪(詩一/首)¶
　　　　勅移橘栽¶
<pb:KR4h0140_WYG_882-11b>¶
　南橘北為枳古来豈虚言徙植期不變隂陽感君恩枝¶
　條皆宛然本土封其根及時望栽種萬里繞花園滋味¶
　豈聖心實以憂黎元暫勞致力重永感貢獻煩是嗟草¶
　木類禀異扵乾坤願為王母桃千嵗奉至尊¶
　¶
　¶
　¶
御定全唐詩巻八百八十二¶
