# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.231544
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百二十三
<pb:KR4h0140_WYG_223-1a>¶
　欽定四庫全書¶
御定全唐詩卷二百二十三¶
　　杜甫¶
　　　　宿青溪驛奉懐張員外十五兄之緒¶
　漾舟千山内日入泊枉(一作/荒)渚我生本飄飄今復在何¶
　許石根青楓林猿鳥聚儔侶月明游子静畏虎不得語¶
　中夜懷友朋乾坤此深阻浩蕩前後間佳期付(一作/赴)荆¶
　楚¶
<pb:KR4h0140_WYG_223-1b>¶
　　　　敬寄族弟唐十八使君(甫自撰萬年縣君京兆/杜氏墓誌云其先系統)¶
　　　　(於伊祁分/姓於唐杜)¶
　與君陶唐後盛族多其人聖賢冠史籍枝派羅源津在¶
　今氣(一作/最)磊落巧僞莫敢親介立實吾弟濟時肯殺身¶
　物白諱受玷行髙無汚真得罪永泰末放之五溪濱鸞¶
　鳯有鎩翮先儒曾抱麟雷霆霹(一作/劈)長松骨大却生筋¶
　一失不足傷念子孰自珍泊舟楚宫岸戀闕浩酸辛除¶
　名配清江厥土巫峽鄰登陸將首途筆札枉所申歸朝¶
<pb:KR4h0140_WYG_223-2a>¶
跼病肺敘舊思重陳春風洪濤壯谷轉頗彌旬我能泛¶
中流搪突鼉獺瞋長年巳省柁慰此貞良臣¶
　　　憶昔行¶
憶昔北尋小有洞洪河怒濤過輕舸辛勤不見華蓋君¶
艮岑青輝慘么麼(不長曰么/細小曰麼)千崖無人萬壑靜三步囘¶
頭五步坐秋山眼冷魂未歸仙賞心違淚交墮弟子誰¶
依白茅(一作/石)室盧老獨啟青銅鎻巾拂香餘𢷬藥塵階¶
(一作/前)除灰死燒丹火懸圃滄洲莽空闊金節羽衣飄婀¶
<pb:KR4h0140_WYG_223-2b>¶
娜落日初霞閃餘映倏忽東西無不可松風澗水聲合¶
時青兕黄熊啼向我徒然咨嗟撫遺迹至今夢想仍猶¶
佐(一作/左)祕訣隱文須内敎晩嵗何功使(一作/收)願果更討¶
(一作/覓)衡陽董鍊師南浮(一作/游)早鼓瀟湘柁¶
　　　魏將軍歌¶
將軍昔著從事衫鐵馬馳突重兩銜披堅執銳略西極¶
崐崘月窟東嶄巖君門羽林萬猛士惡若哮虎子所監¶
五年起家列霜㦸一日過海收風帆平生流輩徒蠢蠢¶
<pb:KR4h0140_WYG_223-3a>¶
長安少年氣欲盡魏侯骨聳精爽緊華岳峰尖見秋隼¶
星躔寳校金盤陀(馬裝/也)夜騎天駟超天河欃槍熒惑不¶
敢動翠蕤雲旓相蕩摩吾爲子起歌都護(樂府有丁督/護歌一曰阿)¶
(都護李白集/亦作丁都護)酒闌插劒肝膽露鉤陳蒼蒼風𤣥武(一作/𤣥武)¶
(暮/)萬嵗千秋奉明主臨江節士安足數(宋陸厥有臨/江節士歌)¶
　　　北風¶
北風破南極朱鳯日威(一作/低)垂洞庭秋欲雪鴻雁將安¶
歸十年殺氣盛六合人煙稀吾慕漢初老時清猶茹芝¶
<pb:KR4h0140_WYG_223-3b>¶
　　　客從¶
客從南溟來遺我泉客(泉先又名泉客即/鮫人泣則成珠)珠珠中有隠¶
字欲辨不成書緘之篋笥久以俟公家須開視化爲血¶
哀今徵歛無¶
　　　白馬¶
白馬東北來空鞍貫雙箭可憐馬上郎意氣今誰見近¶
時主將戮中夜商(一作/傷)於戰喪亂死多門嗚呼涙如霰¶
　　　白鳬行¶
<pb:KR4h0140_WYG_223-4a>¶
君不見黄鵠髙於五尺童化爲白鳬似(一作/象)老翁故畦¶
遺穗已蕩盡天寒嵗(一作/日)暮波濤中鱗介腥羶素不食¶
終日忍飢西復東魯門鶢鶋亦蹭蹬聞道如(一作/于)今猶¶
避風¶
　　　朱鳳行¶
君不見瀟湘之山衡山髙山巔(一作/巖)朱鳳聲(一作/鳴)嗷嗷¶
側身長顧求其羣(一作/曹)翅垂口噤心甚勞(一作/勞勞)下愍百¶
鳥在羅網黄雀最小猶難逃願分竹實及螻蟻盡(一作/忍)¶
<pb:KR4h0140_WYG_223-4b>¶
使鴟梟相怒號¶
　　　惜别行送向卿進奉端午御衣之上都¶
肅宗昔在靈武城指揮猛將收咸京向公泣血灑行殿¶
佐佑卿相乾坤平逆胡冥寞隨煙燼卿家兄弟功名震¶
麒麟圖(一作/閣)畫鴻雁行紫極出入黄金印尚書勳業超¶
千古雄鎮荆州繼吾祖裁縫雲霧成御衣拜跪題封向¶
(一作/賀)端午向卿將命寸心赤青山落日江潮白卿到朝¶
廷說老翁漂零巳是滄浪客(廣徳元年衛伯玉拜江陵/尹尋加檢校工部尚書此)¶
<pb:KR4h0140_WYG_223-5a>¶
(云鎮荆州謂伯玉也繼吾祖者杜預昔以鎮南大/將軍都督荆州諸軍事向卿者尚書將命之人也)¶
　　　醉歌行贈公安顔少府請顧八題壁(一作贈公/安縣顔十)¶
　　　(少/府)¶
神仙中人不易得顔氏之子才孤標天馬長鳴待駕馭¶
秋鷹整翮當雲霄君不見東吳顧文學君不見西漢杜¶
陵老詩家筆勢君不嫌詞翰升堂爲君埽是日霜風凍¶
七澤烏蠻落照銜赤壁酒酣耳熱忘頭白感君意氣無¶
所惜一爲歌行歌主客(一作醉歌/行歌主客)¶
<pb:KR4h0140_WYG_223-5b>¶
　　　夜聞觱篥¶
夜聞觱篥滄江上衰年側耳情所嚮鄰舟一聽多感傷¶
塞曲三更歘悲壯積雪飛霜此夜寒孤燈急管復風(一/作)¶
(奔/)湍君知天地(一作/下)干戈滿不見江湖(一作/湘)行路難¶
　　　發劉郎浦(浦在石首縣昭/烈納吳女處)¶
挂帆早發劉郎浦疾風颯颯昏亭午舟中無日不沙塵¶
岸上空村盡豺虎十日北風風未囘客行歳晩晩(一作/尤)¶
相催白頭厭伴漁人宿黄㡌青鞋歸去來¶
<pb:KR4h0140_WYG_223-6a>¶
　　　别董頲¶
窮冬急風水逆浪開帆難士子甘㫖闕不知道里寒有¶
求彼樂土南適小長安(地在南/陽縣)到(一作/别)我舟檝去覺君¶
衣裳單素聞趙公(鄧州/守)節兼盡賔主歡已結門廬(一作/閭)¶
望無令霜雪殘老夫纜亦解脫粟朝未餐飄蕩兵甲際¶
幾時懷抱寛漢陽頗寧靜峴首試考槃當念著白帽(一/作)¶
(皁/褐)采薇青雲端¶
　　　送重表姪王砅(一作殊砅力制切履/石渡水也今作厲)評事使南¶
<pb:KR4h0140_WYG_223-6b>¶
　　　海¶
我之曾祖(一作/老)姑爾之高祖母爾祖未顯時歸爲尚書¶
(王珪/也)婦隋朝大業末房杜(史載王珪微時與房杜游其/母窺見大驚敕具酒食盡歡)¶
(曰二客公輔器/子必與之偕貴)俱交友長者來在門荒年自餬口家貧¶
無供給客位但箕帚俄傾羞頗珍(一作頗/羞珍)寂寥人散後¶
入怪鬢髮空吁嗟爲之久自陳翦髻鬟鬻市充桮(一作/酤)¶
酒上云天下亂宜與英俊厚向竊窺數公經綸亦俱有¶
次問最少年虯䫇十八九子等成大名皆因此人手下¶
<pb:KR4h0140_WYG_223-7a>¶
云風雲合龍虎一吟吼願展丈夫雄得辭兒女醜秦王¶
時在坐真氣驚户牖及乎貞觀初尚書踐台斗夫人常¶
肩輿上殿稱萬夀六宫師柔順法則化妃后至尊均嫂¶
叔盛事垂不朽鳳雛無凡毛五色非爾曹往者胡作逆¶
乾坤沸嗷嗷吾客左(一作/在)馮翊爾家同遁逃爭奪至徒¶
步塊獨委蓬蒿逗留熱爾腸十里却呼號自下所騎馬¶
右持腰間刀在牽紫遊韁飛走使我髙茍活到今日寸¶
心銘佩牢亂離又聚散宿昔恨滔滔水花笑白首春草¶
<pb:KR4h0140_WYG_223-7b>¶
隨青袍廷評近要津節制收英髦北驅漢陽傳南泛上¶
瀧舠家聲肯墜地利器當秋毫番禺親賢領籌運神功¶
操大夫出盧宋(一作/宗)寳貝休脂膏洞主降接武海胡舶¶
千艘我欲就丹砂跋涉覺身勞安能陷糞土有志乗鯨¶
鼇或驂鸞騰天聊(一作/不)作鶴鳴臯¶
　　　詠懷二首¶
人生貴是男丈夫重天機未逹善一身得志行所爲嗟¶
余竟轗軻將老逢艱危胡雛逼神器逆節同所歸河雒¶
<pb:KR4h0140_WYG_223-8a>¶
化爲血公侯(一作/卿)草間啼西京復陷沒翠蓋蒙塵飛萬¶
姓悲赤子兩宫棄紫微倏忽向二紀奸雄多是非本朝¶
再樹立未及貞觀時日給在軍儲上官督有司髙賢迫¶
形勢豈暇相扶持疲&KR1170;茍懷策棲屑無所施先王實罪¶
已愁痛正爲兹嵗月不我與蹉跎病於斯夜看豐城氣¶
囘首蛟龍池齒髮巳自料意深陳苦(一作/昔)詞¶
邦危壞法則聖逺益愁慕飄颻桂水遊悵望蒼梧暮潛¶
魚不銜鉤走鹿無反顧皦皦幽曠心拳拳異平素衣食¶
<pb:KR4h0140_WYG_223-8b>¶
相拘閡(五嘅/切)朋知限流寓風濤上春沙干(一作/十)里侵(一/作)¶
(浸/)江樹逆行少(一作/值)吉日時節空復度井竈任塵埃舟¶
航煩數具牽纏加老病𤨏細隘俗務萬古一死生胡爲¶
足名數多憂汚桃源拙計泥銅柱未辭炎瘴毒擺落跋¶
涉懼虎狼窺中原焉得所歴住葛洪及許靖避世常此¶
路賢愚誠等差自愛各馳騖羸瘠且如何魄奪鍼炙屢¶
擁滯僮僕慵稽留篙師怒終當挂帆席天意難告訴南¶
爲祝融客勉強親杖屨結託老人星羅浮展衰步¶
<pb:KR4h0140_WYG_223-9a>¶
　　　送顧八分文學適洪吉州(集古錄顧戒奢善八/分英華題内無洪字)¶
中郎石經後八分蓋顦顇顧侯運鑪錘筆力破餘地昔¶
在開元中韓(擇/木)蔡(有/鄰)同贔屭𤣥宗妙其書是以數子至¶
御札早流傳揄揚非造次三人並入直恩澤各不二顧¶
於韓蔡内辨眼工小字分日示(一作/侍)諸王鉤深法更祕¶
文學與我遊蕭疎外聲利追隨二十載浩蕩長安醉高¶
歌卿相宅文翰飛省寺視我揚馬(一作/班揚)間白首不相棄¶
驊騮入窮巷必脫黄金轡一論朋友難遲暮敢失墜古¶
<pb:KR4h0140_WYG_223-9b>¶
來事反覆相見横涕泗嚮者玉珂人誰是青雲器才盡¶
傷形體(一作/骸)病渴汙官位故舊獨依然時危話顛躓我¶
甘多病老子負憂世志胡爲困衣食顔色少稱遂逺作¶
辛苦行順從衆多意舟檝無根蔕蛟鼉好爲祟況兼水¶
賊繁特戒風飇駛崩騰戎馬際(一作/險)往往殺長吏子干¶
東諸侯勸(一作/勤)勉防縱恣邦以民爲本魚飢費香餌請¶
哀瘡痍深告訴皇華使使臣精所擇進徳知歴試惻隱¶
誅求情固應賢愚異列(一作/烈)士惡茍得俊傑思自致贈¶
<pb:KR4h0140_WYG_223-10a>¶
子猛虎行出郊載酸鼻¶
　　　上水遣懷¶
我衰太平時身病戎馬後蹭蹬多拙爲安得不皓首驅¶
馳四海内童穉日餬口但遇新少年少逢舊親友低顔¶
下色地故人知善誘後生血氣豪舉動見老醜窮迫挫¶
曩懷常如中風走一紀出西蜀於今向南斗孤舟亂春¶
華(一作/草)暮齒依蒲栁冥冥九疑葬聖者骨亦(一作/巳)朽蹉¶
跎陶唐人鞭撻日月久中間屈賈輩讒毁竟自取鬱沒¶
<pb:KR4h0140_WYG_223-10b>¶
(一作/悒)二悲魂蕭條猶在否崷崪清湘石逆行雜林藪篙¶
工密逞巧氣若酣杯酒歌謳互激逺(一作/越)囘斡明受(一/作)¶
(相/)授善(一作/蓋)知應觸類各藉穎脫手古來經濟才何事¶
獨罕有蒼蒼衆色晩熊挂𤣥蛇吼黄羆在樹顛正爲羣¶
虎守羸骸將何適履險顔益厚庶與逹者論吞聲混瑕¶
垢¶
　　　遣遇¶
磬折辭主人開帆駕洪濤春水滿南國朱崖雲日高舟¶
<pb:KR4h0140_WYG_223-11a>¶
子廢寢食飄風爭所操我行匪利涉謝爾從者勞石間¶
采蕨女鬻菜(一作/市)輸官曹丈夫死百役暮返空村號聞¶
見事略同刻剝及錐刀貴人豈不仁視汝如莠蒿索錢¶
多門户喪亂紛嗷嗷柰何黠吏徒漁奪成逋逃自喜遂¶
生理花時甘(一作/貰)縕袍¶
　　　解(一作/遣)憂¶
減米散同舟路難思共濟向來雲濤盤衆力亦不細呀¶
坑(一作帆一作吭夢弼曰呀坑乃灘/口也趙曰淤坑如口之呀開也)瞥眼過飛櫓本無¶
<pb:KR4h0140_WYG_223-11b>¶
蔕得失瞬息間致逺宜恐泥百慮視安危分明曩賢計¶
兹理庶可廣拳拳期勿替¶
　　　宿鑿石浦(浦在湘/潭縣西)¶
早宿賔從勞仲春江山麗飄風過無時舟檝敢不(一作/不敢)¶
繫囘塘澹暮色日没衆星嘒缺月殊未生青燈死分翳¶
窮途多俊異亂世少恩惠鄙夫亦放蕩草草頻卒(一作/年)¶
歲斯文憂患餘聖哲垂彖繫¶
　　　早行¶
<pb:KR4h0140_WYG_223-12a>¶
歌哭俱在曉行邁有期程孤舟似昨日聞見同一聲飛¶
鳥數(一作/散)求食潛魚亦(一作/何)獨驚前王作網罟設法害¶
生成碧藻非不茂髙帆終日征干戈未(一作/異)揖譲崩迫¶
開(一作/闗)其情¶
　　　過津口¶
南岳自兹近湘流東逝深和風引桂楫春日漲雲岑囘¶
首(一作/道)過津口而多楓樹林白魚困密網黄鳥喧嘉音¶
物微限通塞惻隱仁者心瓮餘不盡酒厀有無聲琴聖¶
<pb:KR4h0140_WYG_223-12b>¶
賢兩寂莫眇眇獨開襟¶
　　　次空靈岸(宜作空舲湘水縣有/空舲峽又有空舲灘)¶
沄沄逆素浪落落展清眺幸有舟檝遲得盡所歴妙空¶
靈霞石峻楓栝(一作/枯)隱奔峭青春猶無(一作/有)私白日亦¶
(一作/巳)偏照可使營吾居(一作/屋)終焉託長嘯毒瘴未足憂¶
兵戈滿邊徼嚮者留遺恨恥爲逹人誚迴帆覬賞延佳¶
處領其要¶
　　　宿花石戍(長沙有淥口/花石二戍)¶
<pb:KR4h0140_WYG_223-13a>¶
午辭空靈岑夕得花石戍岸疏開闢水(一作/山)木雜今古¶
樹地蒸南風盛春熱西日暮四序本平分氣候何迴互¶
茫茫天造(一作/地)間(一作/開)理亂豈恆數繫舟盤藤輪䇿杖¶
古樵路罷(音/疲)人不在村野圃泉自注柴扉雖蕪沒農器¶
尚牢固山東殘逆氣吳楚守王度誰能扣君門下令減¶
征賦¶
　　　早發¶
有求常百慮斯文亦吾病以兹朋故多窮老驅馳并早¶
<pb:KR4h0140_WYG_223-13b>¶
行篙師怠席挂風不正昔人戒垂堂今則奚奔命濤飜¶
黑蛟躍日出黄霧映煩促瘴豈侵頽倚睡未(一作/還)醒僕¶
夫問盥櫛暮顔(一作/未)靦青鏡隨意簪葛巾仰慙林花盛¶
側聞夜求冦幸喜囊中淨艱危作逺客干請傷直性薇¶
蕨餓首陽粟馬資歷聘賤子欲適從疑誤此二柄(謂采/薇歴)¶
(聘借用韓非/二柄篇字)¶
　　　次晩洲¶
參錯雲石稠坡陀風濤壯晩洲適知名秀色固異狀櫂¶
<pb:KR4h0140_WYG_223-14a>¶
經垂猨把身在度鳥上擺浪散帙妨危沙折(一作/坼)花當¶
羇離暫愉悅羸老反惆悵中原未觧兵吾得終疎放¶
　　　望嶽¶
南嶽配朱鳥秩禮自百王歘吸領地靈鴻(一作/澒)洞半炎¶
方邦家用祀典在徳非馨香巡守何寂寥有虞今則亡¶
洎(一作/汨)吾隘世網行邁越瀟湘渴日絕壁出漾舟清光¶
旁祝融五(一作/三)峰尊峰峰次低昂紫蓋獨不朝爭長嶫¶
相望恭聞魏夫人(南岳夫人姓衛名華存字賢安晉司/徒魏舒女劉文生妻後得道升天)¶
<pb:KR4h0140_WYG_223-14b>¶
羣仙夾翺翔有時五峰氣散風如飛霜牽迫限(一作/恨)修¶
途未暇杖崇岡歸來覬命駕沐浴休玉堂三歎問府主¶
(即岳神仙府/洞府之主也)曷以贊我皇牲璧忍(一作/感)衰俗神其思降¶
祥¶
　　　湘江宴餞裵二端公(裵/虯)赴道州¶
白日照舟師朱旗散廣川羣公餞南伯肅肅秩初筵鄙¶
人奉末眷佩服自早年義均骨肉地懷抱罄所宣盛名¶
富事業無取媿高賢不以喪亂嬰保愛金石堅計拙百¶
<pb:KR4h0140_WYG_223-15a>¶
寮下氣蘓君子前㑹合苦不久哀樂本相纏交遊颯向¶
盡宿昔浩茫然促觴激百慮掩抑淚潺湲熱雲集曛(一/作)¶
(初/集)黑缺月未生天白團爲我破華燭蟠長煙鴰鶡(一作/鶡□)¶
(一作/鴰鶬)催明星解袂從此旋上請減兵甲下請安井田永¶
念病渴老附書逺山巔¶
　　　清明¶
著處繁花務(一作/華矜)是(一作/足)日長沙千人萬人出渡頭翠¶
柳豔明睂爭道朱蹄驕齧䣛此都好遊湘西寺諸將亦¶
<pb:KR4h0140_WYG_223-15b>¶
(一作逺/一作方)自軍中至馬援征行在眼前葛強親近同心事¶
金鐙下山紅粉(一作/日)晩牙檣捩柁青樓逺古時喪亂皆¶
可知人世悲歡暫相遣弟姪雖存不得書干戈未息苦¶
離(一作/難)居逢迎少壯非吾道况乃今朝更祓除¶
　　　風雨看舟前落花戲爲新句¶
江上人家桃樹(一作/李)枝春寒(一作/風)細雨出疎籬影遭碧¶
水潛勾引風妒紅花却倒吹吹花困癲(一作/嬾)傍舟檝水¶
光風力俱相怯赤憎(赤憎猶生憎/亦方言也)輕薄遮入(一作/人)懷珍¶
<pb:KR4h0140_WYG_223-16a>¶
重分明不來接(一作/折)濕久飛遲半日(一作/欲)髙縈沙惹草¶
細於毛蜜蠭蝴蝶生情性(一作/住)偷眼蜻蜓避百勞¶
　　　岳麓山道林二寺行¶
玉泉之南麓山殊道林林壑争盤紆寺門髙開洞庭野¶
殿脚插入赤沙湖五月寒風冷佛(一作/拂)骨六時天樂朝¶
香爐地靈步步雪山草僧寳人人滄海珠墖劫(一作/級)宫¶
牆(一作/壇)壯麗敵香(一作/石)廚松道清凉(一作/崇)俱蓮花(一作/池)¶
交響共命鳥金牓雙迴三足烏方丈涉海費時節懸圃¶
<pb:KR4h0140_WYG_223-16b>¶
尋河知有無暮年且喜經行近春日兼蒙暄暖扶飄然¶
斑白身(一作/將)奚適傍此煙霞茅可誅桃源人家易制度¶
橘洲田土仍膏腴潭府邑中甚浮古太守庭内不喧呼¶
昔遭衰世皆晦迹今幸樂國養微軀依止老宿亦未晩¶
富貴功名焉足圖久爲野(一作/謝)客尋幽慣細學何(當作/周)¶
顒免興孤一重一掩吾肺腑山(一作/仙)鳥山花吾友于宋¶
公(原注之/問也)放逐曾題壁物色分留與(一作/待)老夫¶
　　　奉送魏六文佑少府之交廣¶
<pb:KR4h0140_WYG_223-17a>¶
賢豪贊經綸功成空名(一作/名空)垂子孫不振耀(一作沒/不振)歴¶
代皆有之鄭公四葉孫長大常苦飢衆中見毛骨猶是¶
麒麟兒磊落貞觀事致君樸直詞家聲蓋六合行色何¶
其微遇我蒼梧隂(一作/野)忽驚㑹面稀議論有餘地公侯¶
來未遲虛思黄金貴自笑青雲期長卿久病渴武帝元¶
同時季子黑貂敝得無妻嫂欺尚爲諸侯客獨屈州縣¶
卑南游炎海甸浩蕩從此辭窮途仗神道世亂輕土宜¶
解帆嵗云暮可與春風歸出入朱門家華屋刻蛟螭玉¶
<pb:KR4h0140_WYG_223-17b>¶
食亞王者樂張游子悲侍婢豔傾城綃綺輕(一作/煙)霧霏¶
掌(一作/堂)中琥珀鍾行酒雙逶迤新歡繼明燭梁棟星辰¶
飛兩情顧盼合珠碧贈于斯上貴見肝膽下貴不相(一/作)¶
(見/)疑心事披寫間氣酣達(一作/逺)所爲錯揮鐵如意莫避¶
珊瑚枝始兼(一作/無)逸邁興終慎賓主儀戎馬闇天宇嗚¶
呼生别離¶
　　　别張十三建封¶
嘗讀唐實錄國家草昩初劉(文/静)裵(寂/)建首義龍見尚躊¶
<pb:KR4h0140_WYG_223-18a>¶
躇秦王撥亂姿一劒總兵符汾晉爲豐沛暴隋竟滌除¶
宗臣則廟食後祀何疎蕪鼓城英雄種宜膺將相圖爾¶
惟外曾孫倜儻汗血駒眼中萬少年用意盡﨑嶇相逢¶
長沙亭乍問緒業餘乃吾故人子童丱聨居諸(張建封/兖州人)¶
(父玠少豪俠安祿山將李庭偉脅下城邑玠率鄉豪集/兵殺之太守韓擇木方遣使奏聞玠流蕩江南不言其)¶
(功甫父爲兖州司馬當/以趨庭之日與玠遊也)揮手灑衰淚仰看八尺軀内外¶
名家流風神蕩江湖范雲堪晩(一作/結)友嵇紹自不孤擇¶
材征南幕(大厯初道州刺史裵虯薦建封於觀察使韋/之晉辟爲参謀奏授左清道兵曹不樂吏役)¶
<pb:KR4h0140_WYG_223-18b>¶
(而/去)湖(一作/潮)落囘鯨魚載感賈生慟復聞樂毅書主憂急¶
盜賊師老荒京都舊丘豈稅駕大厦傾宜扶君臣各有¶
分管葛本時須雖當霰雪嚴未覺栝柏枯髙義在雲臺¶
嘶鳴望天衢羽人埽碧海功業竟何如¶
　　　暮秋枉裵道州手札率爾遣興寄近(一作/遞)呈蘓¶
　　　渙侍御¶
久客多枉友朋書素書一月凡一束虛名但蒙寒溫(一/作)¶
(暄/)問泛愛不救溝壑辱齒落未是無心人舌存恥作窮¶
<pb:KR4h0140_WYG_223-19a>¶
途哭道州手札適復至紙長要自三過讀盈把那須滄¶
海珠入懷本倚崑山玉撥棄潭州百斛酒蕪沒瀟岸千¶
株菊使我晝立煩兒孫令我夜坐費燈燭憶子初尉永¶
嘉去紅顔白面花映肉軍符侯印取豈遲紫燕騄耳行¶
甚速聖朝尚飛戰鬬塵濟世宜引英俊人黎元愁痛㑹¶
蘇息夷狄跋扈徒逡巡授鉞築壇聞意㫖頹綱漏網期¶
彌綸郭欽上書見大計劉毅答詔驚羣臣他日更僕語¶
不淺明公論兵氣益振傾壺簫管黑(一作理/一作動)白髮儛劒¶
<pb:KR4h0140_WYG_223-19b>¶
霜雪吹青春宴筵曾語蘓季子後來傑出雲孫比茅齋¶
定王城郭門藥物楚老漁商市市北肩輿每聨袂郭南¶
抱甕亦隱几無數將軍西第成早作丞相東山起鳥雀¶
苦肥秋粟菽蛟龍欲蟄寒沙水天下鼓角何時休陣前¶
部曲終日死附書與裵因示蘇此生巳媿須人扶致君¶
堯舜付公等早據要路思捐軀¶
　　　奉贈李八丈判官(曛/)¶
我丈時(一作/特)英特宗枝神堯後珊瑚市則無騄驥人得¶
<pb:KR4h0140_WYG_223-20a>¶
有早年見標格秀氣衝(一作/通)星斗事業富清機官曹正¶
獨守頃來樹嘉(一作/佳)政皆已傳衆口艱難體貴安冗長¶
吾敢取區區猶歴試炯炯更持久討論實解頤操割紛¶
應手篋書積諷諫宫闕限奔走入幕未展材(一作/懐)秉鈞¶
孰爲偶所親問淹泊泛愛惜衰朽垂白亂(一作辭/一作慕)南翁¶
委身希北叟(南翁北叟俱知/隂陽倚伏事)眞成窮轍鮒或似䘮家狗¶
秋枯洞庭石風颯長沙栁髙興激荆衡知音爲囘首¶
　　　歲晏行¶
<pb:KR4h0140_WYG_223-20b>¶
歳云暮矣多北風瀟湘洞庭白雪(一作/雲)中漁父天寒網¶
罟凍莫徭(長沙雜夷/有名莫徭)射雁鳴桑弓去年米貴闕軍食今¶
年米賤大傷農髙馬達官厭酒肉此輩杼軸茅茨空楚¶
人重魚不重鳥汝休枉殺南飛鴻況聞處處鬻男女割¶
慈忍愛還租庸徃日用錢捉私鑄今許(一作/来)鉛錫和青¶
銅刻泥爲之最易得好惡不合長相蒙萬國城頭吹畫¶
角此曲哀怨何時終¶
　　　追酬故髙蜀州人日見寄(并序/)¶
<pb:KR4h0140_WYG_223-21a>¶
　　開文書帙中檢所遺忘因得故髙常侍適往居在¶
　　成都時高任蜀州刺史人日相憶見寄詩淚灑行¶
　　間讀終篇末自枉詩已十餘年莫記存殁又六七¶
　　年矣老病懷舊生意可知今海内忘形故人獨漢¶
　　中王(一作/郡王)瑀與昭州敬使君超先在愛而不見情¶
　　見乎辭大厯五年正月二十一日却追酬高公此¶
　　作因寄王及敬弟¶
自蒙(一作/枉)蜀州人日作不意清詩久零落今晨散帙眼¶
<pb:KR4h0140_WYG_223-21b>¶
忽開(一作/明)迸淚幽吟事如昨嗚呼壯士多慷慨合沓高¶
名動寥廓歎我悽悽求友篇感時(一作/君)鬱鬱匡君(一作/時)¶
略錦里春光空爛熳瑶墀侍臣已冥莫瀟湘水國傍黿¶
鼉鄠杜秋天失鵰鶚東西南北更誰(一作/堪)論白首扁舟¶
病獨存遥(一作/猶)拱北辰纏寇盜欲傾東海洗乾坤邊塞¶
西蕃(一作/羌)最充斥衣冠南渡多崩奔鼓瑟至今悲帝子¶
曵裾何處覓王門文章曹植波瀾濶服食劉安德業尊¶
長笛誰能(一作/鄰家)亂愁思昭州詞翰與招魂¶
<pb:KR4h0140_WYG_223-22a>¶
　　　蘇大侍御訪江浦賦八韻記異(草堂詩本無此/題竟以序爲題)¶
　　　(八韻詩止七/韻疑有脱誤)¶
　　蘇大侍御渙静者也旅於江側凡(一作/乃)是不交州¶
　　府之客人事都絕久矣肩輿江浦忽訪老夫舟檝¶
　　而巳茶酒内余請誦近詩肯吟數首才力素壯詞¶
　　句動人接對明日憶其湧思雷出書篋几杖之外¶
　　殷殷留金石聲賦八韻記異亦見老夫傾倒於蘇¶
　　至矣¶
<pb:KR4h0140_WYG_223-22b>¶
龎公不浪出蘇氏今有之再聞誦新作突過黄初詩乾¶
坤幾(一作/洎)反覆楊馬宜同時今晨清鏡中勝食齋房芝¶
余髮喜却變白間生(一作/添)黑絲昨(一作/永)夜舟火滅(一作/接天)¶
(一作/天接)湘娥簾外悲百靈未敢散風破(一作波/一作浪)寒江遲¶
　　　題衡山縣文宣王廟新學堂呈陸宰¶
旄頭彗紫微無復俎豆事金甲相排蕩青衿一顦顇嗚¶
呼巳十年儒服獘於地征夫不遑息學者淪素志我行¶
洞庭野歘得文翁肆侁侁胄子行若舞風雩至周室宜¶
<pb:KR4h0140_WYG_223-23a>¶
中興孔門未應棄是以資雅才渙然立新意衡山雖小¶
邑首唱恢大義因見縣尹心根源舊宫閟講堂非曩搆¶
大屋加塗塈下可容百(一作/萬)人牆隅亦深邃何必三千¶
徒始&KR1062;戎馬氣林木在庭户密幹疊蒼翠有井朱夏時¶
轆轤凍階戺(音/士)耳聞讀書聲殺伐災髣髴故國延歸望¶
衰顔減愁思南紀改(一作/收)波瀾西河共風味采詩倦跋¶
涉載筆尚可記(一作常記異/一作紀竒異)高歌激宇宙凡百愼失墜¶
　　　入衡州¶
<pb:KR4h0140_WYG_223-23b>¶
兵革自久逺興衰看帝王漢儀甚照耀胡馬何猖狂老¶
將一失律清邊生戰場君臣忍瑕垢河岳空金湯重鎮¶
如割據輕權絶紀綱軍州體不一寛猛性所將嗟彼苦¶
節士(謂潭州刺史崔/瓘爲臧玠所殺)素于圓鑿方寡妻從爲郡兀者安¶
堵(一作/短)牆凋弊惜邦本哀矜存事常旌麾非其任府庫¶
實過防恕(一作/怒)巳獨在此多憂增内傷偏裨限酒肉卒¶
伍單衣裳元惡(謂臧/玠)迷是似聚謀(一作/諜)洩康莊竟流帳¶
下血大降湖南殃烈火發中夜高煙焦上蒼至今分粟¶
<pb:KR4h0140_WYG_223-24a>¶
帛殺氣吹沅湘福善理顚倒明徴天莽茫銷魂避飛鏑¶
累足穿豺狼隱忍枳棘刺遷延胝趼瘡逺歸兒侍側猶¶
乳女在旁久客幸脫免暮年慙激昂蕭條向水陸汨沒¶
隨魚商報主身巳老入朝病見妨悠悠委薄俗鬱鬱囘¶
剛腸參錯走洲渚舂容轉林篁片帆左(一作/在)郴岸通郭¶
前衡陽華表雲鳥埤(一作/陣)名園花草香旗亭壯邑屋烽¶
櫓蟠(一作/臥)城隍中有古刺史(謂陽/濟也)盛才冠巖廊扶顚待¶
柱石獨坐飛風霜昨者間瓊樹髙談隨羽觴無論再繾¶
<pb:KR4h0140_WYG_223-24b>¶
綣巳是安蒼黄劇孟七國畏馬卿四賦良門闌蘇生在¶
(蘇生侍/御渙)勇銳白起強問罪(時澧州楊子琳道州襄虯/衡州陽濟各舉兵討玠)富¶
形勢凱歌懸否臧氛埃期必埽蚉蚋焉能當橘(一作/繘)井¶
舊地宅仙山引舟航此行厭暑雨厥土聞清凉諸舅(謂/崔)¶
(偉公時攝彬州/甫將徃依焉)剖符近開緘書札光頻繁命屢及磊落¶
字百行江總外家養謝安乗興長下流匪珠玉擇木羞¶
鸞皇我師嵇叔夜世賢張子房(原注彼/掾張勸)柴荆寄樂土鵬¶
路觀翺翔¶
<pb:KR4h0140_WYG_223-25a>¶
　　　舟中苦熱遣懷奉呈楊中丞(即楊濟時兼/御史中丞)通簡¶
　　　臺省諸公¶
媿爲湖外客看此戎馬亂中夜混黎甿脫身亦奔竄平¶
生方寸心反掌(一作/當)帳下難嗚呼殺賢良不叱白刃散¶
吾非丈夫特沒齒埋冰炭恥以風病辭胡然泊湘岸入¶
舟雖苦熱垢膩可溉灌痛彼道邊人形骸改昏旦中丞¶
連帥職封内權得按身當問罪先縣實諸侯半士卒既¶
輯睦啟行促精悍似聞上游兵稍逼長沙館鄰好彼克¶
<pb:KR4h0140_WYG_223-25b>¶
修天機自明㫁南圖卷雲水北拱戴霄漢美名光史臣¶
長策何壯觀驅馳數公子咸願同伐叛聲節哀有餘夫¶
何激衰懦(叶煖/去聲)偏裨表三上鹵莽同一貫始謀誰其間¶
囘首增憤惋宗英李端公守職甚昭煥變通迫脅地謀¶
畫焉得算王室不肯微凶徒略無憚此流須卒斬神器¶
資強幹扣寂豁煩襟皇天照嗟歎(通鑑臧玠之亂澧州/刺史楊子琳討之取)¶
(賂而還初崔旴殺郭英乂子琳起兵討旴杜鴻漸各授/官以和解之及子琳攻旴敗還縱兵涪夔衛伯玉請於)¶
(朝以爲峽州團練使甫詩所謂褊裨表三上鹵莽同一/貫者合前後三叛言之也始謀誰其間蓋追論鴻漸伯)¶
<pb:KR4h0140_WYG_223-26a>¶
(玉故曰囘首增憤惋唐藩鎮有事俱/用褊裨上表假衆論以脅制朝廷也)¶
　　　聶耒陽以僕阻水書致酒肉療飢荒江詩得代¶
　　　懷興盡本韻至縣呈聶令陸路去方田驛四十¶
　　　里舟行一日時屬江漲泊於方田¶
耒陽馳尺素見訪荒江眇(一作/渺)義士烈女家風流吾賢¶
紹昨見狄相孫許公人倫表前期(一作/朝)翰林後屈跡縣¶
邑小知我礙湍濤半旬獲浩溔(溔玉篇以沼切上/林賦浩溔演漾)麾下¶
殺元戎湖邊有飛旐孤舟增鬱鬱僻路殊悄悄側驚猿¶
<pb:KR4h0140_WYG_223-26b>¶
猱捷仰羨鸛鶴矯禮過宰肥羊愁當置清醥人非西喻¶
蜀興在北坑趙方行郴岸静未話長沙擾崔師乞已至¶
澧卒用矜少問罪消息眞開顔憩亭沼(原注聞崔侍御/潩乞師於洪府)¶
(師巳至袁州北楊中丞琳問罪將士自澧上達長沙矣/朱長孺曰舊書本傳甫遊衡山寓居耒陽啗牛肉白酒)¶
(一夕而卒於耒陽元稹墓誌扁舟下荆楚間竟以寓卒/旅殯岳陽公&KR0816;於耒陽殯於岳陽史誌皆可考據近代)¶
(有爲杜工部耒陽祠堂記者大略曰子美出瞿塘下江/陵登岳陽樓覽衡岳抵耒陽適江水暴漲爲驚湍所漂)¶
(僅得遺靴因壘土築虛冢瘞之解縉有詩云蔡倫池上/霧如紙杜老祠前秋日黄爲問靴洲江上水流船三日)¶
(到衡陽按此則杜甫之歿不特以牛肉白酒幷罹汨羅/之酷矣耒陽縣志杜甫祠墓在縣治北二里苕溪漁隱)¶
<pb:KR4h0140_WYG_223-27a>¶
　(謂考襄陽岳陽俱無杜甫墓惟耒陽有之大抵賢者所/在人各引以爲重不妨耒陽自葬子美之遺靴而嗣業)¶
　(所葬元稹所誌乃在鞏/縣首陽可不必聚辨也)¶
　¶
　¶
　¶
　¶
　¶
　¶
<pb:KR4h0140_WYG_223-27b>¶
　¶
　¶
　¶
　¶
　¶
　¶
　¶
御定全唐詩巻二百二十三¶
