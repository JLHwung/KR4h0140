# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.383920
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百二十八
<pb:KR4h0140_WYG_228-1a>¶
　欽定四庫全書¶
御定全唐詩巻二百二十八¶
　　杜甫¶
　　　　傷春五首(原注巴閬僻逺傷春罷/始知春前巳収宫闕)¶
　天下兵雖滿春光(一作/青春)日自濃西京疲百戰北闕任羣¶
　兇闗塞三千里煙花一萬重䝉塵清路急御宿且(一作/有)¶
　誰供(廣徳元年吐蕃陷京師代宗/幸華州百官奔散無復供擬)殷復前王道周遷舊¶
　國容蓬萊足雲氣應合總從龍¶
<pb:KR4h0140_WYG_228-1b>¶
　鶯入新年語花開滿故枝天青(一作/清)風捲幔草碧水通¶
　(一作/連)池牢落官軍速(一作/逺)蕭條萬事危鬢毛元自白淚¶
　㸃向來垂不是無兄弟其如有别離巴山春色靜北望¶
　轉逶迤¶
　日月還相鬬星辰屢合(一作/亦屢)圍不成誅執法(指程元/振軰)焉¶
　得變危機大角纒兵氣鉤陳出帝畿煙塵昏御道耆舊¶
　把天衣(一作固無牽白/馬幾至著青衣)行在諸軍闕来朝大將稀賢多¶
　隱屠釣王肻載同歸¶
<pb:KR4h0140_WYG_228-2a>¶
再有朝廷亂難知消息真近傳(一作/聞)王在洛復道使歸¶
(一作/通)秦奪馬悲公主登車泣貴嬪蕭闗迷北上滄海欲¶
東廵敢料安危體猶多老大臣豈(一作/得)無嵇紹血霑灑¶
屬車塵¶
聞說初東幸孤兒却走多難分太倉粟競棄魯陽戈胡¶
虜登前殿王公出御河得無(一作/忍為)中夜舞誰(一作/冝)憶大¶
風歌春色生烽燧幽人泣薜蘿君臣重修徳猶足見時¶
和¶
<pb:KR4h0140_WYG_228-2b>¶
　　　王閬州筵奉酬十一舅惜别之作¶
萬壑樹聲滿千崖秋氣髙浮舟(一作/雲)出郡郭别酒寄江¶
濤良㑹不復乆此生何太勞窮愁但(一作/惟)有骨羣盗尚¶
如毛吾舅惜分手使君寒贈袍沙頭暮黄鵠失侣自(一/作)¶
(亦/)哀號¶
　　　放船¶
送客蒼溪縣山寒雨不開直愁騎馬滑故作泛舟迴青¶
惜峰巒過黄知橘柚来江流大(一作/天)自在坐穩興悠哉¶
<pb:KR4h0140_WYG_228-3a>¶
　　　奉待嚴大夫¶
殊方又喜故人来重鎮還須濟世才常怪偏禆終日待¶
不知旌節隔年迴欲辭巴徼啼鶯合逺下荆門去鷁催¶
身老時危思㑹面一生襟(一作/懐)抱向誰開¶
　　　奉寄髙常侍(一作寄髙三/十五大夫)¶
汶上相逢年頗多飛騰無那故人何總戎楚蜀應全未¶
方駕(一作/價)曹劉不啻過今日朝廷須汲黯中原將帥憶¶
廉頗天涯春色催遲暮别淚遥添錦水波¶
<pb:KR4h0140_WYG_228-3b>¶
　　　奉寄章十侍御(原注時初罷梓州刺史東川留/後将赴朝廷章彛初為嚴武判)¶
　　　(官後為武所殺武再鎮蜀彛/巳入覲豈未行而殺之耶)¶
淮海維揚一俊人金章紫綬照青春指麾能事迴天地¶
訓練強兵動鬼神湘西不得歸闗羽河内猶宜借冦恂¶
朝覲從容問幽仄勿云江漢有(一作/老)垂綸¶
　　　將赴荆南寄别李劒州¶
使君髙義驅今古寥落三年坐劒州但見文翁能化俗¶
(一作/蜀)焉知李廣未封侯路經灧澦雙蓬鬢天入滄浪一¶
<pb:KR4h0140_WYG_228-4a>¶
釣舟戎馬相逢更何日春風迴首仲宣樓¶
　　　奉寄别馬巴州(原注時甫除京/兆功曹在東川)¶
勲業終(一作/真)歸馬伏波功曹非(一作/無)復漢蕭何扁舟繫¶
䌫沙邊乆南國浮雲水上多獨把魚竿終逺去難隨鳥¶
(一作/烏)翼一相過知君未愛春湖色興在驪駒白玉珂¶
　　　泛江¶
方舟不用楫極目總無波長日容盃酒深江淨綺羅亂¶
離還奏樂飄泊且聼歌故國流清渭如今花正多¶
<pb:KR4h0140_WYG_228-4b>¶
　　　陪王使君晦日泛江就黄家亭子二首¶
山豁何時斷江平不肯流稍知花改岸始驗鳥隨舟結¶
束多紅粉歡娯恨白頭非君愛人客晦日更添(一作/禁)愁¶
有徑金沙軟無人碧草芳野畦連蛺蝶江檻俯鴛鴦日¶
晩煙花亂風生錦繡香不須吹急管衰老易悲傷¶
　　　南征¶
春岸桃花水雲帆楓樹林偷生長避地適逺更霑襟老¶
病南征日君恩北望心百年歌自苦未見有知音¶
<pb:KR4h0140_WYG_228-5a>¶
　　　乆客¶
羇旅知交態淹留見俗情衰顔聊自哂小吏最相輕去¶
國哀王粲傷時哭賈生狐狸何足道豺虎正(一作/亂)縱横¶
　　　春逺¶
肅肅花絮晩菲菲紅素輕日長惟鳥雀春逺獨柴荆數¶
有闗中亂何曽劒外清故鄉(一作/園)歸不得地入亞夫營¶
　　　暮寒¶
霧隱平郊樹風含廣岸波沈沈春色静慘慘暮寒多戍¶
<pb:KR4h0140_WYG_228-5b>¶
鼓猶長擊林鶯遂不歌忽思髙宴㑹朱袖拂雲和¶
　　　雙鷰¶
旅食驚雙(一作/雙飛)鷰銜泥入此堂應同避燥濕且復過(一/作)¶
(遇/)炎涼養子風塵際来時道路長今秋天地在吾亦離¶
殊方¶
　　　百舌¶
百舌来何處重重祇報春知音兼衆語整翮豈多身花¶
密藏難(一作/難相)見枝髙聼轉新過時如發口君側有讒人¶
<pb:KR4h0140_WYG_228-6a>¶
　　　地隅¶
江漢山重阻風雲地一隅年年非故物處處是窮途喪¶
亂秦公子(王粲本秦/川貴公子)悲涼(一作/秋)楚大夫平生心巳折行¶
路日荒蕪¶
　　　游子¶
巴蜀愁誰語吳門興杳然九江春草外三峽暮帆前厭¶
就成都卜休為吏部眠蓬萊如可到衰白問羣(一作/神)仙¶
　　　歸夢¶
<pb:KR4h0140_WYG_228-6b>¶
道路時通塞江山日寂寥偷生惟一老伐叛巳三朝雨¶
急青楓暮雲深黒水遥夢歸(一作/魂)歸未(一作/亦)得不用楚¶
辭招¶
　　　江亭王閬州筵餞蕭遂州¶
離亭非舊國春色是他鄉老畏歌聲斷(一作短/一作繼)愁隨(一/作)¶
(從/)舞曲長二天開寵餞五馬爛生(一作/輝)光川路風煙接¶
俱宜(一作/看)下鳳皇¶
　　　絶句二首¶
<pb:KR4h0140_WYG_228-7a>¶
遲日江山麗春風花草香泥融飛燕子沙暖睡鴛鴦¶
江碧鳥逾白山青花欲燃今春看又過何日是歸年¶
　　　滕王(元/嬰)亭子(原注亭在玉臺觀内王髙宗調露/年中任閬州刺史  一本滕王亭)¶
　　　(子二首玉臺觀/二首不分題)¶
君王臺榭枕巴山萬丈丹梯尚可攀春日鶯啼脩竹裏¶
仙家犬吠白雲間清江錦(一作/碧)石傷心麗嫩蘂濃花滿¶
目斑人到於今歌出牧来遊此地不知還¶
　　　玉臺觀(原注滕/王造)¶
<pb:KR4h0140_WYG_228-7b>¶
中天積翠玉臺(一作/虛)遥上帝髙居絳節朝遂有馮夷來¶
擊鼓始知嬴女善吹簫江光隱見黿鼉窟石勢參差(一/作)¶
(差/池)烏鵲橋更肯(一作/有)紅顔生羽翼(一作/翰)便應黄髮老漁¶
樵¶
　　　滕王亭子¶
寂寞春山路君王不復行古牆猶竹色虚閣自松聲鳥¶
雀荒村暮雲霞過客情尚思歌吹入千騎把(一作/擁)霓旌¶
　　　玉臺觀¶
<pb:KR4h0140_WYG_228-8a>¶
浩刼因王造(一作/起)平臺訪古遊綵雲蕭史駐文字魯恭¶
留宫闕通羣帝乾坤到十洲人傳有笙鶴時過此(一作/北)¶
山頭¶
　　　渡江¶
春江不可(一作/用)渡二月巳風濤舟楫欹斜疾(一作/甚)魚龍¶
偃卧髙渚花兼(一作/張)素錦汀草亂青袍戲問垂綸客悠¶
悠見(一作/是)汝曹¶
　　　喜雨¶
<pb:KR4h0140_WYG_228-8b>¶
南國旱(一作/早)無雨今朝江出雲入空纔漠漠灑迥巳紛¶
紛巢燕髙飛盡林花潤色分晩來聲不絶應得夜深聞¶
　　　送韋郎司直歸成都¶
竄身来蜀地同病得韋郎天下干(一作/兵)戈滿江邊嵗月¶
長别筵花欲暮春日鬢(一作/髸色)俱蒼為問南溪竹(一作/笋)抽¶
梢合過牆(原注余草堂/在成都西郭)¶
　　　將赴成都草堂途中有作先寄嚴鄭公五首(寳/應)¶
　　　(二年嚴武封鄭國/公復節度劒南)¶
<pb:KR4h0140_WYG_228-9a>¶
得歸茅屋赴成都直(一作/真)為文翁再剖符但使閭閻還¶
揖譲敢論松竹乆荒蕪魚知丙穴(一在沔陽一在順政/一在雅州一在卭州)¶
(一在萬州一在達州此/應指卭州去成都較近)由来美酒憶郫筒(郫縣酒以/竹筒盛之)不¶
用酤五馬舊曽諳小徑幾回書札待潛夫¶
處處青江帶白蘋故園猶得見殘春雪山斥候無兵馬¶
錦里逢迎有主人休怪兒童延俗客不敎鵝鴨惱比鄰¶
習池未覺風流盡况復荆州賞更新¶
竹寒沙碧浣花溪菱(一作/橘)刺藤梢咫尺迷過客徑須愁¶
<pb:KR4h0140_WYG_228-9b>¶
出入居人不自解東西書籖藥裹封蛛網野店山橋送¶
馬蹄豈(一作/宜)藉荒庭春草(一作/新月)色先判一飲醉如泥¶
常苦沙崩損藥欄也從江檻落風湍新松恨不髙(一作/長)¶
千尺惡竹應須斬萬竿生理祗憑黄閣老衰顔(一作/容)欲¶
付(一作/赴)紫金丹三年奔走空皮骨信有人間行路難¶
錦官(一作/館)城西生事(一作生/事城西)㣲烏皮几在還思歸昔去¶
為憂亂兵入今来巳恐鄰人非側身天地更懐古迴首¶
風塵甘(一作/且)息機共說總戎雲鳥陣不妨遊子芰荷衣¶
<pb:KR4h0140_WYG_228-10a>¶
　　　别房太尉墓(在䦘/州)¶
他鄉復行役駐馬别孤墳近淚無乾土低空(一作/空山)有斷¶
雲對碁陪謝傅把劒覔徐君惟見林花落鶯啼送客聞¶
　　　自閬州領妻子却赴蜀山行三首¶
汨汨(一作揖揖/一作浥浥)避羣盗悠悠經十年不成向南國復作¶
遊西川物役水虚照魂傷山寂然我生無倚著盡室畏¶
途邊¶
長林偃風色迴復(一作/首)意猶迷衫裛翠㣲潤馬銜青草¶
<pb:KR4h0140_WYG_228-10b>¶
嘶棧(一作/徑)懸斜避石橋斷却尋溪何日干(一作/兵)戈盡飄¶
飄愧老妻¶
行色遞隱見人煙時有無僕夫穿竹語稚子入雲呼轉¶
石驚魑魅抨(聘平聲/彈也)弓落狖鼯真供一笑樂似欲慰窮¶
途¶
　　　山館(一作移居公安山/館編入江陵詩後)¶
南國晝多霧北風天正寒路危行木杪身逺(一作/迥)宿雲¶
端山鬼吹燈滅厨人語夜䦨雞鳴問前館世亂敢求安¶
<pb:KR4h0140_WYG_228-11a>¶
　　　行次鹽亭縣聊題四韻奉簡嚴遂州蓬州兩使¶
　　　君諮議諸昆季(嚴震及弟礪皆/梓州鹽亭人)¶
馬首見鹽亭髙山擁縣青雲溪花淡淡(一作/漠漠)春郭水泠¶
泠全蜀多名士嚴家聚徳星長歌意無極好為老夫聼¶
　　　倚杖(原注鹽/亭縣作)¶
看花雖郭内(一作/外)倚杖即溪邊山縣早休市江橋春聚¶
船狎(一作/野)鷗輕白浪(一作/日)歸鴈喜青(一作/清)天物色兼生¶
意淒涼憶去年¶
<pb:KR4h0140_WYG_228-11b>¶
　　　陪王漢州留杜綿州泛房公西湖(房琯刺漢/州時所鑿)¶
舊相恩追後春池賞不稀闕庭分未到舟楫有光輝豉¶
化蓴絲熟刀鳴鱠縷飛使君雙早蓋灘淺正相依¶
　　　舟前小鵝兒(原注漢州城西北角官/池作宫池即房公湖)¶
鵝兒黄似酒對酒愛新鵝引頸嗔船逼(一作/過)無行亂眼¶
多翅開遭宿雨力小困滄波客散層城暮狐狸奈若何¶
　　　得房公池鵝¶
房相西亭鵝一羣眠沙泛浦白於(一乍/如)雲鳳皇池上應¶
<pb:KR4h0140_WYG_228-12a>¶
迴首為報籠隨王右軍¶
　　　答楊梓州¶
悶到房(一作/楊)公池水頭坐逢楊子鎮東州却向青溪不¶
相見迴船應(一作/因)載阿戎遊¶
　　　登樓¶
花近髙樓傷客心萬方多難此登臨錦江春色来(一作/水流)¶
天地玉壘浮雲變古今北極朝廷終不改西山冦盗莫¶
相侵可憐後主還祠廟日暮聊為梁甫吟¶
<pb:KR4h0140_WYG_228-12b>¶
　　　春歸¶
苔徑臨江竹茅簷覆地花别來頻甲子倐忽(一作/歸到)又春¶
華倚杖看孤石傾壺就淺沙逺鷗浮水静輕燕受風斜¶
世路雖多梗吾生亦有涯此身(一作/且應)醒復醉乗興即為¶
家¶
　　　歸鴈¶
東來萬里客亂定(一作/走)幾年歸腸斷江城鴈髙髙正(一/作)¶
(向/)北飛¶
<pb:KR4h0140_WYG_228-13a>¶
　　　贈王二十四侍御契四十韻(王契字佐卿京兆/人元結有送契之)¶
　　　(西蜀/序)¶
往往雖相見飄飄媿此身不闗輕紱冕俱(一作/但)是避風¶
塵一别星橋夜三移斗柄春敗亡非赤壁奔走為黄巾¶
子(一作/爾)去何瀟灑余藏異隱淪書成無過雁衣故有懸¶
鶉恐懼行装數伶俜卧疾(一作/病)頻曉鶯工迸淚秋月解¶
傷神㑹面嗟黧黒含悽話苦辛接輿還入楚王粲不歸¶
秦錦里殘丹竈花溪得釣綸消(一作/宵)中祇自惜晩起索¶
<pb:KR4h0140_WYG_228-13b>¶
誰親伏柱聞周史乗槎有(一作/似)漢臣鴛鴻不易狎龍虎¶
未宜馴客則(一作/即)挂冠至交非傾盖新由來意氣合直¶
取性情真浪跡同生死無心耻賤貧偶然存蔗芋幸各¶
對松筠麤飯依他日窮愁怪此辰女長裁褐穩男大卷¶
書勻漰(一作堋蜀人/以堰為堋)口江如練蠶崖雪似銀名園當翠¶
巘野棹没青蘋屢喜王侯宅時邀(一作/逢)江海人追隨不¶
覺晩欵曲動彌旬但使芝蘭秀何煩(一作/須)棟宇鄰山陽¶
無俗物鄭驛正留賔出入並鞍馬光輝叅(一作/忝)席珍重¶
<pb:KR4h0140_WYG_228-14a>¶
遊先主廟更歴少城闉石鏡通幽魄琴臺隱絳唇送終¶
惟糞土結愛&KR0870;荆榛置酒髙林下觀碁積水濵區區甘¶
累趼稍稍息勞筋網聚粘圓鯽絲繁煮細蓴長(一作/概)歌¶
敲柳癭小睡凭藤輪農月須知課田家敢忘勤浮生難¶
去食良㑹惜清晨列國兵戈暗今王徳教淳要聞除猰¶
㺄休作畫麒麟洗眼看輕薄虛懷任屈伸莫令膠漆地¶
萬古重雷陳¶
　　　寄董卿嘉榮十韻¶
<pb:KR4h0140_WYG_228-14b>¶
聞道君牙帳防秋近赤霄下臨千雪嶺(一作/仞雪)却背五繩¶
橋海内乆戎服京師今晏朝犬羊曽爛熳宫闕尚蕭條¶
猛將宜嘗膽龍泉必在腰黄圖遭汚辱月窟可焚燒㑹¶
取干戈利無令斥候驕居然雙捕虜自是一嫖姚落日¶
思輕騎髙(一作/秋)天憶射雕雲臺畫形像皆為掃氛妖¶
　　　寄司馬山人十二韻¶
闗内昔分袂天邉今轉蓬驅馳不可說談笑偶然同道¶
術曽留意先生早擊䝉家家迎薊子處處識壺公長嘯¶
<pb:KR4h0140_WYG_228-15a>¶
峨嵋北潛行玉壘東有時騎猛虎虚室使仙童髮少何¶
勞白顔衰肯更紅望雲悲轗軻畢景羡冲融䘮亂形仍¶
役凄涼信不通懸旌要路口倚劍短亭中永作殊方客¶
殘生一老翁相哀骨可換亦遣馭清風¶
　　　黃河二首¶
黃河北岸海西軍椎鼓鳴鐘天下聞鐵馬長鳴不知(一/作)¶
(如/)數胡人髙鼻動成羣(雍王适至陜州回紇屯於河北/僕固懷恩與囘紇左殺為前鋒)¶
(所謂河北/海西軍也)¶
<pb:KR4h0140_WYG_228-15b>¶
黃河西(一作北一/作南俱非)岸是吾(一作/故)蜀欲須供給家無粟願¶
驅衆庻戴君王混一車書棄金玉¶
　　　寄李十四貟外布十二韻(原注新除司議郎兼/萬州别駕雖尚伏枕)¶
　　　(巳聞/理裝)¶
名參漢望苑(漢武為太子置博/望苑以通賔客)職述景題輿(周景為陳/蕃題輿)¶
巫峽将之郡荆門好附書逺行無自苦内熱比何如正¶
是炎天濶那堪野館疎黃牛平駕浪畫鷁上凌虚試待¶
盤渦歇方期解䌫初悶能過小徑自(一作/日)為摘嘉蔬渚¶
<pb:KR4h0140_WYG_228-16a>¶
柳元幽僻村花不掃除宿隂繁素奈過雨亂紅蕖寂寂¶
夏先晩泠泠風有餘江清心可瑩竹冷髮堪(一作/宜)梳直¶
作移巾几秋帆發弊廬¶
　　　歸來¶
客裏有所過(一作/適)歸來知路難開門野鼠走散帙壁魚¶
乾洗杓開新醖低頭拭小盤(一作著/小冠)憑誰給麴蘖細酌¶
老江干¶
　　　王録事許脩草堂貲不到聊小詰¶
<pb:KR4h0140_WYG_228-16b>¶
為嗔王録事不寄草堂貲昨屬愁春雨能忘欲漏時¶
　　　寄卭州崔録事¶
卭州崔録事聞在果園坊(坊在/成都)乆待無消息終朝有底¶
忙應愁江樹逺怯見野亭荒浩蕩風塵(一作/烟)外誰知酒¶
熟香¶
　　　過故斛斯校書莊二首(原注老儒艱難時病於/庸蜀歎其沒後方授一)¶
　　　(官英華注/即斛斯融)¶
此老巳云殁鄰人嗟亦(一作/歎未)休竟無宣室詔徒有茂陵¶
<pb:KR4h0140_WYG_228-17a>¶
求妻子寄他食園林非昔逰空餘繐帷在淅淅野風秋¶
燕入非旁舍鷗歸祇故池斷橋無復板卧柳自生枝遂¶
有山陽作多慚鮑叔知素交零落盡白首淚䨇垂¶
　　　立秋(一本有/日字)雨院中有作¶
山雲行絶塞大火復西流飛雨動華屋蕭蕭梁棟秋窮¶
途愧知己暮齒借前籌已費清晨謁那成長者謀解衣¶
開北户髙枕對南樓樹濕風涼進江喧水氣浮禮寛心¶
有適節爽病微瘳主将歸調鼎吾還訪舊丘¶
<pb:KR4h0140_WYG_228-17b>¶
　　　奉和嚴大夫軍城早秋¶
秋風褭褭動髙旌玉帳分弓射虜營已收滴博(嶺在/維州)雲¶
間戍更奪(一作/次取)蓬婆雪外城(雪山外有/蓬婆嶺)¶
　　　院中晚晴懐西郭茅舍¶
幕府秋風日夜清澹雲疎雨過髙城葉心朱實㸔(一作/堪)¶
時落階面青苔先自(一作/老更)生復有樓䑓銜暮景不勞鐘¶
鼓報新晴浣花溪裏花饒笑肯信吾兼(一作/今)吏隠名¶
　　　到村¶
<pb:KR4h0140_WYG_228-18a>¶
碧澗雖多雨秋沙先(去聲一/作亦)少泥蛟龍引子過荷芰逐¶
花低老去參戎幕歸來散馬蹄稻梁須就列榛草即相¶
迷蓄積思江漢疎頑(一作/頑疎)惑(一作/感)町畦稍(一作/暫)酬知已¶
分還入故林棲¶
　　　宿府¶
清秋幕府井梧(一作/桐)寒獨宿江城蠟炬(一作/燭)殘永夜角¶
聲悲自語中天月色好誰看風塵荏苒音書絶闗塞蕭¶
條行路難已忍伶俜十年事强移栖息一枝安¶
<pb:KR4h0140_WYG_228-18b>¶
　　　遣悶奉呈嚴(一本有/鄭字)公二十韻¶
白水魚竿客清秋鶴髮翁胡為來(一作/居)幕下秪合在舟¶
中黃卷真如律青袍也自公老妻憂在癉(音秘濕/病也)㓜女¶
問頭風平地專欹倒分曹失異同禮甘衰力就義忝上¶
官通疇昔論詩蚤光輝仗鉞雄寛容存性拙剪拂念途¶
窮露裛思藤架煙霏想桂叢信然龜觸網直作鳥窺籠¶
西嶺紆村北南江遶舍東竹皮寒舊翠椒實雨新紅浪¶
簸船應坼杯乾甕即空藩籬生野徑斤斧任樵童束縳¶
<pb:KR4h0140_WYG_228-19a>¶
酬知己蹉跎効小忠周防期稍稍太簡遂怱怱曉入朱¶
扉啟昏歸畫角終不成尋别業未敢息微躬烏鵲愁銀¶
漢駑駘怕錦幪㑹希全物色時放倚梧桐¶
　　　送舍弟頻(一作潁/一作頴)赴齊州三首¶
岷嶺南蠻北徐闗東海西此行何日到送女萬行啼絶¶
域惟髙枕清風獨杖藜危時暫相見衰白意都迷¶
風塵暗不開汝去幾時來兄弟分離苦形容老病催江¶
通一柱觀日落望鄉臺客意長東北齊州安在哉¶
<pb:KR4h0140_WYG_228-19b>¶
諸姑今海畔兩弟亦山東去傍干戈覓來看道路通短¶
衣防戰地匹馬逐秋風莫作俱流落長瞻碣石鴻¶
　　　嚴鄭公階下新松(得霑/字)¶
弱質豈自負移根方爾瞻細聲聞(一作/侵)玉帳疎翠近珠¶
簾未見紫烟集虚䝉清露霑何當一百丈欹蓋擁髙簷¶
　　　嚴鄭公宅同咏竹(得香/字)¶
綠竹半含籜新梢纔出墻色侵書帙晚陰過酒樽涼雨¶
洗娟娟淨風吹細細香但令無剪伐㑹見拂雲長¶
<pb:KR4h0140_WYG_228-20a>¶
　　　奉觀嚴鄭公㕔事岷山沲江畫圗十韻(得忘/字)¶
沲水流(一作/臨)中座岷山到(一作對/一作赴)此(一作/北)堂白波吹(一/作)¶
(侵/)粉壁青嶂揷雕梁直訝杉松冷兼疑菱荇香雪雲虚¶
㸃綴沙草得微茫嶺鴈隨毫末川蜺飲練光霏紅洲蘂¶
亂拂黛石蘿長暗谷(一作/谷暗)非闗雨丹楓(一作/楓丹)不為霜秋¶
成(一作/城)𤣥圃外景物洞庭旁繪事功殊絶幽襟興激昻¶
從來謝太傅丘壑道難忘¶
　　　晚秋陪嚴鄭公摩訶池泛舟(得溪字池在/張儀子城内)¶
<pb:KR4h0140_WYG_228-20b>¶
湍駛風醒酒船迴(一作/行)霧起隄髙城秋自落雜樹晚相¶
迷坐觸鴛鴦起巢傾翡翠低莫須驚白鷺為伴宿清溪¶
　　　初冬¶
垂老戎衣窄歸休寒色(一作/氣)深漁舟上急水獵火著髙¶
林日有習池醉愁來梁甫吟干戈未偃息出處遂何心¶
　　　至後¶
冬至至後日初長逺在劒南思洛陽青𫀆白馬有何意¶
金谷銅駞非故鄉梅花欲開不自覺棣蕚一别永相望¶
<pb:KR4h0140_WYG_228-21a>¶
愁極本憑詩遣興詩成吟詠轉淒涼¶
　　　正月三日歸溪上有作簡院内諸公¶
野外堂依竹籬邉水向城蟻浮仍臘味鷗泛已春聲藥¶
許隣人劚書從稚子擎白頭趨幕府深覺負平生¶
　　　弊廬遣興奉寄嚴公¶
野水平橋路春沙映竹村風輕粉蝶喜花暖蜜蜂喧把¶
酒宜(一作/且)深酌題詩好細論府中瞻暇日江上憶詞源¶
跡忝(一作/寄)朝廷舊情依節制尊還思長者轍恐避席為¶
<pb:KR4h0140_WYG_228-21b>¶
門¶
　　　春日江村五首¶
農務村村急春流岸岸深乾坤萬里眼詩序百年心茅¶
屋還堪賦桃源自可尋艱難賤(一作淺/一作昧)生理飄泊到如¶
今¶
迢遞來三蜀蹉跎有(一作/又)六年客身逄故舊發興自林¶
泉過懶從衣結頻逰任履穿藩籬無限景(一作頗/無限)恣意¶
買(一作/向)江天¶
<pb:KR4h0140_WYG_228-22a>¶
種竹交加翠栽桃爛熳紅經心石鏡月到面雪山風赤¶
管隨王命銀章付老翁豈知牙齒落名玷薦賢中¶
扶病垂朱紱歸休歩紫苔郊扉存(一作/在)晚計幕府媿羣¶
材燕外晴絲卷鷗邉水葉開鄰家送魚鼈問我數能來¶
羣盗哀王粲中年召賈生登樓初有作前席竟為榮宅¶
入先賢傳才髙處士名異時懐二子春日復含情¶
　　　絶句六首¶
日出籬東水雲生舍北泥竹髙鳴翡翠沙僻舞鵾(一作/鶤)¶
<pb:KR4h0140_WYG_228-22b>¶
雞¶
藹藹花蘂亂飛飛蜂蝶多幽棲身懶動客至欲如何¶
鑿井交㯶葉(舊注交㯶作井綆一云/雨壊鹽井以㯶葉覆之)開渠斷竹根扁舟¶
輕褭䌫小徑曲通村¶
急雨捎溪足斜暉轉樹腰隔巢黃鳥竝翻藻白魚跳¶
舍下笋穿壁庭中藤刺(一作/到)簷地晴絲冉冉江白草纎¶
纎¶
江動月移石溪虛雲傍花鳥棲知故道㠶過宿誰家¶
<pb:KR4h0140_WYG_228-23a>¶
　　　　絶句四首¶
　堂西長笋别開門塹北行椒却背村梅熟許同朱老喫¶
　松髙擬對阮生論(原注朱阮/劒外相知)¶
　欲作魚梁雲復(一作/覆)湍因驚四月雨聲寒青溪先有蛟¶
　龍窟竹石如山不敢安¶
　兩箇黄鸝鳴翠柳一行白鷺上青天忩含西嶺千秋雪¶
　門泊東吳萬里船(原注西山白/雪四時不消)¶
　藥條藥(一作/莱)甲潤青青色過棕亭入草亭苖滿空山慙¶
<pb:KR4h0140_WYG_228-23b>¶
　取譽根居隙地怯成形¶
　¶
　¶
　¶
　¶
　¶
　¶
御定全唐詩巻二百二十八¶
