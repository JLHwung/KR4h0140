# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.703345
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百十八
<pb:KR4h0140_WYG_118-1a>¶
　欽定四庫全書¶
御定全唐詩巻一百十八¶
　　孫逖¶
　孫逖河南人開元中三擅甲科擢左拾遺表舉幕職入¶
　為集賢院修撰改考功員外郎遷中書舎人典詔誥判¶
　刑部侍郎終太子詹事諡曰文集二十巻今編詩一巻¶
　　　　和左司張員外自洛使入京中路先赴長安逢¶
　　　　立春日贈韋侍御(一作/郎)等諸公¶
<pb:KR4h0140_WYG_118-1b>¶
　拜郎登省闥奉使馳車乗遥瞻使者星便是郎官應臺¶
　妙時相許(一作/放言)皇華徳彌稱二陕聼風謡三秦望形勝¶
　此中暌益友是日多詩興寒盡嵗隂催春歸物(一作/日)華¶
　證¶
　　　　和登㑹稽山¶
　稽山碧湖上勢入東溟盡烟景晝清明九峰争隠嶙望¶
　中厭朱紱俗内探𤣥牝野老聼鳴騶山童擁行軫仙花¶
　寒未落古蔓柔堪引竹磵入山(一作/霜)多松崖向天近雲¶
<pb:KR4h0140_WYG_118-2a>¶
從海天去日就江村隕能賦丘嘗聞和歌参不敏㝠搜¶
信冲漠多士期標凖願奉濯纓心長謡反招隠¶
　　　送楊法曹按括州¶
東海天台山南方縉雲驛(一作/國)溪澄(一作/澄清)問人隠巖險¶
煩登陟潭壑随星使軒車繞春色儻尋琪樹人為報長¶
相憶¶
　　　葛山潭¶
圓潭寫流月晴明㴠萬象仙翁何時還緑水空蕩漾凉¶
<pb:KR4h0140_WYG_118-2b>¶
哉草木腓白露沾人衣猶醉空山裏時聞笙鶴飛¶
　　　丹陽行¶
丹陽古郡洞庭隂落日扁舟此路尋傳是東南舊都䖏¶
金陵中斷碧江深在昔風塵起京都亂如燬䨇闕戎虜¶
間千門戰場裏傳聞一馬化為龍南渡衣冠亦願從石¶
頭横帝里京口拒戎鋒青楓林下廻天蹕杜若洲前轉¶
國容都門不見河陽樹輦道唯聞建業鐘中原悠悠幾¶
千里欲掃攙搶未云巳英雄傾奪何紛然一盛一衰如¶
<pb:KR4h0140_WYG_118-3a>¶
逝川可憐宫觀重江裏金鏡相傳三百年自從龍見聖¶
人出六合車書混為一昔年王氣今何在併向長安就¶
堯日荆榛古木閉荒阡共道繁華不復全赤縣唯餘江¶
樹月黄圖半入海人烟暮来山水登臨遍覧古愁吟淚¶
如霰唯有空城多白雲春風淡蕩無人見¶
　　　山隂縣西樓¶
都邑西樓芳樹間逶迤霽色遶江山山(一作/海)月夜從公¶
署出江雲晚對訟庭還誰知春色朝朝好二月飛花滿¶
<pb:KR4h0140_WYG_118-3b>¶
江草一見湖邊楊栁風遥憶青青洛陽道¶
　　　夜宿浙江¶
扁舟夜入江潭泊露白風髙(一作/秋)氣蕭索富春渚上潮¶
未還天姥岑邊月初落烟水茫茫多苦辛更聞江上越¶
人吟洛陽城闕何時見西北浮雲朝暝深¶
　　　春日留别¶
春路逶迤花栁前孤舟晚泊就人烟東山白雲不可見¶
西陵江月夜娟娟春江夜盡潮聲度征帆遥從此中去¶
<pb:KR4h0140_WYG_118-4a>¶
越國山川㸔漸無可憐愁思江南樹¶
　　　奉和四月三日上陽水忩賜宴應制得春字¶
今日逄初夏歡遊續舊旬氣和先作雨恩厚别成春鳯¶
吹臨清洛龍輿下紫宸此中歌在藻還見躍潛鱗¶
　　　奉和登㑹昌山應制¶
巖磴列雲旗吾君訪道時乾行萬物覩日馭(一作/駐)六龍¶
遲望逺廻天顧登髙動睿詞願因山作夀長保㑹(一作/運)¶
昌期¶
<pb:KR4h0140_WYG_118-4b>¶
　　　正月十五日夜應制(一作沈/佺期詩)¶
洛城(一作/陽)三五夜天子萬年春綵仗移䨇闕瓊筵㑹九¶
賔舞成蒼頡字燈作法王輪不覺東方日(一作/白)遥垂(一/作)¶
(筵/随)御藻(一作/栁)新¶
　　　奉和御製登鴛鴦樓即目(一作/日)應制¶
玉輦下離宫瓊樓上半空方廵五年狩更闢四門聪井¶
邑觀秦野山河念禹功停鑾留睿作軒檻起南風¶
　　　進船泛洛水應制(一作薛/眘惑詩)¶
<pb:KR4h0140_WYG_118-5a>¶
禁園紆睿覧仙櫂叶時遊洛北風花樹江南彩畫舟芳¶
生蘭蕙草春入鳯凰樓興盡離宫暮烟光起夕流¶
　　　和常州崔使君寒食夜¶
聞道清明近春庭(一作/闈)向夕䦨行遊晝不厭風物夜宜¶
看斗柄更初轉梅香暗裏殘無勞秉華燭清(一作/晴)月在¶
南端¶
　　　和韋兄(一作韋/尚書)春日南亭宴兄弟(兄在/京)¶
臺閣升髙位園林隔舊郷忽聞歌棣蕚還比報瓊芳門¶
<pb:KR4h0140_WYG_118-5b>¶
向宜春近郊連御宿長徳星常有㑹相望在文昌¶
　　　奉和崔司馬遊雲門寺¶
繋馬清溪樹禪門春氣濃香臺花下出講坐竹間逄覺¶
路山童引經行谷鳥從更言窮寂滅回䇿上南峰¶
　　　酬萬八賀九雲門下歸溪中作¶
晚從靈境出林壑曙雲飛稍覺清溪盡回瞻畫刹㣲獨¶
園餘興在孤櫂宿心違更憶登攀䖏天香滿(一作/盈)袖歸¶
　　　春初送吕補闕徃西嶽勒碑得雲字¶
<pb:KR4h0140_WYG_118-6a>¶
刻石記天文朝推谷子雲箧中緘聖札巖下揖神君語¶
别梅初艶為期草欲薫徃来春不盡離思莫氛氲¶
　　　送越州裴叅軍充使入京¶
日落川徑寒離心苦未安客愁西向盡郷夢北歸難霜¶
果林中變秋花水上殘明朝渡江後雲物向南看¶
　　　送周判官徃台州¶
吾宗長作賦登陸訪天台星使行看入雲仙意轉催飲¶
氷攀璀璨驅傳歴莓苔日暮東郊别真情去不回¶
<pb:KR4h0140_WYG_118-6b>¶
　　　送魏騎曹充宇文侍御判官分按山南¶
雲雨陽臺(一作/臺南)路光華驛騎廵勸農開夢土恤隠恵荆¶
人樓迥吟黄鶴江長望白蘋觀風布明詔更是漢南春¶
　　　送蘇郎中綰出佐荆州¶
神仙乆留滯清切佇飛翻忽佐南方牧何時西掖垣髙¶
車自蘭省便道出荆門不見河梁别空銷郢路魂¶
　　　冬末送魏起居赴京¶
大名將起魏良史更逄遷驛騎朝丹闕関亭望紫烟西¶
<pb:KR4h0140_WYG_118-7a>¶
京春色近東觀物華偏早赴王正月揮毫記首年¶
　　　送李補闕攝御史充河西節度判官¶
昔年叨補衮邊地亦埋輪官序慙先達才名畏後人西¶
戎雖獻款上䇿耻和親早赴前軍(一作/軍戎)幕長清外域塵¶
　　　送趙(一作/許)評事攝御史監軍嶺南¶
議獄持邦典臨戎假憲威風從閶闔去霜入洞庭飛篁¶
竹迎金鼔樓船引繡衣明年拜(一作/降)真月南斗使星歸¶
　　　送靳十五侍御使蜀¶
<pb:KR4h0140_WYG_118-7b>¶
天使出霜臺行人擇吏才傳車春色送離興夕陽催驛¶
遶巴江轉関迎劒道開西南一何幸前後二龍来¶
　　　送李給事歸徐州覲省¶
列位登青瑣還鄉復綵衣共言晨省日便是晝遊歸春¶
水經梁宋晴山入海沂莫愁東路逺四牡正騑騑¶
　　　送杜侍御赴上都¶
避馬臺中貴登車嶺外遥還因貢賦禮来謁大明朝地¶
入商山路郷連渭水橋承㤙返南越尊酒重相邀¶
<pb:KR4h0140_WYG_118-8a>¶
　　　送張環攝御史監南選¶
漢使得張綱威名攝逺方恩霑柱下史榮比選曹郎江¶
帶黔中濶山連峡水長莫愁炎暑地秋至有嚴霜¶
　　　宴越府陳法曹西亭¶
公府西巖下紅亭間白雲雪梅初度臘烟竹稍迎曛水¶
木㴠澄景簾櫳引霽氛江南歸思逼春鴈不堪聞¶
　　　同邢判官尋龍湍觀歸湖中¶
星使下仙(一作/天)京雲湖喜晝晴更從探穴䖏還作櫂歌¶
<pb:KR4h0140_WYG_118-8b>¶
行絲管荷風入簾帷竹氣清莫愁歸路逺水月夜虚明¶
　　　㝷龍湍¶
仙穴尋遺跡輕舟愛水郷溪流一曲盡山路九峰長漁¶
父歌金洞江妃舞翠房遥憐葛仙宅真氣共㣲茫¶
　　　宿雲門寺閣¶
香閣東山下烟花象外幽懸燈千嶂夕巻幔五湖秋畫¶
壁餘(一作/飛)鴻雁紗窓宿斗牛更疑天路近夢與白雲遊¶
　　　揚子江樓¶
<pb:KR4h0140_WYG_118-9a>¶
揚子何年邑雄圖作楚関江連二妃渚雲近八公山驛¶
道青楓外人烟緑嶼間晚来潮正滿數䖏落帆還¶
　　　淮隂夜宿二首¶
水國南無畔扁舟北未期郷情淮上失歸夢郢中疑木¶
落知寒近山長見日遲客行心緒亂不及洛陽時¶
永夕卧烟塘蕭條天一方秋風淮水落寒夜楚歌長宿¶
莽非中土鱸魚豈我郷孤舟行巳倦南越尚茫茫¶
　　　下京口埭夜行¶
<pb:KR4h0140_WYG_118-9b>¶
孤帆度緑氛寒浦落紅曛江樹朝来出吴歌夜漸聞南¶
溟接潮水北斗近鄉雲行役從兹去歸情入鴈群¶
　　　山行遇雨¶
驟雨晝氤氲空天望(一作/夜)不分暗山惟覺電窮海但生¶
雲渉澗猜行潦縁崖畏宿氛夜来江月霽櫂唱此中聞¶
　　　夜到潤州¶
夜入(一作/到)丹陽郡天髙氣象秋海隅雲漢轉江畔火星¶
流城郭傳金柝閭閻閉緑洲客行凡幾夜新月再如鉤¶
<pb:KR4h0140_WYG_118-10a>¶
　　　和常州崔使君詠後庭梅二首¶
聞唱梅花落江南春意深更傳千里外来入越人吟弱¶
幹紅妝倚繁香翠羽尋庭中自公日歌舞向芳隂¶
梅院重門掩遥遥歌吹邊庭深人不見春至曲能傳花¶
落彈棋䖏香来薦枕前使君停五馬行樂此中偏¶
　　　同和詠樓前海石榴二首¶
客自新亭郡朝来數物華傳君妓樓好初落海榴花露¶
色珠簾映香風粉壁遮更宜林下雨日晚逐行車¶
<pb:KR4h0140_WYG_118-10b>¶
海上移珍木樓前詠所思遥聞下車日正在落花時舊¶
緑香行盖新紅洒歩綦從来寒不易終見乆逾滋¶
　　　故右丞相贈太師燕文貞公挽詞二首¶
海内文章伯朝端禮樂英一言興寳運三入濟群(一作/蒼)¶
生命與才相偶年將位不并台星忽已坼流慟軫皇情¶
甲第三重(一作/長)㦸髙門四列侯已成冠蓋里更有鳯凰¶
樓人世方為樂生涯遽若休空餘(一作/為)掌綸地傳慶百¶
千秋¶
<pb:KR4h0140_WYG_118-11a>¶
　　　故陳州刺史贈兵部尚書韋公挽詞¶
奕葉金章貴連枝鼎位尊台庭為鳯穴相府是鴒原世¶
閱空悲命泉幽不返魂惟餘漢臣史繼術賛韋門¶
　　　故程將軍妻南陽郡夫人樊氏挽歌¶
徳配程休甫名髙魯季姜寵榮蒼玉珮宴夢(一作/蔓)欝金¶
堂白日期偕老幽泉忽悼亡國風猶在詠江漢近南陽¶
　　　和上已連寒食有懐京洛¶
天津御栁碧遥遥軒騎相從半下朝行樂光輝寒食借¶
<pb:KR4h0140_WYG_118-11b>¶
太平歌舞晚春饒紅妝樓下東郊道青草洲邊南渡橋¶
坐見司空掃西第㸔君侍從落花朝¶
　　　和左司張員外自洛使入京中路先赴長安逄¶
　　　立春日贈韋侍御等諸公¶
忽覩雲間數鴈回更逄山上正(一作/一)花開河邊淑氣迎¶
芳草林下輕風待落梅秋憲府中髙唱入春卿署裏和¶
歌(一作/詩)来共言東閣招賢地自有西征謝傅(一作/作賦)才¶
　　　和崔司馬登稱心山寺¶
<pb:KR4h0140_WYG_118-12a>¶
郡府乗休日王城訪道初覺花迎歩履香草藉行車倚¶
閣觀無際尋山坐(一作/盡)太虗巖空迷禹跡海静望秦餘¶
翡翠巢珠網鵾雞間綺䟽地靈資凈土水若䕶真如寳¶
樹誰攀折禪雲自巻舒晴分五湖勢烟合九夷(一作/疑)居¶
生滅紛無象窺臨已得魚嘗聞寳刀贈今日奉&KR0806;琚¶
　　　奉和李右相中書壁畫山水¶
廟堂多暇日山水契中(一作/真)情欲寫髙深趣還因藻繪¶
成九江臨户牖三峡繞檐楹花栁窮年發烟雲逐意生¶
<pb:KR4h0140_WYG_118-12b>¶
能令萬里近不覺四時行氣染荀香馥光含樂鏡清詠¶
歌齊出䖏圖畫表冲盈自保千年遇何論八載榮(李公/詩云)¶
(八載忝/司存)¶
　　　奉和李右相賞㑹昌林亭¶
賢相初陪蹕靈山本降神作京雄近縣開閣寵平津地¶
勝林亭好時清宴賞頻百泉縈(一作/榮)草木萬井布郊畛¶
徳與春和盛功將造化鄰還嗤渭濵叟嵗晚獨垂綸¶
　　　和左衛武倉曹衛中對雨創(一作/劇)韻贈右衛李¶
<pb:KR4h0140_WYG_118-13a>¶
　　　騎曹(二人同/任校書)¶
林父同官意宣尼乆敬交文場刋玉篆武事掌金鐃道¶
合宜連茹時清豈繫匏克勤居簿領多暇屏讙譊羙酒¶
懐公讌𤣥談俟客嘲薄雲生北闕飛雨自西郊院暑便¶
清曠庭蕪覺漸苞髙門関詎閉逸韻柱難膠枳棘鸞無¶
歎椅梧鳯必巢忽聞徴竝作觀海媿堂坳¶
　　　送新羅法師還國¶
異域今無外髙僧代所稀苦心歸(一作/窮)寂滅宴坐得精¶
<pb:KR4h0140_WYG_118-13b>¶
㣲持鉢何年至傳燈是日歸上卿揮别藻(一作/操)中禁下¶
禪衣海濶杯還度雲遥錫更飛此行迷䖏所何以慰䖍¶
祈¶
　　　送趙大夫䕶邉(一作送趙都/䕶赴安西)¶
外域分都䕶中臺命職方欲傳清廟略先(一作/為)取劇曹¶
郎已佩登壇印猶懐伏奏香(一作/章)百壺開祖(一作/詔)餞駟¶
牡戒(一作/結)戎装青海連西掖(一作/極)黄河帶北凉関山瞻¶
漢月戈劒宿胡霜體國才先著論兵䇿復長果持文武¶
<pb:KR4h0140_WYG_118-14a>¶
術還繼杜(一作/晉)當陽¶
　　　立秋日題安昌寺北山亭¶
樓觀倚長霄登攀及霽朝髙如石門頂勝擬赤城標天¶
路雲虹近人寰氣象遥山圍(一作/清)伯禹廟江落伍胥潮¶
徂暑迎秋薄凉風是日飄果林餘苦李萍水覆甘蕉覧¶
古嗟夷漫凌空愛泬(一作/寂)寥更聞金刹下鐘梵晚蕭蕭¶
　　　登越州城¶
越嶂繞層城登臨萬象清封圻滄海合&KR0437;市碧湖明曉¶
<pb:KR4h0140_WYG_118-14b>¶
日漁歌滿芳春櫂唱行山風吹(一作/揺)羙箭田雨潤香秔¶
代閱英靈盡人閒吏隠并贈言王逸少已見曲池平¶
　　　江行有懐¶
秋水明川路輕舟轉石圻霜多山橘熟寒至浦禽稀飛¶
席乗風勢迴流蕩日暉晝行疑海若夕夢識江妃野霽¶
看吴盡天長望洛非不知何嵗月一似暮潮歸¶
　　　長洲苑(吴黄武中/此地校獵)¶
吴王初鼎峙羽獵騁雄才輦道閶門出軍容茂苑来山¶
<pb:KR4h0140_WYG_118-15a>¶
從列嶂(一作/障)轉江自繞林迴劒騎縁汀入旌門隔嶼開¶
合離紛若電馳逐溢成雷勝地虞人守歸舟漢女陪可¶
憐夷漫䖏猶在洞庭隈山静吟猿父(一夲/缺)城空應雉媒¶
戎行委喬木馬跡盡黄埃攬涕問遺老繁華安在哉¶
　　　和詠廨署有櫻桃¶
上林天禁裏芳樹有紅櫻江國今来見君門春意生香¶
從花綬轉色繞佩珠明海鳥銜初實吴姬掃落英切將¶
稀取貴羞與衆同榮為此堪攀折芳蹊䖏䖏成¶
<pb:KR4h0140_WYG_118-15b>¶
　　　同洛陽李少府觀永樂公主入蕃¶
邊地鶯花少年来未覺新羙人天上落龍塞始應春¶
　　　途中口號¶
鄴城東北望陵臺珠翠繁華去不迴無復新妝艶紅粉¶
空餘故壟滿青苔¶
　　　晦日湖塘¶
吉日初成晦方塘遍是春落花迎二月芳樹歴三旬公¶
子能留客巫陽好觧神夜還何慮暗秉燭向城闉¶
<pb:KR4h0140_WYG_118-16a>¶
　　　　句¶
　野烟出爐上山花落鏡中(廬山見/詩式)¶
　¶
　¶
　¶
　¶
　¶
　¶
<pb:KR4h0140_WYG_118-16b>¶
　¶
　¶
　¶
　¶
　¶
　¶
　¶
御定全唐詩巻一百十八¶
