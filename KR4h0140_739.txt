# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:01.492244
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百三十九
<pb:KR4h0140_WYG_739-1a>¶
　欽定四庫全書¶
御定全唐詩巻七百三十九¶
　　李建勲¶
　李建勲字致堯隴西人少好學能屬文尤工詩南唐主¶
　李昪鎮金陵用爲副使預禅代之策拜中書侍郎同平¶
　章事昇元五年放還私第嗣主璟召拜司空尋以司徒¶
　致仕賜號鍾山公集二十卷今編詩一卷¶
　　　　中酒寄劉行軍¶
<pb:KR4h0140_WYG_739-1b>¶
　甚矣頻頻醉神昏體亦虚肺傷徒問藥髪落不盈梳戀¶
　寝嫌眀室修生媿道書西峯老僧語相勸合何如¶
　　　　白雁¶
　東溪一白鴈毛羽何皎潔薄暮浴清波斜陽共明滅差¶
　池失羣久幽獨依人切旅食賴菰蒲單棲怯霜雪邉風¶
　昨夜起頋影空哀咽不及牆上烏相将繞雙闕¶
　　　　早春寄懐¶
　家山歸未得又是㸔春過老覺光隂速閑悲世路多風¶
<pb:KR4h0140_WYG_739-2a>¶
和吹岸栁雪盡見庭莎欲向東溪醉狂眠一放歌¶
　　　春日東山正(一作/草)堂作¶
身閒贏得出天氣漸喧和蜀馬登山稳南朝古寺多早¶
花微弄色新酒欲生波從此唯行樂閑愁奈我何¶
　　　春日小園晨㸔兼招同舍¶
最有杏花繁枝枝若手摶須知一春促莫厭百廻㸔鳥¶
囀風潜息蜂遲露未乾可容排飲否兼折贈頭冠¶
　　　惜花寄孫貟外(一本缺/孫字)¶
<pb:KR4h0140_WYG_739-2b>¶
朝始一枝開暮復一枝落只恐雨淋漓又見春蕭索侵¶
晨結駟携酒徒尋芳踏盡長安衢思量少壮不自樂他¶
日白頭空歎吁¶
　　　春日病中¶
纔得歸閒去還教病卧頻無由全勝意終是負青春綠¶
栁漸拂地黄鶯如喚人方為醫者勸斷酒已經旬¶
　　　毆妓¶
自為専房甚怱怱有所傷當時心已悔徹夜手猶香恨¶
<pb:KR4h0140_WYG_739-3a>¶
枕堆雲髻啼襟揾月黄起来猶忍惡剪破繡鴛鴦¶
　　　踏青罇前¶
期君速行樂不要旋還家永日雖無雨東風自落花詩¶
毫黏酒淡歌袖向人斜薄暮忘歸路垂楊噪亂鵶¶
　　　正月晦日¶
莫倦尋春去都無百日遊更堪正月過已是一分休泉¶
暖聲纔出雲寒勢未收晚来重作雪翻為杏花愁¶
　　　惜花¶
<pb:KR4h0140_WYG_739-3b>¶
白髪今如此紅芳莫更催預愁多日謝翻怕十分開㸃¶
滴無時雨荒涼滿地苔閑堦一桮酒惟待故人来¶
　　　金谷園落花(一本缺/谷字)¶
愁見清眀後紛紛盖地紅惜看難過日自落不因風蝶¶
㪚餘香在鶯啼半樹空堪悲一尊酒從此似西東¶
　　　栁花寄宋眀府(一作/寄人)¶
每愛江城裏青春向盡時一廻新雨歇是處好風吹破¶
石黏蟲網髙樓撲酒旗遥知陶令宅五樹正離披¶
<pb:KR4h0140_WYG_739-4a>¶
　　　送人¶
相見未逾月堪悲逺别離非君誰顧我萬里又南之雨¶
逼清眀日花隂杜宇時愁㸔挂帆處鷗鳥共遲遲¶
　　　閒遊¶
㩦酒復㩦觴朝朝一似忙馬諳頻到路僧借舊眠床道¶
勝他圖薄身閑白日長扁舟動歸思髙處見滄浪¶
　　　柏梁隔句韻詩(第三句/缺一字)¶
不喜長亭栁枝枝擬送君惟憐北窗(闕/)樹樹解留人圎¶
<pb:KR4h0140_WYG_739-4b>¶
缺都如月東西只似雲愁㸔離席散歸蓋動行塵¶
　　　贈趙學士¶
常欽趙夫子逺作五侯賔見靣到今日操心如古人醉¶
同華席少吟訪野僧頻寂寂長河畔荒齋與廟隣¶
　　　春隂¶
老雨不肯休東風勢還作未放草䝉茸已遣花蕭索浮¶
生何苦勞觸事妨行樂寄語達生人須知酒勝藥¶
　　　春日金谷園(一本缺/谷字)¶
<pb:KR4h0140_WYG_739-5a>¶
火急召親賔歡遊莫厭頻日長徒似嵗花過即非春晚¶
雨来何定東風自不匀湏知三箇月不是負芳晨¶
　　　夏日酬祥松二公見訪¶
多謝空門客時時出草堂從容非有約淡薄不相忘池¶
映春篁老簷垂夏果香西峰正清霽自與拂吟床¶
　　　懐贈操禅師¶
嘗憶曺溪子龕居面碧嵩杉松新夏後雨雹夜禅中道¶
匪因經悟心能向物空秋来得音信又在剡山東¶
<pb:KR4h0140_WYG_739-5b>¶
　　　閑居秋思呈祥松二公¶
秋光雖即好客思轉悠哉去國身将老流年雁又來葉¶
紅堆晚徑菊冷藉空罍不得師相訪難将道自開¶
　　　賦得冬日青溪草堂四十字¶
莫道無幽致常來到日西地雖當北闕天與設東溪疎¶
葦寒多折驚鳧去不齊坐中皆作者長愛覓分題¶
　　　溪齋¶
水木遶吾廬搴簾晚檻虚衰條寒露鵲幽果落驚魚愛¶
<pb:KR4h0140_WYG_739-6a>¶
酒貧還甚趋時老更踈乖慵自有素不是忽簮裾¶
　　　留題愛敬寺¶
野性竟未改何以居朝廷空為百官首但愛千峰青南¶
風新雨後與客携觴行斜陽惜歸去萬壑啼鳥聲¶
　　　小園¶
小園吾所好栽植忘勞形晩果經秋赤寒蔬近社青竹¶
蘿荒引蔓土井淺生萍更欲從人勸憑高置草亭¶
　　　宿山房¶
<pb:KR4h0140_WYG_739-6b>¶
石窗燈欲盡松檻月還眀就枕渾無睡披衣却出行巗¶
髙泉亂滴林動鳥時驚倐忽山鐘曙喧喧僕馬聲¶
　　　金陵所居青溪草堂閑興¶
窗外皆連水杉松欲作林自憐趨競地獨有愛閑心素¶
壁題㸔遍危冠醉不簮江僧暮相訪簾卷見秋岑¶
　　　闕下偶書寄孫員外¶
長安驅馳地貴賤共悠悠白日誰相促勞生自不休鳳¶
翔雙闕曉蟬噪六街秋獨有南宫客時来話釣舟¶
<pb:KR4h0140_WYG_739-7a>¶
　　　寄魏郎中¶
碌碌但隨羣蒿蘭任不分未嘗矜有道求遇向吾君逸¶
駕秋尋寺長歌醉望雲髙齋紙屏古塵暗北山文¶
　　　病中書懐寄王二十六¶
落葉滿山州閑眠病未瘳窗隂連竹枕藥氣染茶甌路¶
匪人遮去官須自(一本/缺)覔休焉宜更羸老扶杖作公侯¶
　　　採菊¶
簇簇竟相鮮一枝開幾畨味甘資麴蘖香好勝蘭蓀古¶
<pb:KR4h0140_WYG_739-7b>¶
道風揺遠荒籬露壓繁盈筐時採得服餌近知門¶
　　　送王郎中之官吉水¶
南望廬陵郡山連五嶺長吾君憐逺俗從事輟名郎移¶
户多無土春蠶不滿筐惟應勞贊畫溪峒况彊梁¶
　　　孤雁¶
欲食不敢食合栖猶未栖聞風亦驚過避繳恨飛低水¶
濶縁湘困雲寒過磧迷悲鳴感人意不(一本/缺)見夜烏啼¶
　　　贈送致仕郎中¶
<pb:KR4h0140_WYG_739-8a>¶
鶴立瘦稜稜髭長白似銀衣冠皆古製氣貌異常人聽¶
雪添詩思看山滯酒廵西峰重歸路惟許野僧親¶
　　　宿友人山居寄司徒相公¶
雨雪正霏霏令人不憶歸地爐僧坐煖山枿火聲肥隔¶
紙烘茶蘂移鐺剝芋衣知君在霄漢此興得還稀¶
郢客相尋夜荒庭雪灑篙(一作/蒿)虚堂看向曙吟坐共忘¶
勞溪凍聲全减燈寒熖不髙他人莫相笑未易會吾曹¶
　　　感故府二首¶
<pb:KR4h0140_WYG_739-8b>¶
戚戚復戚戚期懐安可釋百年金石心中路生死隔新¶
墳應草合舊地空苔色白日燈熒熒凝塵滿几席¶
悒悒復悒悒思君安可及永日在堦前披衣隨風立髙¶
樓暮角斷逺樹寒鴉集惆悵幾行書遺蹤墨猶濕¶
　　　田家三首(一首第七/句缺一字)¶
畢嵗知無事兵銷復舊丁竹門桑徑狹春日稲畦青犬¶
吠隈籬落雞飛上碓桯歸田起(闕/)思蛙呌草冥冥¶
不識城中路熙熙樂(一作自/一夲缺)有年木槃擎社酒瓦鼓送¶
<pb:KR4h0140_WYG_739-9a>¶
神錢霜落牛歸屋禾收雀滿田遥陂過秋水閑閣釣魚¶
船¶
長愛田家事時時欲一過垣籬皆樹槿㕔院亦堆禾病¶
果因風落寒蔬向日多遥聞數聲笛牛晩下前坡¶
　　　新竹¶
嫋嫋薰風軟娟娟湛露光參差仙子仗迤邐羽林槍廻¶
去侵花地斜來破蘚牆籜乾猶抱翠粉膩若塗裝逕曲¶
莖難數隂疎葉未長嬾嫌吟客倚甘畏夏蟲傷映水如¶
<pb:KR4h0140_WYG_739-9b>¶
爭立當軒自著行北亭尊酒興還爲此君狂¶
　　　歸燕詞¶
羽翼勢雖微雲霄亦可期飛翻自有路鴻鵠莫相嗤待¶
侣臨書幌尋泥傍藻池衝人穿栁徑捕蝶遶花枝廣厦¶
來應徧深宫去不疑雕梁聲上下煙浦影參差舊地人¶
潜換新巢雀謾窺雙雙暮歸處疎雨滿江湄¶
　　　題魏壇二首¶
不遇至真傳道要曾看眞誥亦何爲舊碑經亂沈荒澗¶
<pb:KR4h0140_WYG_739-10a>¶
靈篆因耕出故基蛙黽自喧澆(一作臨/一本缺)藥井牛羊閑過¶
放生池蕭條夕景空壇畔朽檜枝斜綠蔓垂¶
一尋遺跡到仙鄉雲鶴沈沈思渺茫丹井歲深生草木¶
芝田春廢卧牛羊雨淋殘畫摧荒壁䑕引飢虵落壞梁¶
薄暮欲歸仍佇立菖蒲風起水泱泱¶
　　　東樓看雪¶
一上髙樓醉復醒日西江雪更冥冥化風吹火全無氣¶
平望惟松少(一作別/一作劣)露青臘内不妨南地少夜長應得¶
<pb:KR4h0140_WYG_739-10b>¶
小窗聽因思舊隐匡廬日閑看杉檉掩石扃¶
　　　落花¶
惜花無計又花殘獨遶芳叢不忍看暖艷動隨鶯翅落¶
冷香愁雜燕泥乾緑珠倚檻魂初散巫峽歸雲夢又闌¶
忍把一尊重命樂送春招客亦何歡¶
　　　春雪¶
南國春寒朔氣迴霏霏還阻百花開全移暖律何方去¶
似誤新鶯昨日來平野旋銷難蔽草逺林髙綴却遮梅¶
<pb:KR4h0140_WYG_739-11a>¶
不知金勒誰家子只待晴明賞帝臺¶
　　　重戲和春雪寄沈員外¶
誰道江南要雪難半春猶得倚樓看却遮遲日偷鶯暖¶
密灑西風借鶴寒散漫不容梨艷去輕明應笑玉華乾¶
和來瓊什雖無敵且是儂家比興殘¶
　　　春日尊前示從事¶
州中案牘魚鱗密界上軍書竹節稠眼底好花渾似雪¶
甕頭春酒漫如油東君不爲留遲日清鏡唯知促白頭¶
<pb:KR4h0140_WYG_739-11b>¶
最覺此春無氣味不如庭草觧忘憂¶
　　　尊前¶
官爲將相復何求世路多端早合休漸老更知春可惜¶
正歡唯怕客難留雨催草色還依舊晴放花枝始自由¶
莫厭百壺相勸倒免敎無事結閑愁¶
　　　薔薇二首¶
萬蘂爭開照檻光詩家何物可相方錦江風撼雲霞碎¶
仙子衣飄黼黻香裛露早英濃壓架背人狂蔓暗穿牆¶
<pb:KR4h0140_WYG_739-12a>¶
綵牋蠻榼旬休日欲召親賔看一場¶
拂簷拖地對前墀蝶影蜂聲爛縵時萬倍馨香勝玉蘂¶
一生顔色笑西施忘歸醉客臨髙架恃寵佳人索好枝¶
將並舞腰誰得及惹衣傷手盡從伊¶
　　　殘牡丹¶
腸斷題詩如執别芳茵愁更繞闌鋪風飄金蘂看全落¶
露滴檀英又暫蘓失意婕妤妝漸薄背身妃子病難扶¶
迴看池館春休也又是迢迢看畫圖¶
<pb:KR4h0140_WYG_739-12b>¶
　　　春雨二首¶
春霖未免妨遊賞唯到詩家自有情花徑不通新草合¶
蘭舟初動曲池平淨縁髙樹莓苔色飢集(一作/啅)虛廊燕¶
雀聲閑憶昔年爲客處悶留山館阻行行¶
蕭蕭春雨密還疎景象三時固不如寒入逺林鶯翅重¶
暖抽新麥土膏虚細濛臺榭㣲兼日潜漲漣漪欲動魚¶
唯稱乖慵多睡者掩門中酒覽閑書¶
　　　醉中惜花更書與諸從事¶
<pb:KR4h0140_WYG_739-13a>¶
公退尋芳已是遲莫因他事更來稀未經旬日唯憂落¶
算有開時不合歸歌檻宴餘風褭褭閑園吟散雨霏霏¶
髙樓鼔絶重門閉長為抛迴恨觧衣¶
　　　和判官喜雨¶
去禱山川尚未還雲雷尋作逺聲寒人情便似秋登悦¶
天色休勞夜起看髙檻氣濃藏柳(一夲/缺)郭小庭流擁没¶
花壇須知太守重墻内心極農夫望處歡¶
　　　離闕下日感恩¶
<pb:KR4h0140_WYG_739-13b>¶
二年塵冒處中台喜得南歸退不才即路敢期皇子送¶
出關猶有御書來未知天地恩何報翻對江山思莫開¶
斜日葦汀凝立處逺波微颺翠如苔¶
　　　細雨遥懷故人¶
江雲未散東風暖溟濛正在髙樓見細栁縁堤少過人¶
平蕪隔水時飛燕我有近詩誰與和憶君狂醉愁難破¶
昨夜南窗不得眠閑堦㸃滴迴燈坐¶
　　　春水¶
<pb:KR4h0140_WYG_739-14a>¶
萬𣲖争流雨過時晩來春靜更逶迤輕鷗散遶夫差國¶
遠樹㣲分夏禹祠青㟁漸平濡柳帶舊溪應暖負蓴絲¶
風鬟倚檝誰家子愁看鴛鴦望所之¶
　　　蝶¶
粉蝶翩翩若有期南園長是到春歸閒依柳帶參差起¶
困傍桃花獨自飛潜被燕驚還散亂偶因人逐入簾幃¶
晩來欲雨東風急迴看池塘影漸稀¶
　　　中春寫懷寄沈彬員外¶
<pb:KR4h0140_WYG_739-14b>¶
省從騎竹學謳吟便殢光隂役此心寓目不能閒一日¶
閉門長勝得千金窗懸夜雨殘燈在庭掩春風落絮深¶
唯有故人同此興近來何事嬾相尋¶
　　　鍾山寺避暑勉二三子¶
樓臺雖少景何深滿地青苔勝布金松影晩留僧共坐¶
水聲閒與客同尋清涼㑹擬歸蓮社沈湎終須棄竹林¶
長愛寄吟經案上石窗秋霽向千岑¶
　　　道林寺¶
<pb:KR4h0140_WYG_739-15a>¶
雖向鍾峯數寺連就中竒勝出其間不教幽樹妨閑地¶
别著高窗向逺山蓮沼水從雙澗入客堂僧自九華還¶
無因得結香燈社空向王門玷玉班¶
　　　和致仕沈郎中¶
欲謀休退尚因循且向東溪種白蘋謬應星辰居四輔¶
終期冠褐作閑人城中隔日趨朝嬾楚外千峯入夢頻¶
殘照晩庭沈醉醒静吟斜倚老松身¶
　　　醉中詠梅花¶
<pb:KR4h0140_WYG_739-15b>¶
十月清霜尚未寒雪英重叠已如摶還悲獨詠東園裏¶
老作南州刺史看北客見皆驚節氣郡僚癡(一作/擬)欲望¶
盃盤交親罕至長安逺一醉如泥豈自歡¶
　　　閑出書懷¶
閑遊何用問東西寓興皆非有所期斷酒只攜僧共去¶
看山從聽馬行遲溪田雨漲禾生耳原野鶯啼黍(一本/缺)¶
熟時應有交親長笑我獨輕人事鬢將衰¶
　　　寺居陸處士相訪感懷却寄二三友人¶
<pb:KR4h0140_WYG_739-16a>¶
湘寺閑居亦半年就中昨夜好潸然人歸逺岫疎鐘後¶
雪打髙杉古屋前投足正逢他國亂㝠心未解祖師禪¶
爐烟向冷孤燈下唯有寒吟到曙天¶
　　　春雪¶
隨風竟日勢漫漫特地繁於故歲看幽榭凍黏花屋重¶
短簷斜濕燕巢寒閒聽不寐詩魂爽淨喫無厭酒肺乾¶
莫道便爲桑麥藥亦勝焦涸到春殘¶
　　　惜花¶
<pb:KR4h0140_WYG_739-16b>¶
淡淡西園日又垂一尊何忍負芳枝莫言風雨長相促¶
直是晴眀得幾時心破只愁鶯踐落眼穿唯怕客來遲¶
年年使我成狂叟腸斷紅牋幾首詩¶
　　　梅花寄所親¶
一氣才新物未知每慙青律與先吹雪霜迷素猶嫌早¶
桃杏雖紅且後時雲鬢自黏飄處粉玉鞭誰指出牆枝¶
老夫多病無風味只向尊前詠舊詩¶
　　　登昇元閣¶
<pb:KR4h0140_WYG_739-17a>¶
登髙始覺太虚寛白雪湏知唱和難雲渡瑣窗金牓濕¶
月移珠箔水精寒九天星象簾前見六代城池直下觀¶
唯有上層人未到金烏飛過拂闌干¶
　　　雪有作¶
霏霏奕奕滿寒空况是難逢值臘中未白已堪張宴㑹¶
漸繁偏好去簾櫳庭莎易集看盈地池柳難裝旋逐風¶
長愛清華入詩句預愁遲日放消融¶
　　　宫詞¶
<pb:KR4h0140_WYG_739-17b>¶
自逺凝旒守上陽舞衣頓減舊朝香簾垂粉閣春將盡¶
門掩梨花日漸長草色深濃封輦路水聲低咽轉宫牆¶
君王一去不廻駕皓齒青蛾空斷腸¶
　　　晩春送牡丹¶
攜觴邀客繞朱闌腸斷殘春送牡丹風雨數來留不得¶
離披將謝忍重看氛氲蘭麝香初減零落雲霞色漸乾¶
借問少年能㡬許不須推酒厭桮盤¶
　　　嵗暮晩泊望廬山不見因懷岳僧呈察判¶
<pb:KR4h0140_WYG_739-18a>¶
貪程只為看廬阜及到停舟恨頗濃雲暗半空藏萬仭¶
雪迷雙瀑在中峯林端莫辨曽遊路鳥際㣲聞向暮鐘¶
長愧昔年招我入共尋香社見芙蓉¶
　　　重臺蓮¶
斜倚秋風絶比倫千英和露染難勻自為祥瑞生南國¶
誰把丹青寄北人眀月㡬宵同綠水牡丹無路出紅塵¶
憐伊不算多時立贏得馨香暗上身¶
　　　迎神¶
<pb:KR4h0140_WYG_739-18b>¶
攂蠻鼉吟塞笛女巫結束分行立空中再拜神且來滿¶
奠椒漿齊獻揖隂風窣窣吹紙錢妖巫瞑目傳神言與¶
君降福為豐年莫教賽祀虧常筵¶
　　　春詞¶
日高閒歩下堂階細草春莎沒繡鞋折得玫瑰花一朶¶
憑君簪向鳯皇釵¶
　　　獨夜¶
佳人一去無消息夢覺香殘愁復入空庭悄悄月如霜¶
<pb:KR4h0140_WYG_739-19a>¶
獨倚闌干伴花立¶
　　　竹¶
瓊節髙吹宿鳳枝風流交我立忘歸最憐瑟瑟斜陽下¶
花影相和滿客衣¶
　　　清明日¶
他皆攜酒尋芳去我獨關門好靜眠唯有楊花似相覔¶
因風時復到牀前¶
　　　宫詞¶
<pb:KR4h0140_WYG_739-19b>¶
宫門長閉舞衣閑略識君王鬢便斑却羡落花春不管¶
御溝流得到人間¶
　　　送喻鍊師歸茅山¶
休糧知幾載臉色似桃紅半醉離城去單衣行雪中水¶
聲茅洞曉雲影石房空莫學秦時客音書便不通¶
　　　和元宗元日大雪登樓¶
紛紛忽降當元㑹著物輕明似月華狂灑玉墀初散絮¶
密黏宫樹未妨花迥封雙闕千尋峭冷壓南山萬仭斜¶
<pb:KR4h0140_WYG_739-20a>¶
寧意傳來中使出御題先賜老僧家¶
　　　遊棲霞寺¶
養花天氣近平分瘦馬來敲白下門曉色未開山意逺¶
春容猶淡月華昬琅琊冷落存遺跡籬舍稀疎帶舊村¶
此地幾經人聚散只今王謝獨名存¶
　　　答湯悦¶
司空猶不作那敢作司徒幸有山翁號如何不見呼¶
　　　金山¶
<pb:KR4h0140_WYG_739-20b>¶
不嗟白髪曽遊此不歎征帆無了期盡日憑闌誰㑹我¶
只悲不見韓垂詩¶
　　　送李冠(冠善吹/中管)¶
勻如春澗長流水怨似秋枝欲斷蟬可惜人間容易聽¶
清聲不到御樓前¶
　　　遊宋興寺東巗¶
幾年不到東巖下舊住僧亡屋亦無寒日蕭條何物在¶
朽松經燒石池枯¶
<pb:KR4h0140_WYG_739-21a>¶
　　　　批周宗書後(建勲鎮臨川九江帥周宗初蒞/任以書借器用儀注因批其後)¶
　偶罷阿衡來典郡固無閑物可應官憑君爲報羣胥道¶
　莫作循州刺史看(牛僧孺謫/循州長史)¶
　　　　題信果觀壁¶
　春來漲水流而活曉色西山勢似行玉洞主人經刧在¶
　攜竿步步就長生¶
　　　　送八分書與友人繼以詩¶
　跁跒爲詩跁跒書不封將去寄仙都仙翁拍手應相笑¶
<pb:KR4h0140_WYG_739-21b>¶
　得似秦朝次仲無¶
　　　　句¶
　桃花流水須長信不學劉郎去又來(見南唐/近事)　粟多未¶
　必全爲計師老須防有伏兵(寄馮延/魯使閩)　徧尋雲壑重題¶
　石欲下山門更倚松(留别鍾山見/吟窗雜録)¶
　¶
　¶
御定全唐詩巻七百三十九¶
