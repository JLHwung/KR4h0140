# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:58.849273
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百八十五
<pb:KR4h0140_WYG_685-1a>¶
　欽定四庫全書¶
御定全唐詩巻六百八十五¶
　　呉融¶
　　　　花村六韻¶
　地勝非離郭花深故號村已憐梁雪重仍愧椘雲繁山¶
　近當吟冷泉髙入夢喧依稀小有洞邂逅武陵源月好¶
　頻移座風輕莫閉門流鶯更多思百囀待黄昏¶
　　　　賦雪十韻¶
<pb:KR4h0140_WYG_685-1b>¶
　雨凍輕輕下風乾淅淅吹喜勝花發䖏驚似客来時河¶
　静膠行棹巖空響折枝終無鷓鴣識先有鶺鴒知馬勢¶
　晨争急鵰聲晚更飢替霜嚴柏署藏月上龍墀百尺樓¶
　堪倚千錢酒要追朝歸紫閣早漏出建章遲臘候何曾¶
　爽春工是所資遥知故溪栁排比萬條絲¶
　　　　溪邉¶
　溪邉花滿枝百鳥帯香飛下有一白鷺日斜翹石磯¶
　　　　長安逢故人¶
<pb:KR4h0140_WYG_685-2a>¶
嵗暮長安客相逢酒一杯眼前閒事静心裏故山来池¶
影含新草林芳動早梅如何不歸去霜髩共風埃¶
　　　雨夜¶
旅夕那禁雨梅天已思秋未明孤枕倦相弔一燈愁有¶
戀慚滄海無機奈白頭何人得濃睡溪上釣魚舟¶
　　　旅中送遷客¶
天南不可去君去弔靈均落日青山路秋風白髮人言¶
危無繼(一作/聽)者道在有明神滿目盡胡越平生何䖏陳¶
<pb:KR4h0140_WYG_685-2b>¶
　　　寄尚顔師¶
僧中難得静静得是吾師到闕不求紫歸山秪愛詩臨¶
風翹雪足向日剃霜髭自歎眠漳久雙林動所思¶
　　　㣲雨¶
天青織未徧風急舞難成粉重低飛蝶黄沉不語鶯自¶
随春靄亂還放夕陽明惆悵池塘上荷珠㸃㸃傾¶
　　　送廣利大師東歸¶
紫殿久霑恩東歸過海門浮榮知是夢輕别肯銷魂明¶
<pb:KR4h0140_WYG_685-3a>¶
發先晨鳥寒栖入暝猨蕺山如重到應老舊雲根(大師/善於)¶
(草聖/故云)¶
　　　闗東獻兵部劉員外¶
昨夜星辰動仙郎近(一作/過)漢關玳筵吟雪罷錦帳押(一/作)¶
(壓/)春還已到青雲上應棲絳圃間臨卭有詞賦一為奏¶
天顔¶
　　　途次淮口¶
寒流萬派碧南渡見烟光人向隋宫近山盤椘塞長有¶
<pb:KR4h0140_WYG_685-3b>¶
村皆綠暗無逕不紅芳已帶傷春病如何更異鄊¶
　　　詠栁¶
自與鶯為地不教花作媒細應和雨斷輕祗愛風裁好¶
拂錦步幛莫遮銅雀䑓㶚陵千萬樹日暮别離囘¶
　　　武牢闗遇雨¶
澤(一作/深)春闗路㢠暮雨細霏霏帶霧昏河浪和塵重客¶
衣望中迷去騎愁裏亂斜暉惆悵家山逺溟濛濕翠微¶
　　　春寒¶
<pb:KR4h0140_WYG_685-4a>¶
固教梅忍(一作/怨)落休與杏藏嬌已過冬疑剰将来暖未¶
饒玉堦殘雪在羅薦暗魂銷莫問王孫事烟蕪正寂寥¶
　　　早發(一作/登)潼闗¶
天邉月初落馬上夢猶殘闗樹蒼蒼曉玉堦澹澹寒宦¶
遊終自苦身世静堪觀争似山中隐和雲枕碧湍¶
　　　送筞上人¶
昨来非有意今去亦無心闕下抛新院江南指舊林瓶¶
添新澗綠笠卸晚峯隂八字如相許終辭尺組尋¶
<pb:KR4h0140_WYG_685-4b>¶
　　　和諸學士秋夕禁直偶(一作/遇)雪¶
大華積秋雪禁闈生夜寒硯冰憂詔急燈燼惜更殘正¶
遂攀嵇願翻追訪戴歡更為三日約髙興未将䦨¶
　　　御溝十六韻¶
一水終南下何年派作(一作/到)溝穿城初北注過苑却東¶
流繞岸清波溢連宫瑞氣浮去應涵鳳沼来必滲龍湫¶
激石珠争碎縈堤練不收照花長樂曙泛葉建章秋影¶
炫金莖表光揺綺陌頭旁沾畫睂府斜入教簫樓有雨¶
<pb:KR4h0140_WYG_685-5a>¶
難澄鏡無萍易擲鈎鼔宜堯女瑟盪必蔡姬舟臯著(一/作)¶
(的/)通鳴鶴津應接斗牛廽風還㶑㶑和月更悠悠淺憶¶
觴堪泛深思杖可投秪懐涇合慮不帯隴分愁自有朝¶
宗樂曽無潰穴憂不勞誇大漢清渭貫神州¶
　　　赴闕次留獻荆南成相公三十韻¶
分閫兼文徳持衡有武功荆南知獨去海内更誰同㧞¶
地孤峯秀當天一鶚䧺雲生五色筆月吐六鈞弓骨格¶
凌秋聳心源見底空神清飡沆瀣氣逸飲洪濛臨事成¶
<pb:KR4h0140_WYG_685-5b>¶
竒筞全身仗至忠解鞍欺李廣煑弩笑臧洪往昔逢多¶
難来兹故統戎卓旗雲夢澤撲火細腰宫鏟土樓䑓搆¶
連江雉堞籠似平鋪掌上疑湧出壺中豈是勞人力寧¶
因役鬼工本遺三户在今匝萬家通畫舸横青雀危檣¶
列綵虹席飛巫峡雨袖拂宋亭風塲廣盤毬子池閒引¶
釣筒禮賢金璧賤煦物雪霜融酒滿梁塵動棊殘漏滴¶
終儉常資澹静貴絶恃穹崇唯要臣誠顯那求帝渥隆¶
甘棠名異奭大樹姓非馮自念為遷客方諧謁上公痛¶
<pb:KR4h0140_WYG_685-6a>¶
知遭止棘頻歎委飄蓬借宅誅茅緑分囷(一作/倉)指粟紅¶
只慚燕舘盛寧覺阮途窮渙汗霑明主滄浪别釣翁去¶
曾憂塞馬歸欲逐邉鴻積感深於海銜恩重極嵩行行¶
栁門路囘首下離東¶
　　　三峯府内矮柏(一作/檜)十韻¶
擢秀依黄閣移根自碧岑周圍雖合抱直上豈盈尋逺¶
砌行窺頂當庭坐庇隂短堪驚衆木髙已讓他林日轉¶
無長影風迴有細音不容蘿蔦附只耐雪霜侵玉帳籠¶
<pb:KR4h0140_WYG_685-6b>¶
應匝牙旗倚更禁葉低宜拂席枝褭易抽簮緑澗支離¶
久朱門掩映深何須一千丈方有嵗寒心¶
　　　雪十韻¶
灑宻蔽璇穹霏霏杳莫窮遲於雨到地疾甚絮随風四¶
野蒼茫際千家晃朗中夜迷三繞鵲晝斷一行鴻結片¶
飛瓊樹裁花㸃(一作/照)蘂宫壅應邉盡北填合海無東髙¶
愛危峯積低愁暖氣融月交都浩渺日射更&KR0785;瓏送臘¶
辭寒律迎春入舊叢自憐曽未至聊復賦𤣥功¶
<pb:KR4h0140_WYG_685-7a>¶
　　　和睦州盧中丞題茅堂十韻¶
有士當今重忘情自古稀獨開青嶂路閒掩白雲扉石¶
累千層險泉分一帯㣲棟危猨競下簷迥鳥争歸烟冷¶
茶鐺静波香蘭舸飛好移鍾阜蓼莫種首陽薇樹宻含¶
輕霧川空漾薄暉芝泥看只(一作/即)捧蕙帶且休圍東郭¶
鄰穿履西林近衲衣瓊瑶一百字千古見清機¶
　　　奉和御製六韻¶
天曉宻雲開亭亭翠葆来芰荷籠水殿楊栁蔽風䑓恩¶
<pb:KR4h0140_WYG_685-7b>¶
洽三時雨歡騰萬嵗雷日華偏照御星彩迥分台葦岸¶
縈仙棹蓮峰倒玉杯獨慚歌聖徳不是侍臣才¶
　　　敗簾六韻¶
有客編来久彌年斷不(一作/莫)收不堪風作候豈復燕為¶
讐盡見三重閣難迷百尺樓伴燈㣲揜夢兼扇劣遮羞¶
零落亡珠綴殷勤謝玉鈎凉宵何必捲月自入軒流¶
　　　玉堂種竹六韻¶
當砌植檀欒濃隂五月寒引風穿玉牖揺露滴金盤有¶
<pb:KR4h0140_WYG_685-8a>¶
韻和宫漏無香雜畹蘭地疑(一作/嚴)雲鏁易日近雪封難¶
静稱圍棊㑹閒宜閣茟看他年終結實不羡樹棲鸞¶
　　　和韓致光侍郎無題三首十四韻¶
珠佩元消暑犀簮自辟塵揜燈容燕宿開鏡待雞晨去¶
嬾都忘舊来多未厭新每逢憂是夢長憶故延真杏小¶
雙圎壓(一作/靨)山濃雨㸃嚬瘦難勝寳帯輕欲馭飇輪箆¶
鳳金雕翼釵魚玉鏤鱗月明無睡夜花落斷腸春解舞¶
何湏椘能筝可在秦怯探同海底稀遇極天津綠柰攀¶
<pb:KR4h0140_WYG_685-8b>¶
宫艷青梅弄嶺&KR0903;管纎銀字咽梭宻錦書匀厭勝還随¶
俗無疑不避人可憐三五夕娬媚善為鄰¶
舞轉輕輕雪歌霏漠漠塵漫游多卜夜慵起不知晨玉¶
箸和妝裛金蓮逐步新鳳笙追北里鶴馭訪南真有恨¶
都無語非愁亦有嚬戲應過蚌浦飛合入蟾輪杯様成¶
言鳥梳文解卧鱗逢迎大堤晚離别洞庭春似玉曽誇¶
趙如雲不讓秦錦收花上露珠引月中津木為連枝貴¶
禽因比翼珍萬峰酥㸃薄五色繡妆匀獺髓求魚客鮫¶
<pb:KR4h0140_WYG_685-9a>¶
綃托海人寸腸誰與逹洞府四無鄰¶
綺閣臨初日銅䑓拂暗塵鷾鴯偏報曉烏鶂慣驚晨魚¶
網裁書數鵾絃上曲新病多疑厄重語切見心真子母¶
錢徵笑西南月借嚬𢷬衣嫌獨杵分袂怨雙輪貝葉教¶
丹觜金刀寄赤鱗捲簾吟塞雪飛楫渡江春解織宜名¶
蕙能歌合姓秦眼穿回雁嶺魂斷飲牛津藥自偷来絶¶
香従竊去珍茗煎雲沫聚藥種玉苗匀草宻應迷客花¶
繁好避人長干足風雨遥夜與誰隣¶
<pb:KR4h0140_WYG_685-9b>¶
　　　倒次元韻¶
南陌来尋伴東城去卜鄰生憎無頼客死憶有情人似¶
束腰支細如描髮彩匀黄鸝裁帽貴紫燕刻釵&KR0903;身近¶
従淄右家元接觀津雨䑓誰屬椘花洞不知(一作/如)秦淚¶
滴空牀冷妝濃滿鏡春枕凉欹琥珀簟潔展麒麟茂苑¶
廊千步昭陽扇九輪陽城迷䖏笑京兆畫時嚬魚子封¶
牋短蝇頭學字真易判期已逺難諱事還新艇子愁衝¶
夜驪駒怕拂晨如何斷岐路免得見行塵¶
<pb:KR4h0140_WYG_685-10a>¶
　　　箇人三十韻¶
嫋嫋復盈盈何年墜玉京見人還道姓羞客不稱名故¶
事諳金谷新居近石城臉横秋水溢睂拂逺山晴粉薄¶
塗雲母簮寒篸水晶催来兩槳送怕起五絲縈髻學盤¶
桓綰牀依宛轉成博山疑霧重油壁隐(一作/穏)車輕額㸃¶
梅花様心通棘刺情搔頭邀頋遇約指到平生魚網徐¶
徐襞螺巵(一作/杯)淺淺傾芙蓉褥已展荳䓻水休更趙女¶
憐膠膩(一作/固)丁娘愛燭明炷香龍薦腦辟魘虎輸精管¶
<pb:KR4h0140_WYG_685-10b>¶
咽參差韻弦嘈倰僜聲花殘春寂寂月落漏丁丁栁絮¶
聫章敏椒花屬思清翦羅成彩字銷蠟脫珠纓邂逅當¶
投珮艱難莫拊楹熨来身熱定䑛得面痕平匣鏡金螭¶
怒簾旌繡獸獰頸長堪鶴並腰細任蜂争滴淚泉饒竭¶
論心石未貞必雙成(一作/乗)鳳去豈獨化蟬鳴書逺腸空¶
斷樓髙膽易驚數錢紅帯結鬪草蒨裙盛䘧(一作/映)栁䦨¶
干小侵波略彴横夜愁遥寄雁暁夢半和鶯翼秪思鶼¶
比根長羡藕并可憐衣帯緩休賦重行行¶
<pb:KR4h0140_WYG_685-11a>¶
　　　即席十韻¶
住處方窺宋平生未嫁盧暖金輕鑄骨寒玉細凝膚妬¶
蜨長成伴傷鸞耐得孤城堪迷下蔡䑓合上姑蘓弄眼¶
難降栁含茸欲鬪蒲生凉雲母扇直夜博山爐翡翠交¶
妝鏡鴛鴦入畫圗無心同石轉有淚約泉枯猨渴應須¶
見鷹飢秪待呼銀河正清淺霓莭過来無¶
　　　追詠棠梨花十韻¶
蜀地従来勝棠梨第一花更應無軟弱别自有妍華不¶
<pb:KR4h0140_WYG_685-11b>¶
貴綃為霧難降綺作霞移須歸紫府駐合餌丹砂宻映¶
彈琴宅深藏賣酒家夜宜紅蠟照春稱錦筵遮連廟魂¶
棲望飄江字繞巴未饒酥㸃薄兼妬雪飛斜舊賞三年¶
斷新期萬里賒長安如種得誰定牡丹誇¶
　　　緜竹山四十韻¶
緜竹東西隅千峯勢相屬崚嶒壓東巴連延羅古蜀方¶
者露圭角尖者攅箭簇引者蛾睂彎歛者鳶肩縮尾蟉¶
(上/聲)青蛇盤頸低𤣥兎伏横来突若奔直上森如束嵗在¶
<pb:KR4h0140_WYG_685-12a>¶
作噩年銅梁揺蠆毒相國京兆公九命来作牧戎提虎¶
僕毛専奉狼頭纛行府寄精廬開窗對林麓是時重陽¶
後天氣曠清肅兹山昏曉開一一在人目霜空正泬寥¶
濃翠霏撲撲披海出珊瑚貼天堆碧玉俄然隂霾作城¶
郭纔霡霂絶頂已凝雪晃朗開紅旭初疑崑崙下夭矯¶
龍銜燭亦似蓬莱巔金銀䑓叠蹙紫霞或旁映綺叚鋪¶
繁褥晚照忽斜籠赤城差斷續又如煑吴鹽萬萬盆初¶
熟又如濯椘練千千疋未軸又如水晶宫蛟螭結川瀆¶
<pb:KR4h0140_WYG_685-12b>¶
又如鐘乳洞電雷開巖谷丹青畫不成造化供難足合¶
有羽衣人飄颻曵烟躅合有五色禽呌嘯含仙曲根雖¶
限劍門穴必通林屋方諸滄海隔欲去憂淪覆羣玉縹¶
緲閒未可量往復何如當此境終朝曠遐矚往往草檄¶
餘吟哦思幽獨早晚掃欃槍笳鼔迎暢(一作/輪)轂休飛霹¶
靂車罷繫(一作/擊)蝦蟇木勒銘燕然山萬代垂芬郁然後¶
恣逍遥獨往羣麋鹿不管安與危不問榮與辱但樂濠¶
梁魚豈怨鍾山鵠紉蘭以圍腰採芝将實腹石牀須卧¶
<pb:KR4h0140_WYG_685-13a>¶
平一任閒雲觸¶
　　　祝風三十二韻¶
我有二頃田長洲東百里環塗為之區積葑相連纚松¶
江流其旁春夏多苦水隄防茍不時汎濫即無已粤余¶
病眠久而復家無恃田畯不勝荒農功皆廢弛他稼已¶
如雲我田方欲蒔四際上通波兼之葭與葦是時立秋¶
後烟露浩淒矣雖然遣畢功萎約都無㡬如何海上風¶
連日従空起似欲驅滄溟来沃具區裏噫嘻爾風師吴¶
<pb:KR4h0140_WYG_685-13b>¶
中多豪士囷倉過九年一粒惜如死糴賤兼糶貴凶年¶
翻大喜只是疲羸苦纔飢須易子余乃轗軻者進趨年¶
二紀秋(一作/我)不安一食春不閒一晷腸迴為多别骨瘦¶
因積毁咳唾莫逢人揶揄空睹鬼中又值干戈遑遑常¶
轉徙故隠茅山西今来笠澤涘荒者不復尋葺者還有¶
以将正陶令巾又盖姜肱被不敢務有餘有餘必驕鄙¶
所期免假匄假匄多慚耻驕鄙既不生慚耻更能弭自¶
可致逍遥無妨閲絰史吁余将四十滿望秪如此干澤¶
<pb:KR4h0140_WYG_685-14a>¶
尚多難學(一作/力)稼兹復爾窮逹雖繫命禍福生所履天¶
不飢死余飄風當自止¶
　　　金陵懐古¶
玉樹聲沉戰艦收萬家冠盖入中州祗應江令偏惆悵¶
頭白(一作/黒)歸来是客遊¶
　　　凉思¶
松間小檻接波平月澹烟沉暑氣清半夜水禽棲不定¶
緑荷風動露珠傾¶
<pb:KR4h0140_WYG_685-14b>¶
　　　鮫綃¶
雲供片段月供光貧女寒機枉自忙莫道不蠶能致此¶
海邉何事有扶桑¶
　　　潮¶
暮去朝来無定期桑田長被此聲移蓬莱若探人間事¶
一日還應兩度知¶
　　　忘憂花¶
繁紅落盡始凄凉直道忘憂也未忘數朶殷紅似春在¶
<pb:KR4h0140_WYG_685-15a>¶
春愁特此(一作光/愁時)繫人腸¶
　　　憶街西所居¶
衡門一别夢難稀人欲歸時不得歸長憶去年寒食夜¶
杏花零落雨霏霏¶
　　　雲¶
南北東西似客身逺峯髙鳥自為鄰清歌一曲猶能住¶
莫道無心勝得人¶
　　　華清宫四首¶
<pb:KR4h0140_WYG_685-15b>¶
中原無鹿海無波鳳輦鸞旗出幸多今日故宫(一作/郷)歸¶
寂寞太平功業在山河¶
漁陽烽火照函闗玉輦匆匆下此山一曲羽衣聽不盡¶
至今遺恨水潺潺¶
上皇鑾輅重廵遊兩淚無言獨倚樓惆悵眼前多少事¶
落花明月滿宫秋¶
别殿和雲鏁翠㣲太真遺像夢依依玉(一作/上)皇揜淚頻¶
惆悵應歎僧繇彩筆(一作/㸃目)飛¶
<pb:KR4h0140_WYG_685-16a>¶
　　　陳琳墓¶
冀州飛&KR0702;傲英䧺却把文辭事鄴宫縦道筆端由我得¶
九泉何面見袁公¶
　　　湖州朝陽樓¶
十二亭亭占曉光隋家浪說有迷藏仲宣題盡平生恨¶
别䖏應難看屋梁¶
　　　賣花翁¶
和烟和露一叢花擔入宫城許史家惆悵東風無䖏說¶
<pb:KR4h0140_WYG_685-16b>¶
不教閑地著春華¶
　　　自諷¶
丗路升沉合自安故人何必苦相干塗窮始解東歸去¶
莫過嚴光七里灘¶
　　　送杜鵑花¶
春紅始謝又秋紅息國亡来入椘宫應是蜀寃啼不盡¶
更憑顔色訴西風¶
　　　西京道中聞蛙¶
<pb:KR4h0140_WYG_685-17a>¶
雨餘林外夕烟沉忽有蛙聲伴客吟莫怪(一作/耳畔)聞時倍¶
(一作/却)惆悵稚主蓬蓽在山隂¶
　　　情¶
依依脈脈兩如何細似輕絲渺似波月不長圓花易落¶
一生惆悵為伊多¶
　　　送荆南従事之岳州¶
秋拂湖光一鏡開庾郎蘭棹好徘徊遥知月落酒醒䖏¶
五十弦従波上来¶
<pb:KR4h0140_WYG_685-17b>¶
　　　渡淮作¶
紅杏花時辭漢苑黄梅雨裏上淮船雨迎花送長如此¶
辜負東風十四年¶
　　　薛舍人見徵恩賜香并二十八字同寄¶
往嵗知君侍武皇今来何用紫羅(一作/香)囊都縁有意重¶
熏裛更灑江毫上玉堂¶
　　　王母廟¶
鸞龍一夜降崑丘遺廟千年枕碧流賺得武皇心力盡¶
<pb:KR4h0140_WYG_685-18a>¶
忍看烟草茂陵秋¶
　　　塗中阻風¶
洛陽寒食苦多風掃蕩春華一半空莫道芳蹊盡成實¶
野花猶有未開叢¶
　　　椘事(屈原云目極千里傷春心/宋玉云悲㢤秋之為氣)¶
悲秋應亦扺傷春屈宋當年並楚臣何事從来好時莭¶
只将惆悵付詞人¶
　　　和僧詠牡丹¶
<pb:KR4h0140_WYG_685-18b>¶
萬縁銷盡本無心何事看花恨却深都是支郎足情調¶
墜香殘蘂亦成吟¶
　　　豫讓¶
韓魏同謀反覆深晋陽三板免成沉趙衰(一作/襄)當面何¶
須恨不把干将訪負心¶
　　　和寄座主尚書¶
偶逢戎旅戰争日豈是明時放逐臣(一作/人)不用裁詩苦¶
惆悵風雷看起卧龍身¶
<pb:KR4h0140_WYG_685-19a>¶
　　　江行¶
霞低水逺碧翻紅一棹無邉落照中說示北人應不愛¶
錦遮泥健(一作/澤)馬追風¶
　　　旅舘梅花¶
清香無以敵寒梅可愛他郷獨看来為憶故溪千萬樹¶
㡬年辜負雪中開¶
　　　水鳥¶
烟為行止水為家兩兩三三睡暖沙為謝離鸞兼别鵠¶
<pb:KR4h0140_WYG_685-19b>¶
如何禁得向天涯¶
　　　楊花¶
不闘濃華不占紅自飛晴野雪濛濛百花長恨風吹落¶
惟有楊花獨愛風¶
　　　水調¶
鑿河千里走黄沙沙(一作/浮)殿西来動日華可道新聲是¶
亡國且貪惆悵後庭花¶
　　　秋夕樓居¶
<pb:KR4h0140_WYG_685-20a>¶
月裏青山淡如畫露中黄葉䬃然秋危欄倚徧都無寐¶
秪恐星河堕入樓¶
　　　經符堅墓¶
百里烟塵𣪚杳𠖇新平一隰草青青八公山石君知否¶
休更中原作彗星¶
　　　松江晚泊¶
吴䑓越嵪兩分津萬萬檣烏簇夜雲吟盡長江一江月¶
更無人似謝将軍¶
<pb:KR4h0140_WYG_685-20b>¶
　　　送薛學士赴任峡州二首¶
負譴雖安不敢安叠猨聲裏獨之官莫将彩茟閑抛擲¶
更待淮王詔草看¶
片帆飛入峡雲深帯雨兼風動椘吟何似玉堂裁詔罷¶
月斜鳷鵲漏沉沉¶
　　　送許校書¶
故人言别倍依依病裏班荆苦(一作更/一作尚)憶違明日栁亭¶
門外路不知誰賦送将歸¶
<pb:KR4h0140_WYG_685-21a>¶
　　　　蛱蝶¶
　兩兩自依依南園烟露㣲住時須並住飛䖏要交飛草¶
　淺憂驚吹花殘惜晩暉長交(一作/教)擷芳女夜夢逺人歸¶
　¶
　¶
　¶
　¶
　¶
<pb:KR4h0140_WYG_685-21b>¶
　¶
　¶
　¶
　¶
　¶
　¶
　¶
御定全唐詩巻六百八十五¶
