# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.638234
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百九
<pb:KR4h0140_WYG_309-1a>¶
　欽定四庫全書¶
御定全唐詩巻三百九¶
　　郭鄖¶
　郭鄖毘陵人大厯貞元間詩人詩一首¶
　　　　寒食寄李補闕¶
　蘭陵士女滿晴川郊外紛紛拜古埏萬井閭閻皆禁火¶
　九原松柏自生煙人間後事悲前事鏡裡今年老去年¶
　介子終知禄不及王孫誰肎一相憐¶
<pb:KR4h0140_WYG_309-1b>¶
　　韋同則¶
　韋同則建中時詩人詩一首¶
　　　　仲月賞花¶
　梅花似雪栁含煙南地風光臘月前把酒且須𢬵却醉¶
　風流何必待歌筵¶
　　李夷簡¶
　李夷簡字易之貞元初登進士第累遷殿中侍御史元¶
　和時拜御史中丞歴山南節度尋拜御史大夫進門下¶
<pb:KR4h0140_WYG_309-2a>¶
侍郎同平章事詩一首¶
　　　西亭暇日書懷十二韻獻上(一本有武/元衡三字)相公(亭/為)¶
　　　(衡鎮蜀/時搆)¶
勝賞不在逺憮然念𤣥(一作/冥)搜兹亭有殊致經始富人¶
侯澄澹分沼沚縈迴間林丘荷香奪芳麝石溜當鳴球¶
撫俗來康濟經邦去咨謀寛眀洽時論恵愛聞甿謳代¶
斲豈容易守成獲優游文翁舊學校子産昔田疇琬琰¶
富佳什池臺想舊遊誰言矜改作曾是日增修憲省忝¶
<pb:KR4h0140_WYG_309-2b>¶
陪屬岷峨嗣徽猷提攜當有路勿使滯刀州¶
　李約¶
李約字存博汧公勉之子自稱蕭齋官兵部員外郎詩¶
十首¶
　　　城南訪裵氏昆季¶
相思起中夜夙駕訪柴荆早霧桑柘隠曉光溪澗眀村¶
蹊蒿棘間往往斷新耕貧野煙火微晝無烏鳶聲田頭¶
逢餉人道君南山行南山千里峰盡是相思情野老無¶
<pb:KR4h0140_WYG_309-3a>¶
拜揖村童多躶形相呼看車馬顔色喜相驚荒圃鷄豚¶
樂雨牆禾莠生欲君知我來壁上空書名¶
　　　嵗日感懐¶
曙氣變東風蟾壺夜漏窮新春㡬人老舊厯四時空身¶
賤悲添嵗家貧喜過冬稱觴惟有感歡慶在兒童¶
　　　從軍行三首¶
看圖閒敎陣畫地静論邊烏壘天西戍鷹姿塞上川路¶
長唯(一作/須)算月(一作/日)書逺每題年無復生還望翻思未¶
<pb:KR4h0140_WYG_309-3b>¶
别前¶
柵壕(一作/髙)三靣鬭箭盡舉烽頻營栁和煙暮闗榆帶雪¶
春邊城多老將磧路少歸人殺(一作/㸃)盡金(一作/三)河卒年¶
年添塞塵¶
候火起雕城塵沙擁戰聲遊軍蔵漢幟降騎說蕃情霜¶
落(一作/降)滹沱(一作/淲池)淺秋深太白眀嫖姚方虎視不覺(一/作)¶
(學/)説添兵¶
　　　贈韋況¶
<pb:KR4h0140_WYG_309-4a>¶
　我有心中事不與韋三説秋夜洛陽城眀月照張八¶
　　　　觀祈雨¶
　桑條無葉土生煙簫管迎龍水廟前朱門㡬處看歌舞¶
　猶恐春隂咽管弦¶
　　　　江南春¶
　池塘春暖水紋開堤栁垂絲間野梅江上年年芳意早¶
　蓬瀛春色逐潮來¶
　　　　過華清宫¶
<pb:KR4h0140_WYG_309-4b>¶
　君王遊樂萬機輕一曲霓裳四海兵玉輦升天人已盡¶
　故宫猶有樹長生¶
　　　　病中宿宜陽館聞雨¶
　難眠夏夜抵秋賖簾幔深垂窗燭斜風吹桐竹更無雨¶
　白髪病人心到家¶
　¶
　¶
御定全唐詩巻三百九¶
