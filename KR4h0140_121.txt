# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.775504
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百二十一
<pb:KR4h0140_WYG_121-1a>¶
　欽定四庫全書¶
御定全唐詩巻一百二十一¶
　　李林甫¶
　李林甫髙祖從父弟之孫初為千牛直長其舅姜皎深¶
　愛之開元初遷太子中允與源乾曜有姻親乾曜執政¶
　其子絜為林甫求司門郎中乾曜薄其為人不許後宇¶
　文融引為御史歴吏部侍郎執政薦其有宰相才即拜¶
　黄門侍郎平章事再進兵部尚書尋代張九齡為中書¶
<pb:KR4h0140_WYG_121-1b>¶
　集賢殿大學士林甫性沈宻城府深阻多猜忌能隂中¶
　人秉鈞二十年朝野側目素寡學術其題尺皆郭慎㣲¶
　范咸代為之今存詩三首¶
　　　　送賀監歸四明應制¶
　挂冠知止足豈獨漢疏賢入道求真侣辭恩訪列仙睿¶
　文含日月宸翰動雲烟鶴駕吴鄉逺遥遥南斗邊¶
　　　　奉和聖製次瓊岳應制¶
　東幸從人望西巡順物回雲收二華出天轉五星来十¶
<pb:KR4h0140_WYG_121-2a>¶
月農初罷三驅禮復開更看瓊岳上佳氣接神臺¶
　　　秋夜望月憶韓席等諸侍郎因以投贈¶
秋天碧雲夜明月懸東方皓皓庭際色稍稍林下光桂¶
華澄逺近璧彩散池塘鴻雁飛難度関山曲易長揆予¶
秉孤直虚薄忝文昌握鏡慚先照持衡媿後行多才衆¶
君子載筆乆詞場作賦推潘岳題詩許謝康當時陪宴¶
語今夕恨相望願欲接髙論清晨朝建章¶
　楊炎¶
<pb:KR4h0140_WYG_121-2b>¶
楊炎字公南鳯翔人初為河西節度掌書記拜起居舎¶
人歴禮部郎中遷中書舎人與常衮並掌綸誥衮長於¶
除書炎善于徳音時稱常楊進吏部侍郎坐附元載貶¶
道州司馬徳宗即位崔祐甫薦其文學噐用上亦自聞¶
其名拜門下侍郎同平章事再貶崖州司馬炎初奏請¶
内府租賦仍歸左藏庫及定兩稅法頗有嘉聲専政後¶
惟務報讐搆害意為愛憎卒至賜死集十巻今存詩二¶
首¶
<pb:KR4h0140_WYG_121-3a>¶
　　　流崖州至鬼門関作¶
一去一萬里千知千不還崖州何䖏在生度鬼門関¶
　　　贈元載歌妓¶
雪面淡眉天上女鳯簫鸞翅欲飛去玉山翹翠歩無塵¶
楚腰如栁不勝春(杜陽雜編云載寵姬薛瑶英玉質香/肌善歌舞惟炎及賈至與載善得見)¶
(炎作長歌贈/之今不全)¶
　元載¶
元載字公輔岐山人嗜學好屬文以明莊老文列四子¶
<pb:KR4h0140_WYG_121-3b>¶
之學䇿入髙科初授新平尉歴度支郎中肅宗嘉其奏¶
對委以國計充使江淮都領漕輓俄遷戸部侍郎度支¶
使并諸道轉運使以附李輔國遷中書侍郎同平章事¶
排去忠良引用貪猥大厯中以賄敗伏誅集十卷今存¶
詩一首¶
　　　别妻王韞秀(王忠嗣鎮太原以女韞秀歸載乆/而見輕於王之親属韞秀勸之遊)¶
　　　(學因為詩/别之入秦)¶
年来誰不厭龍鍾雖在侯門似不容看取海山寒翠樹¶
<pb:KR4h0140_WYG_121-4a>¶
苦遭霜霰到秦封¶
　陳希烈¶
陳希烈宋州人長於名理開元中於禁中講老易累遷¶
至祕書少監代張九齡専判集賢院事明皇凡有撰述¶
必經其手李林甫知上睠待乃引為宰相寵遇侔於林¶
甫後為楊國忠所嫉罷知政事禄山之亂受偽命為中¶
書令論陷賊罪當死肅宗以舊恩特原之長流合浦郡¶
詩三首¶
<pb:KR4h0140_WYG_121-4b>¶
　　　賦得雲生棟梁間¶
一片蒼梧意氤氲生棟梁下簾山足暗開戸日添光偏¶
使衣裘潤能令枕簟凉無心伴行雨何必夢荆王¶
　　　奉和聖製三月三日¶
上已迂龍駕中流泛羽觴酒因朝太子詩為樂賢王錦¶
䌫方舟渡瓊筵大樂張風揺垂栁色花發異林香野老¶
歌無事(一作無/公事)朝臣飲嵗芳皇情被羣物中外洽恩光¶
　　　省試白雲起封中¶
<pb:KR4h0140_WYG_121-5a>¶
千年泰山頂雲起漢王封不作竒峰狀寜分觸石容為¶
霖雖易得表聖自難逢冉冉排空上依依疊影重素光¶
非曵練靈貺是從龍豈學無心出東西任所從¶
　張漸¶
張漸循之從子也天寳中楊國忠辟為幕佐與竇華宋¶
昱鄭昻魏仲犀同列官至翰林學士國忠敗坐誅詩一¶
首¶
　　　朗月行¶
<pb:KR4h0140_WYG_121-5b>¶
朗月照簾幌清夜有餘姿洞房怨孤枕挟琴愛前墀萱¶
草已數葉梨花復徧枝去嵗草始榮與君新相知今年¶
花未落誰分生别離代情難重論人事好乖移合比月¶
華滿分同月易虧虧月當再圓人别星隕天吾欲竟此¶
曲意深不可傳歎息孤鸞鳥傷心明鏡前¶
　宋昱¶
宋昱天寳中為中書舎人以附楊國忠貲産甚富為亂¶
兵所殺詩三首¶
<pb:KR4h0140_WYG_121-6a>¶
　　　　曉次荆江¶
　孤舟大江水水渉無昏曙雨暗迷津時雲生望鄉䖏漁¶
　翁閒自樂樵客紛多慮秋色湖上山歸心日邊樹徒稱¶
　竹箭羙未得楓林趣向夕垂釣還吾從落潮去¶
　　　　題石窟寺(魏孝文/所置)¶
　梵宇開金地香龕鑿鐵圍影中羣象動空裏衆靈飛簷¶
　牖籠朱旭房廊挹翠㣲瑞蓮生佛歩瑶樹挂天衣邀福¶
　功雖在興王代乆非誰知雲朔外更覩化胡歸¶
<pb:KR4h0140_WYG_121-6b>¶
　　　　樟亭觀濤¶
　濤来勢轉雄獵獵駕長風雷震雲霓裏山飛霜雪中激¶
　流起平地吹澇上侵空翕闢乾坤異盈虚日月同艅艎¶
　從陸起洲浦隔阡通跳沫噴巖翠翻波帶景紅怒湍初¶
　抵北却浪復歸東寂聽堪増勇晴看自發䝉伍生傳或¶
　謬枚叟說難窮来信應無已申威亦匪躬衝騰如决勝¶
　迴合似相攻委質任平視誰能涯始終¶
御定全唐詩巻一百二十一¶
