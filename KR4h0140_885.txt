# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:09.650226
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百八十五
<pb:KR4h0140_WYG_885-1a>¶
　欽定四庫全書¶
御定全唐詩卷八百八十五¶
　　皮日休(詩五/首)¶
　　　　櫻桃花¶
　婀娜枝香拂酒壺向陽疑是不融酥晩來嵬峩渾如醉¶
　惟有春風獨自扶¶
　　　　夜看櫻桃花¶
　纖枝瑶月弄圓霜半入隣家半入牆劉阮不知人獨立¶
<pb:KR4h0140_WYG_885-1b>¶
　滿衣清露到明香¶
　　　　詠白蓮¶
　膩於瓊粉白於脂京兆夫人未畫眉静婉舞偷將動處¶
　西施嚬效半開時通宵帶露妝難洗盡日凌波歩不移¶
　願作水仙無别意年年圖與此花期¶
　細嗅深看暗斷腸從今無意愛紅芳折來只合瓊為客¶
　把種應須玉甃塘向日但疑酥滴水含風渾訝雪生香¶
　呉王臺下開多少遥似西施上素妝¶
<pb:KR4h0140_WYG_885-2a>¶
　　　赤門堰白蓮花¶
縞帶與綸巾輕舟漾赤門千廻紫萍岸萬頃白蓮村荷¶
露傾衣袖松風入髻根蕭踈今若此争不盡餘尊¶
　司空圗(詩十/首)¶
　　　丙午嵗旦¶
雞報已判春中年抱疾身曉催庭火暗風帶寺幡新多¶
慮無成事空休是吉人梅花浮夀酒莫笑又移廵¶
　　　丁巳元日(第三十八/句缺一字)¶
<pb:KR4h0140_WYG_885-2b>¶
禀朔華夷㑹開春氣象生日隨行闕近嶽為夀觴晴作¶
睿由稽古昭仁事措刑上元勞眷佑髙廟保忠貞星變¶
當移幸人心喜奉迎傳呼清御道雪涕識臣誠鼎餁和¶
方濟台階潤欲平扶天咨協力併日召延英金躍洪鑪¶
動雲驅衆蟄驚闗中留王氣席上縱竒兵累降搜賢詔¶
兼持進善旌短轅收驥歩直路發鵬程自乏匡時畧非¶
沽矯俗名鶴籠何足獻蝸舍别無營羸帶漳濵病吟哀¶
越客聲移居荒藥圃耗志在棋枰醉忘身空老書憐眼¶
<pb:KR4h0140_WYG_885-3a>¶
尚明偶能甘蹇分豈是薄浮榮慮戒防微淺　知近利¶
輕獻陵三百里寤寐禱時清¶
　　　光啟三年人日逢鹿¶
浮世仍逢亂安排頼佛書勞生中夀少抱疾上昇疎日¶
暖人逢鹿園荒雪帶鋤知非今又過蘧瑗最憐渠¶
　　　浙上重陽(第二句/缺一字)¶
登髙唯北望菊助可　明離恨初逢節貧居只喜晴好¶
文時可見學稼老無成莫歎闗山阻何當不阻兵¶
<pb:KR4h0140_WYG_885-3b>¶
　　　乙巳嵗愚春秋四十九辭疾拜章将免左掖重¶
　　　陽獨登上方¶
雪鬢不禁鑷知非又此年退居還有㫖榮路免妨賢落¶
照鳴蛩候晴霞度雁天自無佳節興依舊菊籬邉¶
　　　重陽山居¶
此身逃難入鄉闗八度重陽在舊山籬菊亂來成爛漫¶
家僮常得解登攀年隨厯日三分盡醉伴浮生一片閑¶
滿目秋光還似鏡殷勤為我照衰顔¶
<pb:KR4h0140_WYG_885-4a>¶
　　　旅中重陽¶
乗時爭路秪危身經亂登髙有幾人今嵗節唯南至在¶
舊交墳向北邙新當歌共惜初筵樂且健無辭後㑹頻¶
莫道中冬猶有閏蟬聲纔盡即青春¶
　　　南至日(第一句/缺二字)¶
年年山　　來頻莫強孤危競要津吉卦偶成開病眼¶
暖簷還葺寄羸身求仙自躁非無藥報國當材别有人¶
鬢髮堪傷白已遍鏡中更待白眉新¶
<pb:KR4h0140_WYG_885-4b>¶
　　　五月九日¶
金石皆銷鑠賢愚共網羅逹從詩似偈狂覺哭勝歌高¶
燕凌鴻鵠枯槎壓芰荷此中無别境此外是閑魔¶
　　　庚子臘月五日¶
複道朝延火嚴城夜漲塵驊騮思故第鸚鵡失佳人禁¶
漏虚傳㸃妖星不振辰何當迴萬乘重覩玉京春¶
　羅隠(詩一/首)¶
　　　中元夜看月¶
<pb:KR4h0140_WYG_885-5a>¶
朦朧南溟月洶湧出雲濤下射長鯨眼遥分玉兔毫勢¶
來牛斗動路越窅㝠髙竟夕瞻光影昂頭把白醪¶
　唐彦謙(詩十/一首)¶
　　　木蘭¶
衆花揺落正無憀脉脉芳叢契後凋舒巻綠苞臨小檻¶
剪裁檀的綴長條獨當春盡情何限尚有秋期别未遥¶
桃葉近來消息絶見君長憶渡江橈¶
　　　玉蘂¶
<pb:KR4h0140_WYG_885-5b>¶
玉蘂兩髙樹相輝松桂旁向來塵不雜此夜月仍光秀¶
掩叢蘭色豓吞穠李芳世人嫌具美何必更清香¶
　　　蓮¶
新蓮映多浦迢遞綠塘東静影揺波日寒香映水風金¶
塵飄落蘂玉露洗殘紅看著餘芳少無人問的中¶
　　　望岳時賊據華夏¶
長路風埃隔楚氛忽驚神岳映朝曛削成絶壁五千仭¶
髙揖泥金七十君祝史袐辭今莫睹從臣嘉頌久無聞¶
<pb:KR4h0140_WYG_885-6a>¶
幽人間望封中地好為吾皇起白雲¶
　　　片石¶
小齋廬阜石寄自沃洲僧山客勞攜笈幽人自得朋瘦¶
雲低作叚野浪凍成冰便可同清話何須有物憑¶
　　　栁¶
春風向楊栁能事盡風流有意疑張緒無情見莫愁依¶
然金谷在寜免武昌偷前路難回首何須苦映樓¶
　　　垂栁¶
<pb:KR4h0140_WYG_885-6b>¶
垂栁碧髯茸樓昬帶雨容思量成晝夢來去發春慵梳¶
洗憑張敞乗騎笑稚恭碧虚從轉笠紅燭近髙舂怨臉¶
明秋水愁眉淡逺峰小園花盡蝶静院酒醒蛩舊作琴¶
臺鳳今為藥店龍寳奩抛擲久一任景陽鐘¶
　　　紫薇花¶
素秋寒露重芳事固應稀小檻臨清沼髙叢見紫薇温¶
&KR2168;終有思暗淡豈無輝見欲迷交甫誰能狀宓妃妝新¶
猶倚鏡歩緩不勝衣怳似新相得倀如久未歸又疑神¶
<pb:KR4h0140_WYG_885-7a>¶
女過猶佩七香幃還似星娥織初臨五綵機慶雲今已¶
集威鳳莫驚飛綺筆題難盡煩君白玉徽¶
　　　望中條(第四句/缺三字)¶
虞鄉縣西郭改觀揖中條第蓄終南小交　　　遥崦¶
深應有寺峰近恐通橋為語前村叟他時寄採樵¶
　　　䝉榖山¶
䝉榖山低碧海枮仲君閒坐說麻姑遥天鶴語知虚實¶
長夜神光竟有無祕祝齋心開九轉侍臣回首聴三呼¶
<pb:KR4h0140_WYG_885-7b>¶
交朋漫信文成術短燭瑶壇漏滿壺¶
　　　菊¶
雪菊金英兩斷腸蝶翎蜂鼻帶清香寒村宿霧臨幽徑¶
廢苑斜暉傍短牆近取松筠為伴侣逺將桃李作參商¶
年來病肺疎杯酒每憶龍山似故鄉¶
　方干(詩一/首)¶
　　　山中¶
愛山却把圖書賣嗜酒空教僮僕賒秪向堦前便漁釣¶
<pb:KR4h0140_WYG_885-8a>¶
那知枕上有雲霞暗泉出石飛仍咽小徑通橋直復斜¶
窗竹未抽今夏笋庭梅曾試當年花姓名未及陶𢎞景¶
髭鬢白於姜子牙松月水煙千古在未知終久屬誰家¶
　王駕(詩一/首)¶
　　　次韻和盧先輩避難寺居看牡丹¶
亂後寄僧居看花恨有餘香宜閒静立態似别離初朶¶
密紅相照欄低畫不如狂風任吹却最共野人疎¶
　杜荀鶴(詩一/首)¶
<pb:KR4h0140_WYG_885-8b>¶
　　　春宫怨¶
早被嬋娟誤欲妝臨鏡慵承恩不在貌教妾若為容風¶
暖鳥聲碎日髙花影重年年越溪女相憶採芙蓉¶
　翁承贊(詩一/首)¶
　　　晨興¶
鼔絶天街冷霧收曉來風景已堪愁槐無顔色因經雨¶
菊有精神為傍秋自愛鮮飈生戸外不教間事住心頭¶
披襟徐步一蕭灑吟繞盆池想狎鷗¶
<pb:KR4h0140_WYG_885-9a>¶
　王貞白(詩十/二首)¶
　　　江上吟曉¶
一葉野人舟長將載酒游夜來吟思苦江上月華秋曉¶
露滿紅蓼輕波颺白鷗漁翁似有約相伴釣中流¶
　　　過商山¶
一宿白雲根時經採麝村數峰雖似蜀當晝不聞猨馬¶
立溪沙淺人争閣道喧明朝棄襦罷步步入金門¶
　　　泛鏡湖　　(題缺/二字)¶
<pb:KR4h0140_WYG_885-9b>¶
我泛鏡湖日未生千里蓴時無賀賔客誰識謫仙人吟¶
對四時雪憶遊三島春惡聞亡越事洗耳大江濵¶
　　　太湖石¶
誰憐孤峭質移在太湖心出得風波外任他池館深不¶
同花逞豓多媿竹垂隂一片至堅操那憂嵗月侵¶
　　　依韻和幹公題庭中太湖石二首¶
山立秪盈尋髙竒藥圃隂風濤打欲碎巖穴蟄方深蘚¶
㸃晴偏綠蛩藏曉競吟嵗寒終不變堪比古人心¶
<pb:KR4h0140_WYG_885-10a>¶
徒勞水府尋宛在玉堂隂蘭圃安雖窄盆池映轉深山¶
僧來盡愛詩客見先吟若是買花者年年不計心¶
　　　書陶潛醉石¶
片石陶真性非為麴糵昬爭如累月醉不笑獨醒人積¶
疊莓苔色交加薜荔根至今重九日猶待白衣魂¶
　　　看天王院牡丹¶
前年帝里探春時寺寺名花我盡知今日長安已灰燼¶
忍隨南國對芳枝¶
<pb:KR4h0140_WYG_885-10b>¶
　　　芍藥¶
芍藥承春寵何曾羡牡丹麥秋能幾日榖雨只微寒妬¶
態風頻起嬌妝露欲殘芙蓉浣紗伴長恨隔波瀾¶
　　　獨芙蓉¶
方塘清曉鏡獨照玉容秋蠧芰不相採歛蘋空自愁日¶
斜還顧影風起強垂頭芳意羡何物雙雙鸂𪄠游¶
　　　馮氏書齋小松二首¶
孤根生逺岳移植翠枝添自秉雪霜操任他蜂蝶嫌微¶
<pb:KR4h0140_WYG_885-11a>¶
隂連迥竹清韻入疎簾聳勢即空碧時人看莫厭¶
得地已經嵗清音晝夜聞根涵舊山土葉間近溪雲野¶
鶴望長逺庭花笑不羣須知揺落後衆木始能分¶
　張蠙(詩一/首)¶
　　　社日村居(一作張/演詩)¶
鵞湖山下稻粱肥㹠穽雞棲對掩扉桑柘影斜春社散¶
家家扶得醉人歸¶
　盧延讓(詩三/首)¶
<pb:KR4h0140_WYG_885-11b>¶
　　　八月十六夜月¶
十六勝三五中天照大荒秪縁些子訛應號没多光桂¶
老猶全在蟾深未煞忙難期一年事到曉泥詩章¶
　　　冬除夜書情¶
兀兀坐無味思量誰與隣數星深夜火一箇逺鄉人雁¶
翥天微雪風號樹欲春愁章自難過不覺苦吟頻¶
　　　觀新歳朝賀¶
龍墀初立仗鴛鷺列班行元日燕脂色朝天樺燭香表¶
<pb:KR4h0140_WYG_885-12a>¶
　章堆玉案繒帛滿牙牀三百年如此無因及我唐¶
　¶
　¶
　¶
　¶
　¶
　¶
　¶
<pb:KR4h0140_WYG_885-12b>¶
　¶
　¶
　¶
　¶
　¶
　¶
　¶
御定全唐詩卷八百八十五¶
