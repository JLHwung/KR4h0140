# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.736348
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百六十三
<pb:KR4h0140_WYG_763-1a>¶
　欽定四庫全書¶
御定全唐詩巻七百六十三¶
　　楊䕫¶
　楊䕫唐末為田頵客集五巻今存詩十二首¶
　　　　寧州道中¶
　城枕蕭闗路胡兵日夕臨唯憑一炬火以慰萬人心春¶
　老雪猶重沙寒草不深如何驅匹馬向此獨閑吟¶
　　　　尋九華王山人¶
<pb:KR4h0140_WYG_763-1b>¶
　下馬扣荆扉相尋春半時捫蘿盤磴險疊石渡溪危松¶
　夾莓苔逕花藏薜荔籬卧雲情自逸名姓厭人知¶
　　　　金陵逢張喬¶
　殊鄉㑹面時辛苦兩情知有志年空過無媒命共竒吟¶
　餘春漏急語舊酒廵遲天爵如堪倚休驚鬢上絲¶
　　　　送鄒尊師歸洞庭¶
　衆島在波心曾居(一作/為)舊隐林近聞飛檄急轉億卧雲¶
　深賣藥唯供酒歸舟只載琴遥知明月夜坐石自開襟¶
<pb:KR4h0140_WYG_763-2a>¶
　　　送日東僧遊天台¶
一瓶離日外行指赤城中去自重雲下来從積水東攀¶
蘿躋石徑挂錫憩松風廻首鷄林道唯應夢想通¶
　　　題甘露寺¶
髙殿拂雲霓登臨想虎溪風勻帆影衆煙亂鳥行迷北¶
倚波濤濶南窺井邑低滿城塵漠漠隔岸草萋萋虛閣¶
延秋磬澄江響暮鼙客心還惜去新月挂樓西¶
　　　送張相公出征¶
<pb:KR4h0140_WYG_763-2b>¶
得意在當年登壇秉國權漢推周勃重晉讓趙宣賢儒¶
徳尼丘降兵鈐太白傳援毫飛鳳藻發匣吼龍泉歴火¶
金難耗零霜桂益堅從来稱玉潔此更讓朱妍鴛鷺臻¶
門下貔貅擁帳前去知清朔漠行不費陶甄獻畫符中¶
㫖推誠契上𤣥願將班固筆書頌勒燕然¶
　　　題鄭山人郊居¶
谷口今逢避世才入門瀟灑絶塵埃漁舟下釣乗風去¶
藥醖留賔待月開數片石從青嶂得一條泉自白雲来¶
<pb:KR4h0140_WYG_763-3a>¶
竹軒相對無言語盡日(一作/肆目)南山不欲廻¶
　　　題宣州延慶寺益公院(咸通中入講/極承恩澤)¶
嘿坐能除萬種情臘髙兼有賜衣榮講經舊說傾朝聽¶
登殿曽聞降輦迎幽逕北連千嶂碧虛窓東望一川平¶
長年門外無塵客時見元戎駐斾旌¶
　　　寄當陽袁皓明府¶
髙人為縣在南京竹遶琴堂水遶城地古既資攜酒興¶
務閒偏長看山情松軒待月僧同坐藥圃尋花鶴伴行¶
<pb:KR4h0140_WYG_763-3b>¶
百里甚堪留恵愛莫敎空説魯恭名¶
　　　送杜郎中入茶山修貢¶
一道澄瀾徹底清仙郎輕棹出重城採蘋虛得當時稱¶
述職那同此日榮劍㦸歩經(一作/揺)髙障黒綺羅光動百¶
花明謝公攜妓東山去何似乗春奉詔行¶
　　　送鄭谷¶
春江㶑㶑清且急春雨濛濛宻復疎一曲狂歌兩行淚¶
送君兼寄故鄉書¶
<pb:KR4h0140_WYG_763-4a>¶
　杜建徽¶
杜建徽字延光新登人隨錢鏐征伐累立戰功官至丞¶
相中書令封鄖國公詩一首¶
　　　自叙(建徽累征伐皆單衣入陣敵無不披靡年/老尚能騎射嘗從擊毬於廣場興酣有宿)¶
　　　(中箭鏃自臂中飛出/人皆壮之為詩自叙)¶
中劍斫耳缺被箭射胛過為將湏有膽有膽即無賈¶
　沈韜文¶
沈韜文湖州人事錢鏐為元帥府典謁累官左衛上將¶
<pb:KR4h0140_WYG_763-4b>¶
軍改湖州刺史詩一首¶
　　　游西湖(首句/缺)¶
　　　　　　　菰米蘋花似故鄉不是不歸歸未得¶
好風明月一思量¶
　王繼勲¶
王繼勲審知諸孫連重遇之亂泉州軍將留從效擁立¶
為刺史後執送南唐詩一首¶
　　　贈和龍妙空禪師¶
<pb:KR4h0140_WYG_763-5a>¶
白面山南靈慶院茅(一作/卯)齋道者雪峰禪只棲雲樹兩¶
三畝不下煙蘿四五年猨鳥認聲呼喚易龍神降伏住¶
持堅誰知今日秋江畔獨歩醫王闡法筵¶
　劉乙¶
劉乙字子真泉州人仕閩為鳳閣舍人棄官隐安溪鳳¶
髻山集一巻今存詩一首¶
　　　題建造寺¶
曾看畫圖勞健羡如今親見畫猶麄減除天半石初泐¶
<pb:KR4h0140_WYG_763-5b>¶
欠却㡬株松未枯題像閣人漁浦叟集生臺鳥謝城烏¶
我来一聽支公論自是吾身幻得吾¶
　　　句¶
掃石雲隨帚耕山鳥傍人(閩/志)¶
　夏鴻¶
夏鴻閩王氏客也詩一首¶
　　　和贈和龍妙空禪師¶
翰林遺跡鏡潭前孤峭髙僧此處禪出為信門興化日¶
<pb:KR4h0140_WYG_763-6a>¶
坐當吾國太平年身同瑩澈尼珠淨語並鋒鋩慧劒堅¶
道果已圓名巳遂即看千匝遶香筵¶
　劉山甫¶
劉山甫彭城人為王審知判官詩一首¶
　　　題青草湖神祠(并序/)¶
　　山甫父官嶺外侍從北歸泊青草湖見天王祠廟¶
　　宇傾頺香火不續題詩云云是夜夢為天王所責¶
　　云我南嶽神主張此地何為見侮俄而驚覺風浪¶
<pb:KR4h0140_WYG_763-6b>¶
　　暴起殆欲沈溺遽起令撤詩板然後方定¶
壊墻風雨㡬經春草色盈庭一座塵自是神明無感應¶
盛衰何得却由人¶
　張昭¶
張昭南漢時人詩一首¶
　　　漢宗廟樂舞辭¶
髙廟明靈再啟圖金根玉輅幸神都巢阿丹鳳銜書命¶
入昴飛星獻寳符正撫薰弦娱赤子忽登仙駕泣蒼梧¶
<pb:KR4h0140_WYG_763-7a>¶
薦櫻鶴館笳簫咽酌鬯金楹劒珮趨星俎雲罍兼魯禮¶
朱干象箾雜巴渝氤氲龍麝交青瑣髣髴鍚鑾下蘂珠¶
薦豆奉觴親玉几配天合祖耀璿樞受釐飲酒皇歡洽¶
仰俟餘靈泰九區¶
　顔仁郁¶
顔仁郁字文傑泉州人仕王審知為歸徳場長詩二首¶
　　　農家¶
夜半呼兒趁曉耕羸牛無力漸艱行時人不識農家苦¶
<pb:KR4h0140_WYG_763-7b>¶
將謂田中榖自生¶
　　　山居¶
栢樹松隂覆竹齋罷燒藥竈縱髙懐世間應少山間景¶
雲遶青松水遶堦¶
　王延彬¶
王延彬閩王審知弟審邽之子官節度使時中原人士¶
楊承休鄭璘韓偓歸傳懿楊贊圖鄭戩等皆避亂入閩¶
依審邽審邽振賦以財遣延彬作招賢館禮焉詩二首¶
<pb:KR4h0140_WYG_763-8a>¶
　　　　春日寓感¶
　兩衙前後訟堂清軟錦披袍擁鼻行雨後緑苔侵履跡¶
　春深紅杏鎖(一作/啟)鶯聲因攜久醖松醪酒自煮新抽竹¶
　(一作/緑)筍羹也解為詩也為政儂家何似謝宣城¶
　　　　哭徐夤¶
　延夀溪頭歎逝波古今人事半消磨昔除正字今何在¶
　所謂人生能㡬何(延夀溪夤/所居也)¶
　¶
<pb:KR4h0140_WYG_763-8b>¶
　¶
　¶
　¶
　¶
　¶
　¶
　¶
御定全唐詩巻七百六十三¶
