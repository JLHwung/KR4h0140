# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.464778
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百九十四
<pb:KR4h0140_WYG_194-1a>¶
　欽定四庫全書¶
御定全唐詩巻一百九十四¶
　　韋應物¶
　　　　長安道¶
　漢家宫殿含雲烟兩宫十里相連延晨霞出沒弄丹闕¶
　春雨依微自甘泉春雨依微春尚早長安貴遊愛芳草¶
　寳馬横來下建章香車却轉避馳道貴遊誰最貴衛霍¶
　世難比何能䝉主恩幸遇邉塵起歸來甲第拱皇居朱¶
<pb:KR4h0140_WYG_194-1b>¶
　門峩峩臨九衢中有流蘇合歡之寳帳一百二十鳯凰¶
　羅列含明珠下有錦鋪翠被之粲爛博山吐香五雲散¶
　麗人綺閣情飄颻頭上鴛釵雙翠翹低鬟曵袖迴春雪¶
　聚黛一聲愁碧霄山珍海錯棄藩籬烹犢炰羔如折葵¶
　既請列侯封部曲還将金印授廬兒歡榮(一作/容)若此何¶
　所苦但苦白日西南馳¶
　　　　行路難(一作連/環歌)¶
　荆山之白玉兮良工琱琢雙環連月蝕中央鏡心穿故¶
<pb:KR4h0140_WYG_194-2a>¶
人贈妾初相結恩在環中尋不絶人情厚薄苦須㬰昔¶
似連環今似玦連環可碎不可離如何物在人自移上¶
客勿遽歡聼妾歌路難旁人見環環可憐不知中有長¶
恨端¶
　　　横塘行¶
妾家住横塘夫壻郗家郎玉盤的厯雙白魚寳簟玲瓏¶
透象牀象牀可寢魚可食不知郎意何南北岸上種蓮¶
豈得生池中種槿豈得成丈夫一去花落樹妾獨夜長¶
<pb:KR4h0140_WYG_194-2b>¶
心未平¶
　　　貴遊行¶
漢帝外家子恩澤少封侯垂楊拂白馬曉日上青樓上¶
有顔如玉高情世(一作/非)無儔輕裾含碧烟窈窕似雲浮¶
良時無還景促節為我謳忽聞&KR1904;陽曲四坐亦已柔賔¶
友仰稱歎一生何所求平明擊鐘食入夜樂未休風雨¶
&KR0317;嵗候兵戎横九州焉知坐上客草草心所憂¶
　　　酒肆行¶
<pb:KR4h0140_WYG_194-3a>¶
豪家沽酒長安陌一旦起樓高百尺碧疏玲瓏含春風¶
銀題彩幟邀上客迴瞻丹鳯闕直視樂遊苑四方稱賞¶
名已高五陵車馬無近逺晴景悠揚三月天桃花飄俎¶
柳垂筵繁絲急管一時合他壚隣肆何寂然主人無厭¶
且專利百斛須臾一壺(一作/囊)費初醲後薄為大偷飲者¶
知名不知味深門潜醖客來稀終嵗醇醲味不移長安¶
酒徒空擾擾路傍過去那得知¶
　　　相逄行¶
<pb:KR4h0140_WYG_194-3b>¶
二十登漢朝英聲邁今古適從東方來又欲謁明主猶¶
酣新豊酒尚帶灞陵雨邂逅兩相逄别來問(一作/間)寒暑¶
寧知白日晩暫向花間語忽聞長樂鐘走馬東西去¶
　　　烏引鶵¶
日出照東城春烏鵶鵶鶵和鳴鶵和鳴羽猶短巢在深¶
林春正寒引飛欲集東城暖羣鶵䙰褷睥睨高舉翅不¶
及墜蓬蒿雄雌來去飛又引音聲上下懼鷹隼引雛烏¶
爾心急急將何如何得比日搜索雀卵噉爾雛¶
<pb:KR4h0140_WYG_194-4a>¶
　　　鳶奪巢¶
野鵲野鵲巢林梢鴟鳶恃力奪鵲巢呑鵲之肝啄鵲腦¶
竊食偷居還自保鳯凰五色百鳥尊知鳶為害何不言¶
霜鸇野鷂得殘肉同啄羶腥不肯逐可憐百鳥紛縱横¶
雖有深林何處宿¶
　　　鷰啣泥¶
啣泥燕聲嘍嘍尾涏涏秋去何所歸春來復相見豈不¶
解决絶髙飛碧雲裏何為地上啣泥滓銜泥雖賤意有¶
<pb:KR4h0140_WYG_194-4b>¶
營杏梁朝日巢欲成不見百鳥畏人林野宿翻遭網羅¶
俎其肉未若銜泥入華屋燕銜泥百鳥之智莫與齊¶
　　　鼙鼔行¶
淮海生雲暮惨澹廣陵城頭鼙鼔暗寒聲坎坎風動邉¶
忽似孤城萬里絶四望無人烟又如虜騎截遼水胡馬¶
不食仰朔天座中亦有燕趙士聞鼙不語客心死何况¶
鰥孤火絶無晨炊獨婦夜泣官有期¶
　　　古劍行¶
<pb:KR4h0140_WYG_194-5a>¶
千年土中兩刃鐵土蝕不入金星滅沈沈青脊鱗甲滿¶
蛟龍無足蛇尾斷忽欲飛動中有靈豪士得之敵國寳¶
仇家舉意半夜鳴小兒女子不可近龍蛇變化此中隠¶
夏雲奔走雷闐闐恐成霹靂飛上天¶
　　　金谷園歌¶
石氏滅金谷園中水流絶當時豪右争驕侈錦為歩障¶
四十里東風吹花雪滿川紫氣凝閣朝景妍洛陽陌上¶
人迴首絲竹飄颻入青天晋武平吳恣歡燕餘風靡靡¶
<pb:KR4h0140_WYG_194-5b>¶
朝廷變嗣世衰微誰肯憂二十四友日日空追遊追遊¶
詎可足共惜年華促禍端一發埋恨長百草無情春自¶
緑¶
　　　温泉行¶
出身天寳今年㡬頑鈍如鎚(一作/鉛)命如紙作官不了却¶
來歸還是杜陵一男子北風惨惨投温泉忽憶先皇遊¶
幸年身騎廐馬引天仗直入華清列御前玉林瑶雪滿¶
寒山上昇𤣥閣遊絳烟平明羽衛朝萬國車馬合沓溢¶
<pb:KR4h0140_WYG_194-6a>¶
四&KR0437;䝉恩每浴華池水扈獵不蹂渭北田朝廷無事共¶
歡燕美人絲管從九天一朝鑄鼎降龍馭小臣髯絶不¶
得去今來蕭瑟(一作/索)萬井空唯見蒼山起烟霧可憐蹭¶
蹬失風波仰天大叫無奈何敝裘羸馬凍欲死賴遇主¶
人杯酒多¶
　　　學仙二首¶
昔有道士求神仙靈真下試心確然千鈞巨石一髪懸¶
卧之石下十三年存道忘身一試過名奏玉皇乃升天¶
<pb:KR4h0140_WYG_194-6b>¶
雲氣冉冉漸不見留語弟子但精堅¶
石上鑿井欲到水惰心一起中路止豈不見古來三人¶
俱弟兄結茅深山讀仙經上有青冥倚天之絶壁下有¶
颼飀萬壑之松聲仙人變化為白鹿二弟翫之兄誦讀¶
讀多七過可乞言為子心精得神仙可憐二弟仰天泣¶
一失毫釐千萬年¶
　　　廣陵行¶
雄藩鎮楚郊地勢鬱岧嶤雙旌擁萬㦸中有霍嫖姚海¶
<pb:KR4h0140_WYG_194-7a>¶
雲助兵氣寳貨益軍饒嚴城動寒角晩騎踏霜橋翕習¶
英豪集振奮士卒驍列郡何足數趨拜等卑寮日晏方¶
云罷人逸馬蕭蕭忽如京洛間遊子風塵飄歸來視寳¶
劍功名豈一朝¶
　　　蕚緑華歌¶
有一人兮昇紫霞書名玉牒兮蕚緑華仙容矯矯兮雜¶
瑶珮輕衣重重兮䝉絳紗雲雨愁思兮望淮海鼓吹蕭¶
條兮駕龍車世淫濁兮不可降胡不來兮玉斧家¶
<pb:KR4h0140_WYG_194-7b>¶
　　　王母歌(一作玉/女歌)¶
衆仙翼神母羽葢隨雲起上遊𤣥極杳冥中下看東海¶
一杯水海畔種桃經㡬時千年開花千年子玉顔眇眇¶
何處尋世上茫茫人自死¶
　　　馬明生遇神女歌¶
學仙貴功亦貴精神女變化感馬生石壁千尋啓雙檢¶
中有玉堂(一作/牀)鋪玉簟立之一隅不與言玉體安稳三¶
日眠馬生一立(一作/粒)心轉堅知其丹白䝉哀憐安期先¶
<pb:KR4h0140_WYG_194-8a>¶
生來起居請示金鐺玉佩天皇書神女呵責不合見仙¶
子謝過手足戰大𤓰𤣥棗冷如冰海上摘來朝霞凝賜¶
仙復坐對食訖頷之使去隨烟升(一作使隨/𤣥烟升)乃言馬生¶
合不死少姑敎勅令付爾安期再拜將生出一授素書¶
天地畢¶
　　　石鼔歌¶
周宣大獵兮岐之陽刻石表功兮煒煌煌石如鼓形數¶
止十風雨缺訛苔蘚澀今人濡紙脱其文既擊既埽白¶
<pb:KR4h0140_WYG_194-8b>¶
黒分忽開滿卷不可識驚潜動蟄走云云喘逶迤相糺¶
錯乃是宣王之臣史籕作一書遺此天地間精意長存¶
世冥寞秦家祖龍還刻石碣石之罘李斯跡世人好古¶
猶共(一作/法)傳持來比此殊懸隔¶
　　　寳觀主白鸜鵒歌¶
鸜鵒鸜鵒衆皆如漆爾獨如玉鸜之鵒之衆皆蓬蒿下¶
爾自三山來(叶音/黎)三山處子下人間綽約不妝冰雪顔¶
仙鳥隨飛來掌上來掌上時拂拭人心鳥意自無猜玉¶
<pb:KR4h0140_WYG_194-9a>¶
　指霜毛本同色有時一去凌蒼蒼朝遊汗漫暮玉堂巫¶
　峽雨中飛暫濕杏花林裏過來香日夕依仁全羽翼空¶
　欲銜環非報徳豈不及阿母之家青鳥兒漢宫來往傳¶
　消息¶
　　　　彈棊歌¶
　圓天方地局二十四氣子劉生絶藝難對曹客為歌其¶
　能請從中央起中央轉鬭破欲闌零落勢背誰能彈此¶
　中舉一得六七旋風忽散霹靂疾履機乗變安可當置¶
<pb:KR4h0140_WYG_194-9b>¶
　之死地翻取强不見短兵反掌収巳盡唯有猛士守四¶
　方四方又何難横擊且縁邉豈如昆明與碣石一箭飛¶
　中隔逺天神安志愜動十全滿堂驚視誰得然¶
　¶
　¶
　¶
　¶
御定全唐詩巻一百九十四¶
