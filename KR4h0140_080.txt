# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.926130
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八十
<pb:KR4h0140_WYG_080-1a>¶
　欽定四庫全書¶
御定全唐詩巻八十¶
　　武三思¶
　武三思則天兄子累官右衛將軍則天臨朝擢夏官尚¶
　書及革命封梁王尋拜天官尚書聖歴初檢校内史進¶
　太子賓客長安中其子崇訓尚安樂公主時三思用事¶
　於朝欲寵異其禮乃自重光門内行親迎禮歸於天津¶
　橋南私第又令宰臣李嶠蘇味道詞人沈佺期宋之問¶
<pb:KR4h0140_WYG_080-1b>¶
　等賦花燭行以羙之中宗復位拜司空同中書門下三¶
　品猜嫉正士干黷時政為節愍太子所誅詩八首¶
　　　　奉和聖製夏日逰石淙山(第二句/缺一字)¶
　此地巖壑數千重吾君駕鶴　乗龍掩暎葉光含翡翠¶
　參差石影帶芙蓉白日將移衝疉巘元雲欲度礙髙峰¶
　對酒鳴琴追野趣時聞清吹入長松¶
　　　　仙鶴篇¶
　白鶴乗空何處飛青田紫盖本相依緱山七月雖長去¶
<pb:KR4h0140_WYG_080-2a>¶
遼水千年㑹憶歸緱山杳杳翔寥廓遼水纍纍歎城郭¶
經隨羽客歩丹丘曽逐仙人逰碧落迢迢碧落斷氛埃¶
霞臺雲閣㡬重開欲尋東海黄金竈仍向西山白玉臺¶
九臯獨唳方清切五里驚羣俄斷絶月下分行似度雲¶
風前颺影疑迴雪風前月下路漫漫水宿雲翔去㡬般¶
宛轉能傾呉國市裵回巧拂漢皇壇琴中作曲從來易¶
鼓裏傳聲有甚難夜夜恒飛銀漢曲朝朝常飲玉池瀾¶
别有聞簫出紫煙還如化履上青天霜毛忽控三神下¶
<pb:KR4h0140_WYG_080-2b>¶
玉羽俄㸔二客旋燕雀終迷横海志蜉蝣豈識在隂年¶
莫言一舉輕千里為與三山送九仙¶
　　　宴龍泓¶
登臨開勝託眺矚盡良逰巖㠋縈紆上澄潭屈曲流泛¶
蘭清興洽折桂野文遒别後相思處﨑嶇碧澗幽¶
　　　凝碧池侍宴應制得出水槎¶
彼木生何代為槎復㡬年欲乗銀漢曲先泛玉池邉擁¶
溜根横岸沈波影倒懸無勞問蜀客此處即髙天¶
<pb:KR4h0140_WYG_080-3a>¶
　　　奉和宴小山池賦得谿字應制¶
年光開碧沼雲色斂青谿凍觧魚方戲風喧鳥欲啼巖¶
泉飛野鶴石鏡舞山雞柳發龍鱗出松新麈尾齊九韶¶
從此騐三月定應迷¶
　　　奉和過梁王宅即目應制¶
巖居多水石野宅滿風煙本謂開三徑俄欣降九天穿¶
林移歩輦拂岸轉行旃鳯竹初垂籜龜河未吐蓮願持¶
山作夀恒用刼為年¶
<pb:KR4h0140_WYG_080-3b>¶
　　　奉和春日㳺龍門應制¶
鳯駕臨香地龍輿上翠微星宫含雨氣月殿抱春輝碧¶
澗長虹下雕梁早燕歸雲疑浮寳葢石似拂天衣露草¶
侵堦長風花遶席飛日斜宸賞洽清吹入重闈¶
　　　秋日于天中寺尋復禮上人¶
妙域三時殿香巖七寶宫金繩先界道玉柄即談空喻¶
筏知何極傳燈竟不窮彌天髙義逺初地勝因通理詣¶
歸一處心行不二中有無雙惑遣真俗兩緣同摘葉疑¶
<pb:KR4h0140_WYG_080-4a>¶
焚翠投花若散紅網珠遥映日簷鐸近吟風定沼寒光¶
素禪枝暝色葱願隨方便力長冀釋塵籠¶
　　　句¶
雲螭非易匹月駟本難儔(詠馬見海/錄碎事)¶
　張易之¶
張易之定州人以門䕃累遷尚乗奉御則天臨朝與弟¶
昌宗俱入侍禁中俄為司衛少卿聖厯二年置控鶴府¶
以易之為控鶴監内供奉乆視初改控鶴府為奉宸府¶
<pb:KR4h0140_WYG_080-4b>¶
遂為奉宸令引詞人閻朝隠薛稷員半千並為奉宸供¶
奉易之昌宗皆粗能屬文如應詔和詩則宋之問閻朝¶
隠為之代作詩四首¶
　　　奉和聖製夏日逰石淙山¶
六龍驤首曉駸駸七聖陪軒集潁隂千丈松蘿交翠幕¶
一丘山水當鳴琴青鳥白雲王母使垂藤斷葛野人心¶
山中日暮幽巖下泠然香吹落花深¶
　　　侍從過公主南宅侍宴探得風字應制¶
<pb:KR4h0140_WYG_080-5a>¶
逐賞平陽第鳴笳上苑東鳥吟千户竹蝶舞百花叢時¶
攀小山桂共挹大王風坐客無勞起秦簫曲未終¶
　　　出塞¶
俠客重恩光駿馬飾金装瞥聞傳羽檄馳突救邉荒轉¶
戰磨笄地横行戴斗鄉將軍占太白小婦怨流黄腰褭¶
青絲騎娉婷紅粉粧一(一作/三)春鶯度曲八月雁成行誰¶
堪坐秋思羅袖拂空牀¶
　　　泛舟侍宴應制¶
<pb:KR4h0140_WYG_080-5b>¶
平明出御溝觧䌫坐迴舟綠水澄明月紅羅結綺樓弦¶
歌争浦入冠盖逐川流白魚臣作伴相對舞王舟¶
　張昌宗¶
張昌宗易之弟初為雲麾將軍行左千牛中郎將加銀¶
青光祿大夫佞者奏昌宗是王子晉後身詞人皆賦詩¶
以羙之崔融作為絶唱則天詔昌宗撰三教珠英引文¶
學之士李嶠張說宋之問徐彥伯冨嘉謨等二十六人¶
分門撰集書成加昌宗司僕卿改春官侍郎時易之兄¶
<pb:KR4h0140_WYG_080-6a>¶
弟顓權亂政後為張東之等起羽林兵誅之詩三首¶
　　　奉和聖製夏日逰石淙山¶
雲車遥裔三珠樹帳殿交隂八桂叢磵險泉聲疑度雨¶
川平橋勢若晴虹叔夜彈琴歌白雪孫登長嘯韵清風¶
即此陪歡逰閬苑無勞辛苦向崆峒¶
　　　少年行¶
少年不識事落魄逰韓魏珠軒流水車玉勒浮雲騎縱¶
橫意不一然諾心無二白璧贈穰苴黄金奉毛遂妙舞¶
<pb:KR4h0140_WYG_080-6b>¶
飄龍管清歌吟鳯吹三春小苑逰千日中山醉直言身¶
可沈誰論名與利依倚孟嘗君自知能市義¶
　　　太平公主山亭侍宴¶
淮南有小山嬴女隠其間折桂芙蓉浦吹簫明月灣扇¶
掩將雛曲釵承墮馬鬟歡情本無限莫掩洛城(一作/陽)關¶
　薛曜¶
薛曜元超子以文學知名尚城陽公主子紹尚太平公¶
主紹兄顗懼太盛以問從兄克克曰帝甥尚主由來故¶
<pb:KR4h0140_WYG_080-7a>¶
事但以恭慎行之何懼也聖厯中與修三教珠英官正¶
諫大夫集二十巻今存詩五首¶
　　　奉和聖製夏日逰石淙山¶
玉洞幽尋更是天朱霞綠景鎮韶年飛花藉藉迷行路¶
囀鳥遥遥作管弦霧隠長林成翠幄風吹細雨即虹泉¶
此中碧酒恒參聖浪道崑山别有仙¶
　　　子夜冬歌¶
朔風扣羣木嚴霜凋百草借問月中人安得長不老¶
<pb:KR4h0140_WYG_080-7b>¶
　　　舞馬篇¶
星精龍種競騰驤雙眼黄金紫豓光一朝逢遇昇平代¶
伏皂銜圖事帝王我皇盛德苞六宇俗泰時和虞石拊¶
昔聞九代有餘名(山海經夏后/啟舞九代馬)今日百獸先來舞鉤陳¶
周衛儼旌旄鐘鏄陶匏聲殷地承雲嘈囋駭日靈調露¶
鏗鈜動天駟奔塵飛箭若麟螭躡景追風忽見知咀銜¶
拉鐡並權竒被服雕章何陸離紫玉鳴珂臨寶鐙青絲¶
綵絡帶金羈隨歌鼓而電驚逐丸劍而飈馳態聚&KR1568;還¶
<pb:KR4h0140_WYG_080-8a>¶
急驕凝驟不移光敵白日下氣擁綠煙垂婉轉盤跚殊¶
未已懸空歩驟紅塵起驚鳬翔鷺不堪儔矯鳯迴鸞那¶
足擬蘅垂桂褭香氛氲長鳴汗血盡浮雲不辭辛苦來¶
東道祇為簫韶朝夕聞閶闔間玉臺側承恩煦兮生光¶
色鸞鏘鏘車翼翼備國容兮為戎飾充雲翹兮天子庭¶
荷日用兮情無極吉良乗兮一千嵗神是得兮天地期¶
大易占云南山夀䟃𧽼共樂聖明時(品彚本剛閶/闔間下一叚)¶
　　　正夜侍宴應詔(英華作正月望夜/上陽宫侍宴應制)¶
<pb:KR4h0140_WYG_080-8b>¶
重關鐘漏通夕敞鳯皇宫雙闕祥煙裏千門明月中酒¶
杯(一作/筵)浮湛露歌曲唱流風侍臣咸醉止恒(一作/常)慙恩¶
遇崇(一作/造豐)¶
　　　送道士入天台¶
洛陽陌上多離别蓬萊山下足波潮碧海桑田何處在¶
笙歌一聽一遥遥¶
　楊敬述¶
楊敬述則天時右玉鈐衛郎將左奉宸内供奉詩一首¶
<pb:KR4h0140_WYG_080-9a>¶
　　　奉和聖製夏日逰石淙山¶
山中别有神仙地屈曲幽深碧澗垂巖前暫駐黄金輦¶
席上還飛白玉巵逺近風泉俱合雜髙低雲石共參差¶
林壑偏能留睿賞長天莫遽下丹曦¶
　于季子¶
于季子咸亨中豋進士第則天時司封員外詩七首¶
　　　奉和聖製夏日逰石淙山¶
九旗雲布臨嵩室萬騎星陳集潁川瑞液含滋登禹膳¶
<pb:KR4h0140_WYG_080-9b>¶
飛流薦響入虞弦山扉野徑朝花積帳殿帷宮夏葉連¶
微臣獻夀迎千夀願奉堯年倚萬年¶
　　　詠雲¶
瑞雲千里映祥輝四望新隨風亂鳥翅汎水結魚鱗布¶
葉疑臨夏開花詎待春願得承嘉景無令掩桂輪¶
　　　詠螢¶
卉草誠幽賤枯朽絶因依忽逢借羽翼不覺生光輝直¶
念恩華重長嗟報効微方思助明月為許願曽飛¶
<pb:KR4h0140_WYG_080-10a>¶
　　　　早春洛陽荅杜審言(一本早春/下有代字)¶
　梓澤年光往復來杜霸逰人去不迴若非載筆登麟閣¶
　定是吹簫伴鳯臺路旁桃李花猶嫩波上芙蕖葉未開¶
　分明寄語長安道莫教留滯洛陽才¶
　　　　詠項羽¶
　北伐雖全趙東歸不王秦空歌拔山力羞作渡江人¶
　　　　詠漢髙祖¶
　百戰方夷項三章且代秦功歸蕭相國氣盡戚夫人¶
<pb:KR4h0140_WYG_080-10b>¶
　　　　南行别弟(一作揚師道詩英華/作韋承慶南中詠雁)¶
　萬里人南去三春雁北飛不知何歳月得與爾同歸¶
　¶
　¶
　¶
　¶
　¶
御定全唐詩巻八十¶
