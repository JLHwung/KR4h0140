# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.559826
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百十二
<pb:KR4h0140_WYG_112-1a>¶
　欽定四庫全書¶
御定全唐詩巻一百十二¶
　　賀知章¶
　賀知章字季真㑹稽永興人少以文詞知名擢進士累¶
　遷太常博士開元中張說為麗正殿修書使奏請知章¶
　入書院同撰六典及文纂後轉太常少卿遷禮部侍郎¶
　加集賢院學士改授工部侍郎俄遷秘書監知章性放¶
　曠晩尤縱誕自號四明狂客醉後屬詞動成巻軸又善¶
<pb:KR4h0140_WYG_112-1b>¶
　草𨽻人共傳寳天寳初請為道士還鄉里詔賜鏡湖剡¶
　川一曲御製詩以贈行皇太子已下咸就執别年八十¶
　六卒肅宗贈禮部尚書詩一巻¶
　　　　唐禪社首樂章(唐書樂志曰𤣥宗開元十三年/禪社首山祭地祇樂迎神用順)¶
　　　　(和皇帝行用太和登歌奠玉帛用肅和迎爼入/用雍和初獻用夀和飲福用福和還宮用太和)¶
　　　　(送神用靈具/醉以代順和)¶
　　　　　順和¶
　至哉含柔徳萬物資以生常順稱厚載流謙通變盈聖¶
<pb:KR4h0140_WYG_112-2a>¶
心事能察増廣陳厥誠黄祇僾如在泰折俟咸亨¶
　　　　太和¶
肅我成命於昭黄祇裘冕而祀陟降在斯五音克備八¶
變聿施緝熙肆靖厥心匪離¶
　　　　肅和¶
黄祇是祗我其夙夜夤畏誠絜匪遑寧舍禮以琮玉薦¶
厥茅藉念茲降康胡寧克暇¶
　　　　雍和¶
<pb:KR4h0140_WYG_112-2b>¶
夙夜宥宻不敢寧宴五齊既陳八音在縣粢盛以絜房¶
爼斯薦惟徳惟馨尚兹克徧¶
　　　　夀和¶
惟以明發有懐載殷樂盈而反禮順其禋立清以獻薦¶
欲是親於穆不已裒對斯臻¶
　　　　福和¶
穆穆天子告成岱宗大裘如濡執珽有顒樂以平志禮¶
以和容上帝臨我云胡肅邕¶
<pb:KR4h0140_WYG_112-3a>¶
　　　　太和¶
昭昭有唐天俾萬國列祖應命四宗順則申錫無疆宗¶
我同徳曽孫繼緒享神配極¶
　　　曉發¶
江臯聞曙鐘輕栧理還□海潮夜約約川露晨溶溶始¶
見沙上鳥猶埋雲外峰故鄉杳無際明發懐朋從(唐文/粹唐)¶
(詩紀事載此詩並作絶句云故鄉杳無際/江臯聞曙鐘始見沙上鳥猶埋雲外峰)¶
　　　奉和御製春臺望¶
<pb:KR4h0140_WYG_112-3b>¶
青陽布王道𤣥覽陶真性欣若天下春髙逾域中聖神¶
臯類觀賞帝里如懸鏡繚繞入川浮岧嶤雙闕映曉色¶
徧昭陽晴雲巻建章華滋的皪丹青樹顥氣氤氲金玉¶
堂尚有靈蛇下鄜畤還徴瑞寳入陳倉自昔秦奢漢窮¶
武後庭萬餘宫百數旗回五丈殿千門連綿南隥出西¶
垣廣畫螓蛾誇(一作/華)窈窕羅生玳瑁象崑崙廼睠天晴¶
興隱恤古來土木良非一荆臨章觀趙叢臺何如堯階¶
將禹室層欄&KR0772;窱下龍輿清管逶迤半綺疏一聽南風¶
<pb:KR4h0140_WYG_112-4a>¶
引鸞舞長謡北極仰鶉居¶
　　　望人家桃李花¶
山源夜雨度仙家朝發東園桃李花桃花紅兮李花白¶
照灼城隅復南陌南陌青樓十二重春風桃李為誰容¶
棄置千金輕不顧踟蹰五馬謝相逄徒言南國容華晩¶
遂歎西家飄落逺的皪長奉(一作/春)明光殿氛氲半入披¶
香苑苑中珍木元自竒黄金作葉白銀枝千年萬嵗不¶
凋落還将桃李更相宜桃李從來露井傍成蹊結影矜¶
<pb:KR4h0140_WYG_112-4b>¶
豔陽莫道春花不可樹㑹持仙實薦君王¶
　　　送人之軍¶
常經絶脉塞復見斷腸流送子成今别令人起昔愁隴¶
雲晴半雨邊草夏先秋萬里長城寄無貽漢國憂¶
　　　奉和聖製送張說上集賢學士賜宴賦得謨字¶
西學垂𤣥覽東堂發聖謨天光燭武殿時宰集鴻都枯¶
朽霑皇澤翾飛舞帝梧跡同遊汗漫榮是出(一作/㧞)泥塗¶
三歎承湯鼎千歡接舜壺微軀不可荅空欲詠依蒲¶
<pb:KR4h0140_WYG_112-5a>¶
　　　奉和聖製送張說廵邊¶
荒憬(一作/境)盡懐忠梯航已自通九攻雖不戰五月尚持¶
戎遣戍徴周牒恢(一作/臨)邊重漢功選車命元宰授律取¶
文雄胄出天弧上謀成帝幄中詔旂分夏物專土(一作/討)¶
錫唐弓帳宿伊川右鉦傳(一作/吹)晉苑東饔人藉蕡實樂¶
正理絲桐岐陌涵餘雨離川照晩虹恭聞詠方叔千載¶
舞皇風¶
　　　題袁氏别業(一作偶遊/主人園)¶
<pb:KR4h0140_WYG_112-5b>¶
主人不相識偶坐為林泉莫謾愁沽酒囊中自有錢¶
　　　詠栁(一作栁/枝詞)¶
碧玉妝成一樹髙萬條垂下綠絲縧不知細葉誰裁出¶
二月春風似剪刀¶
　　　采蓮曲¶
稽山罷(一作/雲)霧鬱嵯峨鏡水無風也自波莫言春度芳¶
菲盡别有中流采芰荷¶
　　　回鄉偶書二首¶
<pb:KR4h0140_WYG_112-6a>¶
　少小離鄉老大回鄉音難改鬢(一作/面)毛衰兒童相見不¶
　相識笑(一作借/一作却)問客從何處來¶
　離别家鄉嵗月多近來人事半銷磨唯有門前鏡湖水¶
　春風不改舊時波¶
　　　　荅朝士¶
　鈒鏤銀盤盛蛤蜊鏡湖蓴菜亂如絲鄉曲近來佳此味¶
　遮渠不道是吳兒¶
　　　　句¶
<pb:KR4h0140_WYG_112-6b>¶
　落花真好些一醉一回顛(見詩/真式)¶
　¶
　¶
　¶
　¶
　¶
　¶
御定全唐詩巻一百十二¶
