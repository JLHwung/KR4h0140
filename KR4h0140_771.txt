# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:03.143470
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百七十一
<pb:KR4h0140_WYG_771-1a>¶
　欽定四庫全書¶
御定全唐詩卷七百七十一¶
　　宋雍(一作邕詩二首無以/下爵里世次俱  考)¶
　　　　春日¶
　輕花細葉滿林端昨夜春風暁色寒黄鳥不堪愁裏聽¶
　緑楊宜向雨中㸔¶
　　　　失題¶
　斜雨飛絲織晩風疎簾半捲野亭空荷花開盡秋光晚¶
<pb:KR4h0140_WYG_771-1b>¶
　零落殘紅緑沼中¶
　　戴休珽(詩一/首)¶
　　　　古意¶
　窮秋朔風起滄海愁陰漲虜騎掠河南漢兵屯㶚上羽¶
　書驚沙漠刁斗喧亭障關塞何蒼茫遥烽遞相望弱齡¶
　負竒節俠客多招訪投筆棄繻(一作/書)生提戈逐飛將拔¶
　劒照霜白怒髮衝冠壯㑹立萬里功視君封侯相¶
　　盧鉟(詩一/首)¶
<pb:KR4h0140_WYG_771-2a>¶
　　　朂曹生¶
桑扈交飛百舌忙祖亭聞樂倍思鄉尊前有恨慚卑宦¶
席上無憀愛艶妝莫為狂花迷眼界湏求真理定心王¶
遊蜂採掇何時已祗恐多言議短長¶
　趙摶(詩二/首)¶
　　　琴歌¶
緑琴製自桐孫枝十年窗下無人知清聲不與衆樂雜¶
所以屈受塵埃欺七絃脆斷蟲絲朽辨别不曽逢好手¶
<pb:KR4h0140_WYG_771-2b>¶
琴聲若似琵琶聲賣與時人應已乆玉徽冷落無光彩¶
堪恨鍾期不相待鳳囀吟幽鶴舞時撚弄錚摐聲亦在¶
向曽守貧貧不徹賤價與人人不别前迴忍淚却收来¶
泣向秋風兩條血乃知凡俗難可名輕者却重重者輕¶
真龍不聖土龍聖鳯皇啞舌鴟鴞鳴何殊此琴哀怨苦¶
寂寞沈埋在幽户萬重山水不肯聽俗耳樂聞人打鼓¶
知君立身待分義驅喝風雷在平地一生從事不因人¶
徤歩窣雲皆自致不辭重拂弦上塵市㕓不買多讒人¶
<pb:KR4h0140_WYG_771-3a>¶
莫辭憔悴與買取為君一曲號青春¶
　　　廢長行(辨其惑於無益之/戲而不務恤民也)¶
紫牙鏤合方如斗二十四星銜月口貴人迷此華筵中¶
運木手交如陣鬬不算勞神運枯木且廢為官恤惸獨¶
門前有吏嚇孤窮欲訴門深抱寃哭耳厭人催坐衙早¶
纔聞此戲身先到理人似愛長行心天下安平多草草¶
何當化局為明鏡挂在髙堂辨邪正何當化子作筆鋒¶
常在手中行法令莫令終日迷如此不治生民負天子¶
<pb:KR4h0140_WYG_771-3b>¶
　張安石(有涪江集一卷/今存詩二首)¶
　　　玉女詞¶
綺薦銀屏空積塵栁眉桃臉暗銷春不湏更學陽䑓女¶
為雨為雲趁惱人¶
　　　苦别¶
向前不信别離苦而今自到别離處兩行粉淚紅䦨干¶
一朶芙蕖帶殘露¶
　蔣吉(詩十/五首)¶
<pb:KR4h0140_WYG_771-4a>¶
　　　石城¶
繫纜石城下恣吟懷暫開江人橈艇子將謂莫愁来¶
　　　漢東道中¶
九十九岡遥天寒雪未消羸童牽瘦馬不敢過危橋¶
　　　髙溪有懷¶
駐馬髙溪側旅人千里情雁山山下水還作此泉聲¶
　　　寄進士賈希¶
恨苦淚不落耿然東北心空嚢與瘦馬羈紲意應深¶
<pb:KR4h0140_WYG_771-4b>¶
　　　出塞¶
瘦馬羸童行背秦暮鴉撩亂入殘雲北風吹起寒營角¶
直至榆闗人盡聞¶
　　　旅泊¶
霜月正髙鸚鵡洲美人清唱發紅樓鄉心暗逐秋江水¶
直到吳山脚下流¶
　　　次青雲驛¶
馬轉櫟林山鳥飛商溪流水背殘暉行人幾在青雲路¶
<pb:KR4h0140_WYG_771-5a>¶
底事風塵猶滿衣¶
　　　大庾驛有懷¶
一嚢書重百餘斤郵吏寧知去計貧莫訝偏吟望鄉句¶
明朝便見嶺南人¶
　　　題商山修路僧院¶
此地修行山幾枯草堂生計只缾盂支郎既解除艱險¶
試看人心平得無¶
　　　題長安僧院¶
<pb:KR4h0140_WYG_771-5b>¶
出門爭走九衢塵總是浮生不了身惟有水田衣下客¶
大家忙處作閒人¶
　　　次商於感舊寄盧中丞¶
昔年簮組隘丘門今日旌幢一院存何事商於淚如雨¶
小儒偏受陸家恩¶
　　　樵翁¶
獨入深山信脚行慣當貙虎不曽驚路旁花發無心看¶
惟見枯枝刮眼明¶
<pb:KR4h0140_WYG_771-6a>¶
　　　四老廟¶
無端捨釣學干名不得溪山養性情自省此身非逹者¶
今朝羞拜四先生¶
　　　昭君冢¶
曽為漢帝眼中人今作狂胡陌上塵身死不知多少載¶
冢花猶帶洛陽春¶
　　　聞歌竹枝¶
廵隄聽唱竹枝詞正是月髙風靜時獨向東南人不㑹¶
<pb:KR4h0140_WYG_771-6b>¶
弟兄俱在楚江湄¶
　周濆(詩四/首)¶
　　　重門曲¶
憔悴容華怯對春寂寥宫殿鎻閒門此身却羡宫中樹¶
不失芳時雨露恩¶
　　　山下水¶
背雲衝石出深山淺碧泠泠一帶寒不獨有聲流出此¶
㑹歸滄海助波瀾¶
<pb:KR4h0140_WYG_771-7a>¶
　　　　逢鄰女¶
　日髙鄰女笑相逢慢束羅裙半露胸莫向秋池照緑水¶
　參差羞殺白芙蓉¶
　　　廢宅¶
　牢落畫堂空鎻塵荒凉庭樹暗消春豪家莫笑此中事¶
　曽見此中人笑人¶
　¶
　¶
<pb:KR4h0140_WYG_771-7b>¶
　¶
　¶
　¶
　¶
　¶
　¶
　¶
御定全唐詩巻七百七十一¶
