# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.364713
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百九十
<pb:KR4h0140_WYG_190-1a>¶
　欽定四庫全書¶
御定全唐詩卷一百九十¶
　　韋應物¶
　　　　期盧嵩枉書稱日暮無馬不赴以詩荅¶
　佳期不可失終願枉衡門南陌人猶度西林日未昏庭¶
　前空倚杖花裏獨留罇莫道無來駕知君有短轅¶
　　　　任洛陽丞答前長安田少府問¶
　相逄且對酒相問欲何如數嵗猶卑吏家人笑著書告¶
<pb:KR4h0140_WYG_190-1b>¶
　歸應(一作/今)未得榮宦又知疎日日生春草空令憶舊居¶
　　　　假中枉盧二十二書亦稱卧疾兼訝李二久不¶
　　　　訪問以詩荅書因亦戲李二¶
　㣲官何事勞趨走服藥閒眠養不才花裏碁盤憎鳥汙¶
　枕邉書巻訝風開故人問訊縁同病芳月相思阻一杯¶
　應笑王戎成俗物遥持麈尾獨徘徊¶
　　　　酬盧嵩秋夜見寄五韻¶
　喬木生夜凉月華滿前墀去君咫尺地勞君千里(一作/萬)¶
<pb:KR4h0140_WYG_190-2a>¶
思素秉棲遁志况貽招隠詩坐見林木榮(一云坐損/經濟策)願¶
赴滄洲期何能待嵗晏攜手當此時(盧詩云嵗/晏以為期)¶
　　　酬鄭户曹驪山感懐¶
蒼山何鬱盤飛閣凌上清先帝昔好道下元朝百靈白¶
雲已蕭條麋鹿但縱横泉水今尚煖舊林亦青青我念¶
綺襦嵗扈從當太平小臣職前驅馳道出灞亭翻翻日¶
月旗殷殷鼙鼔聲萬馬自騰驤八駿按轡行日出烟嶠¶
緑氛氲麗層甍登臨起遐想沐浴懽聖情朝燕詠無事¶
<pb:KR4h0140_WYG_190-2b>¶
時豐賀國禎日和絃管音下使萬室聼海内凑朝貢賢¶
愚共歡榮合沓車馬喧西聞長安城事往世如寄感深¶
迹所經申章報蘭藻一望雙涕零¶
　　　荅李澣三首¶
孤客逄春暮緘情寄舊遊海隅人使逺書到洛陽秋¶
馬卿猶有壁漁父自無家想子今何處扁舟隠荻花¶
林中觀易罷溪上對鷗閒楚俗饒辭客何人最往還¶
　　　酬柳郎中春日歸揚州南郭見别之作¶
<pb:KR4h0140_WYG_190-3a>¶
廣陵三月花正開花裏逄君醉一廻南北相過殊不逺¶
暮潮從去早潮來¶
　　　酬豆盧倉曹題庫壁見示¶
掾局勞才子新詩動洛川運籌知決勝聚米似論邉宴¶
罷常分騎晨趨又比肩莫嗟年鬂改郎署定推先¶
　　　酬李儋¶
開門臨廣陌旭旦車駕喧不見同心友徘徊憂且煩都¶
城二十里居在艮與坤人生所各務乖闊累朝昏湛湛¶
<pb:KR4h0140_WYG_190-3b>¶
罇中酒青青芳樹園緘情未及發先此枉璵璠邁世超¶
(一作/躡)髙躅尋流得真源明當䇿疲馬與子同笑言¶
　　　酬元偉過洛陽夜燕¶
三載寄闗東所懽皆逺違思懐方耿耿忽得觀容輝親¶
燕在良夜歡攜闢中闈問我猶杜門不能奮髙飛明燈¶
照四隅炎炭正可依清觴雖云酌所媿乏珍肥晨装復¶
當行寥落星已稀何以慰心曲佇子西還歸¶
　　　酬韓質舟行阻凍¶
<pb:KR4h0140_WYG_190-4a>¶
晨坐枉嘉藻持此慰寝興中獲辛苦奏長河結隂冰皓¶
曜羣玉發淒清孤景凝(一作/澄)至柔反成堅造化安可恒¶
方舟未得行鑿飲空兢兢寒苦彌時節待泮豈所能何¶
必渉廣川荒衢且升騰殷勤宣中意庶用逹吾朋¶
　　　李博士弟以余罷官居同徳精舍共有伊陸名¶
　　　山之期久而未去枉詩見問中云宋生昔登覽¶
　　　末云那能顧蓬蓽直寄鄙懐聊以為荅¶
初夏息衆緣雙林對禪客枉兹芳蘭藻促我幽人䇿冥¶
<pb:KR4h0140_WYG_190-4b>¶
搜企前哲逸句陳往迹髣髴陸渾南迢遞千峰碧從來¶
遲髙駕自顧無物役山水心所娛如何更朝夕晨興渉¶
清洛訪子髙陽宅莫言往來疎駑馬知阡陌¶
　　　寄酬李博士永寧主簿叔㕔見待¶
解鞍先㡬日欵曲見新詩定向公堂醉遥憐獨去時葉¶
霑寒雨落鐘度逺山遲晨䇿巳云整當同林下期¶
　　　荅令狐士曹獨孤兵曹聨騎暮歸望山見寄¶
共愛青山住近南行牽吏役背雙驂枉書獨宿對流水¶
<pb:KR4h0140_WYG_190-5a>¶
遥羡歸時滿夕嵐¶
　　　荅李博士¶
休沐去人逺髙齋出林杪晴山多碧峰顥氣疑秋曉端¶
居喜良友枉使千里路緘書當夏時開緘時巳度簷鶵¶
巳颻颺荷露方蕭颯夢逺竹窗幽行稀蘭徑合舊居共¶
南北往來只如昨問君今為誰日夕度清洛¶
　　　荅劉西曹(時為京/兆功曹)¶
公館夜云寂微凉羣樹秋西曹得時彥華月共淹留長¶
<pb:KR4h0140_WYG_190-5b>¶
嘯舉清觴志氣誰與儔千齡事雖邈俯念忽已周篇翰¶
如雲興京洛頗優游詮文不獨古理妙即同流淺劣見¶
推許恐為識者尤空慙文璧贈日夕(一作/仄)不能酬¶
　　　荅貢士黎逄(時任京/兆功曹)¶
茂等(一作/才)方上逹諸生安可希栖神澹物表渙汗布令¶
詞如彼崑山玉本自有光輝鄙人徒區區稱歎亦何為¶
彌月曠不接公門但(一作/役)驅馳蘭章忽有贈持用慰所¶
思不見心尚(一作/微)密况當相見時¶
<pb:KR4h0140_WYG_190-6a>¶
　　　荅韓庫部(協/)¶
良玉表貞度麗藻頗為工名列金閨籍心與素士同日¶
晏下朝來車馬自生風清宵有佳興皓月直南宫矯翮¶
方上征顧我邈忡忡豈不願攀舉執事府庭中智乖時¶
亦蹇才大命有(一作/為)通還當以道推解組守蒿蓬¶
　　　荅崔主簿倬¶
朗月分林靄遥管動離聲故驩良巳阻空宇澹無情窈¶
窕雲雁沒蒼茫河漢横蘭章不可荅冲襟徒自盈¶
<pb:KR4h0140_WYG_190-6b>¶
　　　荅徐秀才¶
鈆鈍謝貞噐時秀猥見稱豈如白玉仙(一作仙/山鶴)方與紫¶
霞升清詩舞艷雪孤抱瑩𤣥冰一枝非所貴懐書思武¶
(一作/且茂)陵¶
　　　荅東林道士¶
紫閣西邉第㡬峰茅齋夜雪虎行蹤遥看黛色知何處¶
欲出山門(一作欲/向西山)尋暮鐘¶
　　　荅長寧令揚轍¶
<pb:KR4h0140_WYG_190-7a>¶
皓月升林表公堂滿清輝嘉賔自逺至觴飲夜何其宰¶
邑視京縣歸來無寸資瓌文溢衆寳雅正得吾師廣川¶
含澄瀾茂(一作/芳)樹擢華滋短才何足數枉贈媿妍詞歡¶
盼良見屬素懐亦已披何意雲棲翰不嫌蓬艾卑但恐¶
河漢没囘車首路岐¶
　　　荅馮魯秀才¶
晨坐枉瓊藻知子返中林澹然山景晏泉谷響幽禽髣¶
髴謝塵跡逍遥舒道心顧我腰間綬端為華髪侵簿書¶
<pb:KR4h0140_WYG_190-7b>¶
勞應對篇翰曠不尋薄田失鋤耨生苖安可任徒令慙¶
所問想望東山岑¶
　　　荅崔主簿問兼簡温上人¶
縁情生衆累晚悟依道流諸境一巳寂了將身世浮閒¶
居澹無味忽復四時周靡靡芳草積稍稍新篁抽即此¶
抱餘素塊然誠寡儔自適一忻意愧䝉君子憂¶
　　　清都觀荅幼遐¶
逍遥仙家子日夕朝玉皇興髙清露没渴飲瓊華漿解¶
<pb:KR4h0140_WYG_190-8a>¶
組一來款披衣拂天香粲然顧我笑緑簡發新章泠泠¶
如玉音(一作/響)馥馥若蘭芳浩意坐盈此月華殊未央却¶
念誼譁日何由得清凉疎松抗(一作/枕)髙殿密竹隂長廊¶
榮名等糞土携手隨風翔¶
　　　善福精舍荅韓司録清都觀㑹宴見憶¶
弱志厭衆紛抱素寄精廬皦皦仰時彥悶悶(平/聲)獨為愚¶
之子亦辭秩髙蹤罷馳驅忽因西飛禽贈我以瓊琚始¶
表仙都集復言歡樂殊人生各有因契闊不獲俱一來¶
<pb:KR4h0140_WYG_190-8b>¶
田野中日與人事疎水木澄秋景逍遥清賞餘枉駕懐¶
前諾引領豈斯須(一作/須臾)無為便髙翔邈矣不可迂¶
　　　荅長安丞裴説¶
出身忝時士於世本無機爰以林壑趣遂成頑鈍姿臨¶
流意巳淒采菊露未晞舉頭見秋山萬事都若遺獨踐¶
幽人蹤邈將親友違髦士佐京邑懐念枉貞詞久雨積¶
幽抱清罇宴良知從容操劇務文翰方見推安能戢羽¶
翼顧此林栖時¶
<pb:KR4h0140_WYG_190-9a>¶
　　　奉酬處士叔見示¶
挂纓守貪賤積雪卧郊園叔父親降趾壺觴携到門髙¶
齋樂宴罷清夜道心存即此同疎氏可以一忘言¶
　　　荅庫部韓郎中¶
髙士不羈世頗將榮辱齊適委華冕去欲還幽林栖雖¶
懐承明戀忻與物累暌逍遥觀運流誰復識端倪而我¶
豈髙(一作/能)致偃息平門西愚者世所遺沮溺共耕犂風¶
雪積深夜園田掩荒蹊幸䝉相思札欵曲期見攜¶
<pb:KR4h0140_WYG_190-9b>¶
　　　荅暢校書當¶
偶然棄官去投跡在田中日出照茅屋園林(一作/種園)養愚¶
䝉雖云無一資罇酌㑹不空且忻百糓成仰嘆造化功¶
出入與民伍作事靡不同時伐南澗竹夜還灃水東貧¶
蹇自成退豈為髙人蹤覽君金玉篇彩色發我容(一作/䝉)¶
日月欲為報方(一作/歴)春巳徂冬¶
　　　荅崔都水¶
深夜竹亭雪孤燈案上書不遇無為化(一作/法)誰復得閒¶
<pb:KR4h0140_WYG_190-10a>¶
居¶
　　　酬令狐司録善福精舍見贈¶
野寺望山雪空齋對竹林我以養愚地生君道者心¶
　　　灃上精舍荅趙氏外生伉¶
逺跡出塵表寓身雙樹林如何小子伉(一作/弟)亦有超世¶
心擔書從我遊携手廣川隂雲開夏郊緑景晏青山沈¶
對榻遇清夜獻詩合(一作/全)雅音所推茍禮數於性道豈¶
深隠拙在冲黙經世昧古今無為率爾言可以致華簮¶
<pb:KR4h0140_WYG_190-10b>¶
　　　荅趙氏生伉¶
暫與雲林别忽陪鴛鷺翔看山不得去知爾獨相望¶
　　　荅端¶
郊園夏雨歇閒院緑隂生職事方無効幽賞獨違情物¶
色坐如見離抱悵多盈况感夕凉氣聞此亂蟬鳴¶
　　　荅史館張學士段(一作/同)柳庶子學士集賢院看¶
　　　花見寄兼呈柳學士¶
班揚秉文史對院自為隣餘香掩閣去遲日看花頻似¶
<pb:KR4h0140_WYG_190-11a>¶
雪飄閶闔從風㸃近臣南宫有芳樹不並禁垣春¶
　　　荅王郎中¶
卧閣枉芳藻覽㫖悵秋晨守郡猶羈寓無以慰嘉賔野¶
曠歸雲盡天清曉露新池荷凉已至牕梧落漸頻風物¶
殊京國邑里但荒榛賦繁屬軍興政拙媿斯人髦士久¶
臺閣中路一漂淪歸當列盛朝(一作/明)豈念卧淮濵¶
　　　荅崔都水¶
亭亭心中人迢迢居秦闗常緘素札去(一作/問)適枉華章¶
<pb:KR4h0140_WYG_190-11b>¶
還憶在澧郊時携手望秋山乆嫌官府勞初喜罷秩閒¶
終年不事業寢食長慵頑不知為時來(一作何/為來)名籍挂¶
郎間攝衣辭田里華簮耀頹顔卜居又依仁日夕正追¶
攀牧人本無術命至茍復遷離念積嵗序歸途眇山川¶
郡齋有佳月園林含清泉同心不在宴罇酒徒盈前覽¶
君陳迹遊詞意俱悽妍忽忽巳終日將詶不能宣甿税¶
况重叠公門極熬煎責逋甘首免(一作/退)嵗晏當歸田勿¶
厭守窮轍(一作/賤)慎為名所牽¶
<pb:KR4h0140_WYG_190-12a>¶
　　　荅王卿送别¶
去馬嘶春草歸人立夕陽元知數日别要使兩情傷¶
　　　荅裴丞説歸京所獻¶
執事頗勤久行去亦傷乖家貧無僮僕吏卒升寢齋衣¶
服藏内箧藥草曝前階誰復知次第濩落且安排還期¶
在嵗晏何以慰吾懐¶
　　　荅裴處士¶
遺民愛精舍乘犢入青山來署髙陽里不遇白衣還禮¶
<pb:KR4h0140_WYG_190-12b>¶
賢方化俗聞風自欵闗况子逸羣士栖息蓬蒿間¶
　　　荅楊奉禮¶
多病守山郡自得接嘉賔不見三四日曠若十餘旬臨¶
觴獨無味對榻巳生塵一詠舟中作灑雪忽驚新烟波¶
見棲旅景物具昭陳秋塘唯落葉野寺不逄人白事廷¶
吏簡閒居文墨親髙天池閣静寒菊霜露頻應當整孤¶
棹歸來展殷勤¶
　　　答端¶
<pb:KR4h0140_WYG_190-13a>¶
坐憶故園人巳老寧知逺郡雁還來長瞻西北是歸路¶
獨上城樓日㡬廻¶
　　　荅僴奴重陽二甥(僴奴趙氏甥伉/重陽崔氏甥播)¶
弃職曽守拙翫幽遂忘喧山澗依磽&KR2294;竹樹䕃清源貧¶
居煙火濕(一作/絶)嵗熟梨棗繁風雨飄茅屋蒿草没瓜園¶
羣屬相歡悦不覺過朝昏有時看禾黍落日上秋原飲¶
酒任真性揮筆肆狂言一朝忝蘭省三載居逺籓復與¶
諸弟子篇翰每相敦西園休習射南池對芳樽山藥(一/作)¶
<pb:KR4h0140_WYG_190-13b>¶
(茵/)經雨碧海榴凌霜飜念爾不同此悵然復一論重陽¶
守故家僴子旅湘沅俱有緘中藻惻惻動離魂不知何¶
日見衣上淚空存¶
　　　荅重陽¶
省札陳往事愴憶數年中一身朝北闕家累守田農望¶
山亦臨水暇日每來同性情一疎散園林多清風忽復¶
隔淮海夢想在灃東病來經時節起見秋塘空城郭連¶
榛嶺鳥雀噪溝叢坐使驚霜鬂撩亂巳如蓬¶
<pb:KR4h0140_WYG_190-14a>¶
　　　酬劉侍郎使君(劉大/真)¶
瓊樹凌霜雪葱蒨如芳春英賢雖出守本自玉階人宿¶
昔陪郎署出入仰清塵孰云俱列郡比徳豈為隣風雨¶
飄海氣清凉悦心神重門深夏晝賦詩延衆賔方以嵗¶
月舊每䝉君子親繼作郡齋什逺贈荆山珍髙閒(一作/山城)¶
庶務理遊眺景物新朋友亦逺集燕酌在佳辰始唱巳¶
慙拙將酬益難伸濡毫意僶俛一用寫悁勤¶
　　　荅令狐侍郎(令狐/峘)¶
<pb:KR4h0140_WYG_190-14b>¶
一凶廼一吉一是復一非孰能逃斯理亮在識其微三¶
黜故無愠髙賢當庶㡬但以親交戀音容邈難希况昔¶
别離久俱忻藩守歸朝宴方陪厠山川又乖違吳門冐¶
海霧峽路凌連磯同㑹在京國相望涕沾衣明時重英¶
才當復列彤闈白玉雖塵垢拂拭還光輝¶
　　　酬張協律¶
昔人鬻舂地今人復一賢屬余藩守日方君卧病年麗¶
思阻文(一作/交)宴芳蹤闕賔筵經時豈不懐欲徃事屢牽¶
<pb:KR4h0140_WYG_190-15a>¶
公府適煩倦開緘瑩新篇非將握中寳何以比其妍感¶
兹棲寓詞想復痾瘵纒空宇風霜交幽居情思綿當以¶
貧非病孰云白未𤣥邑中有其人憔悴即我愆由來牧¶
守重英俊得薦延匪人等鴻毛斯道何由宣遭時無早¶
晩藴噐俟良縁觀文心未衰勿藥疾當痊(一云當/自痊)晨期¶
簡牘罷馳慰子忡然¶
　　　荅秦十四校書(秦系/)¶
知掩山扉三十秋魚須翠碧弃牀頭莫道謝公方在郡¶
<pb:KR4h0140_WYG_190-15b>¶
五言今日為君休¶
　　　荅賔¶
斜月纔鑒帷凝霜偏冷枕持情須耿耿故作單牀寢¶
　　　荅鄭騎曹青橘絶句(一作故人重九日/求橘書中戲贈)¶
憐君卧病思新橘試摘猶酸亦未黄書後欲題三百顆¶
洞庭須待滿林霜¶
　　　奉和聖製重陽日賜宴¶
聖心憂萬國端居在穆清𤣥功致海宴錫讌表文明恩¶
<pb:KR4h0140_WYG_190-16a>¶
屬重陽節雨應此時晴寒菊生池苑髙樹出宫城捧藻¶
千官處垂戒百王程復覩開元日臣愚獻頌聲¶
　　　和吳舍人早春歸沐西亭言志¶
曉漏戒中禁清香肅朝衣一門雙掌誥伯侍仲(一作/仲待)言¶
歸亭髙性情曠職密交逰稀賦詩樂無事解帶偃南扉¶
陽春美時澤旭霽望山暉幽禽響(一作好/鳥幽)未轉東原緑¶
猶微名雖列僊爵心已遣(一作/遺)塵機即事同巖隠聖渥¶
良難違¶
<pb:KR4h0140_WYG_190-16b>¶
　　　奉和張大夫戲示青山郎¶
天生逸世姿竹馬不曽騎覽巻冰將釋援毫露欲垂金¶
貂傳㡬葉玉樹長新枝榮禄何妨早甘羅亦小兒¶
　　　荅河南李士巽題香山寺¶
洛都遊宦日少年携手行投杯起芳席總轡振華纓闗¶
塞有佳氣巖開伊水清攀林憇佛寺登髙望都城蹉跎¶
二十載世務各所營兹賞長在夢故人安得并前嵗守¶
九江恩詔赴咸京因塗再登厯山河屬晴明寂寞僧侣¶
<pb:KR4h0140_WYG_190-17a>¶
少蒼茫林木成牆宇或崩剥不見舊題名舊遊况存殁¶
獨此淚交横交横誰與同書壁貽友生今兹守吳郡綿¶
思方未平子復經陳迹一感我深情逺䝉惻愴篇中有¶
金玉聲反覆終難荅金玉尚為輕¶
　　　荅故人見諭¶
素寡名利心自非周圓噐徒以嵗月資屢䝉藩條寄時¶
風重書札物情敦貨遺機杼十縑單慵疎百函愧常負¶
交親責且為一官累况本濩落人歸無置錐地省巳巳¶
<pb:KR4h0140_WYG_190-17b>¶
知非枉書見深致雖欲効區區何由枉其志¶
　　　酬閻員外陟¶
寒夜阻良覿叢竹想幽居虎符予已誤金丹子何如讌¶
集觀農暇笙歌聼訟餘雖䝉一言教自愧道情疏¶
　　　酬秦徵君徐少府春日見寄(一作奉酬秦徵君/系春日撫州西亭)¶
　　　(野望兼寄/徐少府)¶
終日愧無政與君聊散襟城根山半腹亭影水中心朗¶
詠竹牕静野情花逕深那能有餘興不作剡溪尋¶
<pb:KR4h0140_WYG_190-18a>¶
　　　冬夜宿司空曙野居因寄酬贈¶
南北與山隣蓬菴庇一身繁霜疑有雪荒草似無人遂¶
性在耕稼所交唯賤貧何縁張椽傲每重徳璋親¶
　　　長安遇馮著¶
客從東方來衣上灞陵雨問客何為來(一作來/何為)采山因¶
買斧冥冥花正開(一作/滿)颺颺燕新乳昨别今巳春鬂絲¶
生㡬縷¶
　　　將發楚州經寳應縣訪李二忽於州館相遇月¶
<pb:KR4h0140_WYG_190-18b>¶
　　　夜書事因簡李寳應¶
孤舟欲夜發祗為訪情人此地忽相遇留連意更新停¶
杯嗟别乆對月言家貧一問臨卬令如何待上賔¶
　　　廣陵遇孟九雲卿¶
雄藩本帝都遊士多俊賢夾河樹鬱鬱華館千里連新¶
知雖滿堂中意頗未宣忽逄翰林友歡樂斗酒前髙文¶
激頽波四海靡不傳西施且一笑衆女安得妍明月滿¶
淮海哀鴻逝長天所念京國逺我來君欲(一作/獨)還(一作/又旋)¶
<pb:KR4h0140_WYG_190-19a>¶
　　　淮上遇洛陽李主簿¶
結茅臨古渡卧見長淮流牕裏人將老門前樹巳秋寒¶
山獨過雁暮雨逺來舟日夕逄歸客那能忘舊遊¶
　　　路逄崔元二侍御避馬見招以詩見贈¶
一臺稱二妙歸路望行塵俱是攀龍客空為避馬人見¶
招翻跼蹐相問良殷勤日日吟趨府彈冠豈有因¶
　　　逄楊開府¶
少事武皇帝無賴恃恩私身作里中横家藏亡命兒朝¶
<pb:KR4h0140_WYG_190-19b>¶
持(一作枿/一作拆)樗蒲局暮竊東隣姬司𨽻不敢捕立在(一作/登)¶
白玉墀驪山風雪夜長楊羽獵時一字都不識飲酒肆¶
頑癡武皇升仙去憔悴被人欺讀書事已晚把筆學題¶
詩兩府始收跡南宫謬見推非才果不容出守撫&KR1137;嫠¶
忽逄楊開府論舊涕俱垂坐客何由識惟有故人知¶
　　　休暇日訪王侍御不遇¶
九日驅馳一日閒尋居不遇又空還怪來詩思清人骨¶
門對寒流雪滿山¶
<pb:KR4h0140_WYG_190-20a>¶
　　　　因省風俗訪道士姪不見題壁¶
　去年澗水今亦流去年杏花今又拆山人歸來問是誰¶
　還是去年行春客¶
　¶
　¶
　¶
　¶
　¶
<pb:KR4h0140_WYG_190-20b>¶
　¶
　¶
　¶
　¶
　¶
　¶
　¶
御定全唐詩巻一百九十¶
