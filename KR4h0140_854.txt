# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:07.780244
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百五十四
<pb:KR4h0140_WYG_854-1a>¶
　欽定四庫全書¶
御定全唐詩巻八百五十四¶
　　杜光庭¶
　杜光庭字聖賓括蒼人喜讀書工辭章翰墨應百篇舉¶
　不中入天台山為道士僖宗召見賜以紫服充麟徳殿¶
　文章應制後隠青城山白雲溪自稱東瀛子蜀主王建¶
　賜號廣成先生有廣成集一百卷壺中集三巻今存詩¶
　一卷¶
<pb:KR4h0140_WYG_854-1b>¶
　　　　初月¶
　始看東上又西浮圓缺何曽得自由照物不能長似鏡¶
　當天多是曲如鈎定無列宿敢爭耀好伴晴河相映流¶
　直使奔波急於箭祗應白盡世間頭¶
　　　　題仙居觀¶
　往歳真人朝玉皇四真三代住繁陽初開九鼎丹華熟¶
　繼躡五雲天路長烟鎻翠嵐迷舊隠池凝寒鏡貯秋光¶
　時從白鹿岩前往應許潛通不死鄉¶
<pb:KR4h0140_WYG_854-2a>¶
　　　題鴻都觀¶
亡吳覇越已功全深隠雲林始學仙鸞鶴自飄三蜀駕¶
波濤猶憶五湖船雙溪夜月明寒玉衆嶺秋空歛翠烟¶
也有扁舟歸去興故鄉東望思悠然¶
　　　題都慶觀¶
三仙一一駕紅鸞仙去雲閑遶古壇煉藥舊䑓空處所¶
掛衣喬木兩推殘清風嶺接猿聲近白石溪涵水影寒¶
二十四峰皆古隠振纓長徃亦何難¶
<pb:KR4h0140_WYG_854-2b>¶
　　　贈將軍(首二句/缺)¶
　　　　　　　　　　　　　　八表順風驚雨露¶
四溟隨劒息波濤手扶北極鴻圖永雲巻長天聖日髙¶
未㑹漢家青史上韓彭何處有功勞¶
　　　題鶴鳴山¶
五氣雲龍下泰清三天真客已功成人間囘首山川小¶
天上凌雲劔佩輕花擁石壇何寂寞草平轍跡自分明¶
鹿裘髙士如相遇不待岩前鶴有聲¶
<pb:KR4h0140_WYG_854-3a>¶
　　　題空明洞¶
窅然靈岫五雲深落翮標名振古今芝术迎風香馥馥¶
松檉蔽日影森森從師祗擬尋司馬訪道終期謁奉林¶
欲問空明竒勝處地藏方石恰如金¶
　　　題北平沼¶
桐栢真人曽此居焚香厓下誦靈書朝囘時宴三山客¶
澗盡閑飛五色魚天柱一峯凝碧玉神燈千㸃散紅蕖¶
寳芝常在知誰得好駕金蟾入太虛¶
<pb:KR4h0140_WYG_854-3b>¶
　　　題平蓋沼¶
勢壓長江空八陣呉都仙客此脩真寒江向晩波濤急¶
深洞無風草木春江上玉人應可見洞中仙鹿巳來馴¶
龍車鳳輦非難遇只要塵心早出塵¶
　　　題本竹觀¶
樓閣層層冠此山雕軒朱檻一躋攀碑刋古篆龍蛇動¶
洞接諸天日月閑帝子影堂香漠漠真人丹澗水潺潺¶
掃空雙竹今何在只恐投波去不還¶
<pb:KR4h0140_WYG_854-4a>¶
　　　題福唐觀二首¶
盤空躡翠到山巔竹殿雲樓勢逼天古洞草深微有路¶
舊碑文滅不知年八州物象通簷外萬里烟霞在目前¶
自是人間輕舉地何須蓬島訪真仙¶
曾隨雲水此山遊行盡層峰更上樓九月登臨須有意¶
七年岐路亦堪愁樹紅樹碧髙低影烟淡烟濃逺近秋¶
暫爇爐香不須去佇陪天仗入神州¶
　　　題莫公䑓¶
<pb:KR4h0140_WYG_854-4b>¶
竒絶巍䑓峙濁流古來人號小瀛洲路通霄漢雲迷晩¶
洞隠魚龍月浸秋舉首摘星河有浪自天圖畫筆無鈎¶
將軍悟却希夷訣嬴得清名萬古流¶
　　　讀書䑓¶
山中猶有讀書䑓風掃晴嵐畫障開華月冰壺依舊在¶
青蓮居士幾時來¶
　　　贈人¶
静神凝思仰青㝠此夕長天降瑞星海上昨聞鵬羽翼¶
<pb:KR4h0140_WYG_854-5a>¶
人間初見鶴儀形¶
　　　贈蜀州刺史¶
再扶日月歸行殿却領山河鎮夢刀從此雄名壓寰海¶
八溟爭敢起波濤¶
　　　題劒門¶
誰運乾坤陶冶功鑄為雙劒倚蒼穹題詩曽駐三天駕¶
礙日長含八海風¶
　　　題龍鵠山¶
<pb:KR4h0140_WYG_854-5b>¶
抽得閑身伴瘦笻亂敲青碧喚蛟龍道人掃徑收松子¶
缺月初圓天柱峰¶
　　　富貴曲(以下十一首/一作鄭遨詩)¶
美人梳洗時滿頭間珠翠豈知兩片雲戴却數鄉稅¶
　　　詠西施¶
素靣巳云妖更著花鈿飾臉横一寸波浸破呉王國¶
　　　傷時¶
帆力劈開滄海浪馬蹄&KR0191;破亂山青浮名浮利過於酒¶
<pb:KR4h0140_WYG_854-6a>¶
醉得人心死不醒¶
　　　題霍山秦尊師¶
老鶴𤣥猿伴採芝有時長嘆獨移時翠娥紅粉嬋娟劒¶
殺盡世人人不知¶
　　　偶題¶
似鶴如雲一箇身不憂家國不憂貧擬將枕上日髙睡¶
賣與世間榮貴人¶
　　　思山詠¶
<pb:KR4h0140_WYG_854-6b>¶
因賣丹砂下白雲鹿裘惟惹九衢塵不如將耳入山去¶
萬是千非愁殺人¶
　　　景福中作¶
悶見戈鋋匝四溟恨無竒䇿救生靈如何飲酒得長醉¶
直到太平時節醒¶
　　　招友人遊春¶
難把長繩繫日烏芳時偷取醉功夫任堆金璧磨星斗¶
買得花枝不老無¶
<pb:KR4h0140_WYG_854-7a>¶
　　　山居三首¶
悶見有人尋移菴更入深落花流澗水明月照松林醉¶
勸頭陁酒閒教孺子吟身同雲外鶴斷得世塵侵¶
㝠心栖太室散髪浸流泉採柏時逄麝看雲忽見仙夏¶
狂衝雨戯春醉戴花眠絶頂登雲望東都一㸃煙¶
不求朝野知卧見歳華移採藥歸侵夜聽松飯過時荷¶
竿尋水釣背局上岩棊祭廟人來說中原正亂離¶
　　　紀道徳(以下二首俱一/言至十五言)¶
<pb:KR4h0140_WYG_854-7b>¶
道徳清虛𤣥黙生帝先為聖則聽之不聞搏之不得至¶
徳本無為人中多自惑在洗心而息慮亦知白而守黒¶
百姓日用而不知上士勤行而必克既鼓鑄於乾坤品¶
物信充仭乎東西南北三皇髙拱兮任以自然五帝垂¶
衣兮修之不忒以心體之者為四海之主以身彎之者¶
為萬夫之特有皓齒青娥者為伐命之斧藴竒謀廣智¶
者為盜國之賊曽未若軒后順風兮清静自化曽未若¶
臯陶邁種兮温恭允塞故可以越圓清方濁兮不始不¶
<pb:KR4h0140_WYG_854-8a>¶
終何止乎居九流五常兮理家理國豈不聞乎天地於¶
道徳也無以清寧豈不聞乎道徳於天地也有踰繩墨¶
語不云乎仲尼有言朝聞道夕死可矣所以垂萬古歴¶
百王不敢離之於頃刻¶
　　　懐古今¶
古今感事傷心驚得䘮歎浮沈風駈寒暑川注光隂始¶
&KR0247;朱顔麗俄悲白髪侵嗟四豪之不返痛七貴以難尋¶
夸父興懐於落照田文起怨於鳴琴鴈足凄凉兮傳恨¶
<pb:KR4h0140_WYG_854-8b>¶
緒鳳䑓寂寞兮有遺音朔漠幽囚兮天長地乆瀟湘隔¶
别兮水闊煙深誰能絶聖韜賢餐芝餌术誰能含光遁¶
世鍊石燒金君不見屈大夫紉蘭而發諫君不見賈太¶
傅忌鵩而愁吟君不見四皓避秦峩峩戀商嶺君不見¶
二踈辭漢飄飄歸故林胡為乎冒進貪名踐危途與傾¶
轍胡為乎怙權恃寵顧華飾與彫簮吾所以思抗跡忘¶
機用虛無為師範吾所以思去奢滅慾保道徳為規箴¶
不能勞神傚蘇子張生兮於時而縱辯不能勞神傚楊¶
<pb:KR4h0140_WYG_854-9a>¶
　朱墨翟兮揮涕以沾襟¶
　　　　句¶
　銅壺滴滴禁漏起三十六宫爭捲簾(月萬以下錦/繡  花谷)斜陽¶
　古岸歸雅晩紅蓼低沙宿鴈愁　霜彫曲徑寒蕪白鴈¶
　下遥村落照黄　恩威欲寄黄丞相仁信先聞郭細侯¶
　　兵氣此時來世上文星今日到人間降因天下思姚¶
　宋出為儒門繼孔顔　丹竈河車休矻矻蚌胎龜息且¶
　緜緜馭景必能趨日域騎箕終擬躡星躔返樸還淳皆¶
<pb:KR4h0140_WYG_854-9b>¶
　至理遺形忘性盡真詮(山居百韻/見鑑戒錄)¶
　¶
　¶
　¶
　¶
　¶
　¶
御定全唐詩巻八百五十四¶
