# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.118595
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百五十一
<pb:KR4h0140_WYG_751-1a>¶
　欽定四庫全書¶
御定全唐詩巻七百五十一¶
　　徐鉉¶
　徐鉉字鼎臣廣陵人十歲能屬文與韓熙載齊名江東¶
　謂之韓徐仕吳為袐書郎仕南唐歴中書舎人翰林學¶
　士吏部尚書歸宋為散騎常侍坐貶卒鉉文思敏速凡¶
　所撰述徃徃執筆立就精小學篆𨽻尤工集三十巻今¶
　編詩六巻¶
<pb:KR4h0140_WYG_751-1b>¶
　　　　早春左省寓直¶
　旭景鸞臺上微雲象闕間時清政事少日永直官閒逺¶
　籟飛簫管零氷響珮環終軍年二十默坐叩𤣥闗¶
　　　　寒食宿陳公塘上¶
　垂楊界官道茅屋倚髙坡月下春塘水風中牧豎歌折¶
　花閒立乆對酒逺情多今夜孤亭夢悠揚奈爾何¶
　　　　將去廣陵别史員外南齋¶
　家聲曾與金張輩官署今居何宋間起得髙齋臨静曲¶
<pb:KR4h0140_WYG_751-2a>¶
種成竒樹學他山鴛鸞終日同醒醉蘿薜常時共徃還¶
賤子今朝獨南去不堪囘首望清閒¶
　　　將過江題白沙館¶
少長在維揚依然認故鄉金陵佳麗地不道少風光稍¶
望吳臺逺行登楚塞長殷勤語江嶺歸夢莫相妨¶
　　　登甘露寺北望¶
京口潮來曲岸平海門風起浪花生人行沙上見日影¶
舟過江中聞櫓聲芳草逺迷揚子渡宿煙深映廣陵城¶
<pb:KR4h0140_WYG_751-2b>¶
㳺人鄉思應如橘相望須含兩地情¶
　　　山路花¶
不共垂楊映綺寮倚山臨路自嬌嬈㳺人過去知香逺¶
谷鳥飛來見影揺半隔煙嵐遥隱隱可堪風雨暮蕭蕭¶
城中春色還如此幾處笙歌按舞腰¶
　　　京口江際弄水¶
退公求静獨臨川揚子江南二月天百尺翠屛甘露閣¶
數帆晴日海門船波澄瀨石寒如玉草接汀蘋綠似煙¶
<pb:KR4h0140_WYG_751-3a>¶
安得乗槎更東去十洲風外弄潺湲¶
　　　早春旬假獨直寄江舎人¶
省署皆歸沐西垣公事稀詠詩前砌立聴漏向申歸逺¶
思風醒酒餘寒雨濕衣春光已堪探芝蓋共誰飛¶
　　　從駕東幸呈諸公¶
吳公臺下舊京城曾掩衡門過十春别後不知新景象¶
信來空問故交親宦㳺京口無髙興習隱鍾山限俗塵¶
今日喜為華表鶴况陪鵷鷺免迷津¶
<pb:KR4h0140_WYG_751-3b>¶
　　　重㳺木蘭亭¶
繚繞長隄帶碧潯昔年逰此尚青衿蘭橈破浪城隂直¶
玉勒穿花苑樹深宦路塵埃成乆别仙家風景有誰尋¶
那知年長多情後重凭欄干一獨吟¶
　　　賦得綵燕¶
縷綵成飛燕迎和啓蟄時翠翹生玉指繡羽拂文楣詎¶
費銜泥力無勞剪爪期化工今在此翻怪社來遲¶
　　　送魏舎人仲甫為蘄州判官¶
<pb:KR4h0140_WYG_751-4a>¶
從事蘄春興自長蘄人應識紫薇郎山資足後抛名路¶
蒓菜秋來憶故鄉以道巻舒猶自適臨戎談笑固無妨¶
如聞郡閣吹横笛時望青谿憶野王¶
　　　題殷舎人宅木芙蓉¶
憐君庭下木芙蓉嫋嫋纎枝淡淡紅曉吐芳心零宿露¶
晩揺嬌影媚清風似含情態愁秋雨暗减馨香借菊叢¶
黙飲數盃應未稱不知歌管與誰同¶
　　　送史館髙員外使嶺南¶
<pb:KR4h0140_WYG_751-4b>¶
東觀時閑暇還修喻蜀書雙旌馳縣道百越從軺車桂¶
蠧晨餐罷貪泉訪古初(一作/餘)春江多好景莫使醉吟疎¶
　　　春日紫巖山期客不至¶
郊外春華好人家帶碧谿淺莎藏鴨戲輕靄隔雞啼掩¶
映紅桃谷夤緣翠桞堤王孫竟不至芳草自萋萋¶
　　　宿蔣帝廟明日逰山南諸寺¶
便返城闉尚未甘更從山北到山南花枝似雪春雖半¶
桂魄如眉日始三松蓋遮門寒黯黯柳絲妨路翠毶毶¶
<pb:KR4h0140_WYG_751-5a>¶
登臨莫怪偏留戀㳺宦多年事事諳¶
　　　賦得有所思¶
所思何在杳難尋路逺山長水復深衰草滿庭空佇立¶
清風吹袂更長吟忘情好醉(一作/酹)青田酒寄恨宜調綠綺¶
琴落日鮮雲偏聚散可能知我獨傷心¶
　　　贈王貞素先生¶
先生嘗已佩真形紺髮朱顔骨氣清道祕未傳鴻寳術¶
院深時聴歩虚聲遼東幾度悲城郭吳市終應變姓名¶
<pb:KR4h0140_WYG_751-5b>¶
三十六天皆有籍他年何處問歸程¶
　　　春夜月¶
幽人春望本多情况是花繁月正明竟夕無言亦無寐¶
繞堦芳草影隨行¶
　　　愛敬寺有老僧嘗㳺長安言秦雍間事歴歴可¶
　　　聴因贈此詩兼示同行客¶
白首棲禪者嘗談灞滻㳺能令過江客偏起失鄉愁室¶
倚桃花崦門臨杜若洲城中無此景將子剰淹留¶
<pb:KR4h0140_WYG_751-6a>¶
　　　㳺蔣山題辛夷花寄陳奉禮(本約陳同/逰不至)¶
今歲㳺山已恨遲山中仍喜見辛夷簪纓且免全為累¶
桃李猶堪别作期晴後日髙偏照灼晩來風急漸離披¶
山郎不作同行伴折得何由寄所思¶
　　　和殷舎人蕭員外春雪¶
萬里春隂乍履端廣庭風起玉塵乾梅花嶺上連天白¶
蕙草堦前特地寒晴去便為經歲别興來何惜徹宵看¶
此時鴛侣皆閒暇贈答詩成禁漏殘¶
<pb:KR4h0140_WYG_751-6b>¶
　　　寄蘄州髙郎中¶
賈傅棲遲楚澤東蘭臯三度換秋風紛紛世事來無盡¶
黯黯離魂去不通直道未能勝社䑕孤飛徒自歎冥鴻¶
知君多少思鄉恨併在山城一笛中¶
　　　寄和州韓舎人¶
急景駸駸度遥懐處處生風頭乍寒暖天色半隂晴久¶
别魂空斷終年道不行殷勤雲上鴈為過歴陽城¶
　　　從兄龍武將軍沒於邉戍過舊營宅作¶
<pb:KR4h0140_WYG_751-7a>¶
前年都尉沒邉城帳下何人領舊兵徼外瘴煙沉鼓角¶
山前秋日照銘旌笙歌却返烏衣巷部曲皆還細柳營¶
今日園林過寒食馬蹄猶擬入門行¶
　　　景陽臺懐古¶
後主忘家不悔江南異代長春今日景陽臺上閑人何¶
用傷神¶
　　　春分日¶
仲春初四日春色正中分綠野徘徊月晴天斷續雲燕¶
<pb:KR4h0140_WYG_751-7b>¶
飛猶箇箇花落已紛紛思婦髙樓晩歌聲不可聞¶
　　　寄駕部郎中(瞻/)¶
賤子乖慵性頻為省直牽交親每相見多在相門前君¶
獨疎名路為郎過十年災風久成别南望思悠然¶
　　　和王庶子寄題兄長建州㢘使新亭¶
謝守髙齋結搆新一方風景萬家情羣賢詎減山隂㑹¶
逺俗初聞正始聲水檻片雲長不去訟庭纎草轉應生¶
阿連詩句偏多思遥想池塘晝夢成¶
<pb:KR4h0140_WYG_751-8a>¶
　　　　謝文靖墓下作(時閩嶺用師/契丹䧟梁宋)¶
　越徼稽天討周京亂虜塵蒼生何可奈江表更無人豈¶
　憚尋荒壟猶思認後身春風白楊裏獨歩淚霑巾¶
　¶
　¶
　¶
　¶
　¶
<pb:KR4h0140_WYG_751-8b>¶
　¶
　¶
　¶
　¶
　¶
　¶
　¶
御定全唐詩巻七百五十一¶
