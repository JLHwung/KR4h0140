# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:10.405300
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百九十九
<pb:KR4h0140_WYG_899-1a>¶
　欽定四庫全書¶
御定全唐詩巻八百九十九¶
　　庾傳素(一首/)¶
　　　　木蘭花¶
　木蘭紅豔多情態不似凡花人不愛移來孔雀檻邊栽¶
　折向鳯凰釵上戴　是何芍藥爭風彩自共牡丹長作¶
　對若教為女嫁東風除却黄鶯難匹配¶
　　劉侍讀(一首/)¶
<pb:KR4h0140_WYG_899-1b>¶
　　　　生查子¶
　深秋更漏長滴盡銀臺燭獨歩出幽閨月晃波澄緑¶
　菱荷風乍觸一對鴛鴦宿虛櫂玉釵驚驚起還相續¶
　　許岷(二首/)¶
　　　　木蘭花¶
　小庭日晩花零落倚户無聊妝臉薄寶筝金鴨任生塵¶
　繡畫工夫全放却　有時覻著同心結萬恨千愁無處¶
　說當初不合儘饒伊贏得如今長恨别¶
<pb:KR4h0140_WYG_899-2a>¶
江南日暖芭蕉展美人折得親裁翦書成小簡寄情人¶
臨行更把輕輕撚　其中撚破相思字却恐郎疑蹤不¶
似若還猜妾倩人書誤了平生多少事¶
　林楚翹(一首/)¶
　　　菩薩蠻¶
畫堂春晝垂珠箔臥來揉惹金釵落簟滑枕頭移鬢蟬¶
狂欲飛　笑拖嬌眼慢羅袖籠花面重道好郎君人前¶
莫惱人¶
<pb:KR4h0140_WYG_899-2b>¶
　無名氏(九首/)¶
　　　一片子¶
栁色青山映梨花雪鳥蔵緑窗桃李下閑坐歎春芳¶
　　　寒姑¶
昨日盧梅塞口整見諸人鎭守都䕶三年不歸折盡江¶
邊楊栁¶
　　　醉公子¶
門外猧兒吠知是蕭郎至剗襪下香階寃家今夜醉¶
<pb:KR4h0140_WYG_899-3a>¶
扶得入羅幃不肯脫羅衣醉則從他醉還勝獨睡時¶
　　　菩薩蠻¶
牡丹含露眞珠顆美人折向庭前過含笑問檀郎花强¶
妾貌强　檀郎故相惱須道花枝好一面發嬌嗔碎挼¶
花打人¶
　　　賀聖朝¶
白露㸃曉星明滅秋風落葉故址頹垣冷煙衰草前朝¶
宫闕　長安道上行客依舊利深名切改變容顔消磨¶
<pb:KR4h0140_WYG_899-3b>¶
今古隴頭殘月¶
　　　虞美人¶
帳中草草軍情變月下旌旗亂褫衣推枕愴離情逺風¶
吹下楚歌聲正三更　撫騅欲下重相顧豔態花無主¶
手中蓮鍔凛秋霜九泉歸去是仙鄉恨茫茫¶
　　　後庭宴¶
千里故鄉十年華屋亂魂飛過屏山簇眼重眉褪不勝¶
春菱花知我銷香玉　雙雙燕子歸來應解笑人幽獨¶
<pb:KR4h0140_WYG_899-4a>¶
斷歌零舞遺恨清江曲萬樹緑低迷一庭紅&KR0034;簌¶
　　　擷芳詞¶
風揺蕩雨濛茸翠條柔弱花頭重春衫窄香肌濕記得¶
年時共伊曾滴　都如夢何曾共可憐孤似釵頭鳯關¶
山隔晩雲碧燕兒來也又無消息¶
　　　魚遊春水¶
秦樓東風裏燕子還來尋舊壘餘寒猶峭紅日薄侵羅¶
綺嫩草方抽碧玉茵媚栁輕窣黄金縷鶯轉上林魚遊¶
<pb:KR4h0140_WYG_899-4b>¶
春水　㡬曲闌干遍倚又是一番新桃李佳人應怪歸¶
遲梅妝涙洗鳯簫聲絶沈孤鴈望斷清波無雙鯉雲山¶
萬重寸心千里¶
　楊貴妃¶
　　　阿那曲¶
羅袖動香香不已紅蕖嫋嫋秋煙裏輕雲嶺下乍揺風¶
嫩栁池塘初拂水¶
　閩后陳氏(名金鳯閩嗣主王/廷鈞之后詞二首)¶
<pb:KR4h0140_WYG_899-5a>¶
　　　樂遊曲¶
龍舟揺曳東復東采蓮湖上紅更紅波淡淡水溶溶奴¶
隔荷花路不通¶
西湖南湖鬭綵舟青蒲紫蓼滿中洲波渺渺水悠悠長¶
奉君王萬嵗遊¶
　栁氏¶
　　　楊栁枝¶
楊栁枝芳菲節可恨年年贈離别一葉隨風忽報秋縱¶
<pb:KR4h0140_WYG_899-5b>¶
使君來豈堪折¶
　王麗眞女郎¶
　　　字字雙¶
牀頭錦衾斑復斑架上朱衣殷復殷空庭明月閑復閑¶
夜長路逺山復山¶
　耿玉眞¶
　　　菩薩蠻¶
玉京人去秋蕭索畫簷鵲起梧桐落敧枕悄無言月和¶
<pb:KR4h0140_WYG_899-6a>¶
　殘夢圓　背燈唯暗泣甚處砧聲急眉黛逺山攢芭蕉¶
　生暮寒(一作獨自倚闌/干衣襟生暮寒)¶
　　　　句¶
　庭空客㪚人歸後畫堂半掩朱簾林風浙浙夜厭厭小¶
　樓新月回首自纖纖¶
　春光鎭在人空老新愁往恨何窮金窗力困起還慵一¶
　聲𦍑笛驚起醉怡容(李後主臨江仙前/後兩調各逸其半)¶
　尋春須是陽春早看花莫待花枝老(後主菩/薩蠻)¶
<pb:KR4h0140_WYG_899-6b>¶
　帝鄉煙雨鎖春愁故國山川空淚眼(呉越王錢/俶木蘭花)¶
　金鳯欲飛遭掣搦情脈脈看即玉樓雲雨隔(錢/俶)¶
　桃李不須誇爛漫已輸了風吹一半(韓熙載/詠梅)¶
　學著荷衣還可喜年少多來有㡬自古閑愁無際(馮延/已謁)¶
　(金/門)¶
　初離蜀道心將碎離恨綿綿春日如年馬上時時聞杜¶
　鵑(花蘂夫人/采桑子)¶
御定全唐詩巻八百九十九¶
