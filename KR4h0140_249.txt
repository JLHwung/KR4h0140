# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.988046
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百四十九
<pb:KR4h0140_WYG_249-1a>¶
　欽定四庫全書¶
御定全唐詩巻二百四十九¶
　　皇甫冉¶
　皇甫冉字茂政潤州丹陽人晋髙士謐之後十嵗能屬¶
　文張九齡深器之天寳十五載舉進士第一授無錫尉¶
　歴左金吾兵曹王縉為河南帥表掌書記大厯初累遷¶
　右補闕奉使江表卒於家冉詩天機獨得逺出情外集¶
　三巻今編詩二巻¶
<pb:KR4h0140_WYG_249-1b>¶
　　　　潤州南郭留别(一作郎/士元詩)¶
　縈迴楓葉岸留滯木蘭橈吴岫新經雨江天正落潮故¶
　人勞見愛行客自無聊君(一作/若)問前程事孤雲入剡遥¶
　　　　祭張公洞二首(一本作排/律一首)¶
　堯心知稼穡精意遶山川風雨神祇(一作/斯)應笙鏞詔命¶
　傳沐蘭秖掃地酌桂佇靈仙拂霧陳金策焚香拜玉筵¶
　雲開小有洞日出大羅天三鳥隨王母雙童翊子先何¶
　時種桃核幾度㸔桑田倐忽煙霞散空巖騎吏旋¶
<pb:KR4h0140_WYG_249-2a>¶
　　　臨平道贈同舟人¶
逺山誰辨江(一作/山)南北長路空(一作/長)隨樹淺深流蕩飄¶
颻此何極唯應行客共知心¶
　　　巫山峽(一作/髙)¶
巫峽見巴東迢迢出半空雲藏神女館雨到楚王宫朝¶
暮泉聲落寒暄樹色同清猿不可聴偏在九秋中¶
　　　長安路(一作韓/翊詩)¶
長安九城路戚里五侯家結束趨平樂聨翩抵狹斜髙¶
<pb:KR4h0140_WYG_249-2b>¶
樓臨逺(一作/積)水複道出繁花唯見(一作/有)相如宅蓬門度¶
嵗華¶
　　　送朱逸人¶
時人多不見出入五湖間寄酒全吾道移家愛逺山更¶
看秋草暮欲共白雲還雖在風塵裏陶潜身自閒¶
　　　西陵寄靈一上人(一本題下有/朱放二字)¶
西陵遇風(一作/潮)䖏自古是通津終日空江上雲山若待¶
人汀洲寒事早魚鳥興情新迴望山隂路心中(一作中/心一作)¶
<pb:KR4h0140_WYG_249-3a>¶
(吾/心)有所親¶
　　　赴無錫寄别靈一淨虚二上人(一本有/還字)雲門所¶
　　　居(一作劉長卿詩/一作郎士元詩)¶
髙僧本姓竺開士舊名林一入春山裏千峰不可尋新¶
年芳草徧終日白雲深欲徇㣲官去懸知訝此心¶
　　　舟中送李八(得廻/字)¶
詞客金門未有媒遊吴適越任舟廻逺水迢迢分手去¶
天邊山色待人来¶
<pb:KR4h0140_WYG_249-3b>¶
　　　與張補闕王鍊師自徐方清路同舟南下於臺¶
　　　頭寺留别趙員外裴補闕同賦雜題一首¶
朝朝春事晚泛泛行舟逺淮海思無窮悠揚煙景中幸¶
将仙子去復與故人同髙枕隨流水輕帆任逺風鐘聲¶
野寺逈草色故城空送别髙臺上裴回共惆悵懸知白¶
日斜定是猶相望¶
　　　酬張二仲彛¶
吴洲見芳草楚客動歸心屈宋鄉山古荆衡煙雨深艱¶
<pb:KR4h0140_WYG_249-4a>¶
難十載别羇旅四愁侵澧月通沅水湘雲入桂林已看¶
生白髪當為乏黄金江海時相見唯聞梁甫吟¶
　　　三月三日義興李明府後亭泛舟(一作劉/長卿詩)¶
江南煙景復如何聞道新亭更可過䖏䖏蓺蘭春浦緑¶
萋萋藉草逺山多壺觴湏就陶彭澤時(一作/風)俗猶傳晋¶
永和更使輕橈徐轉去㣲風落日水增波¶
　　　少室山韋錬師昇仙歌¶
紅霞紫氣晝(一作/甚)氲氲綘節青幢(一作/童)迎少君忽從林¶
<pb:KR4h0140_WYG_249-4b>¶
下昇天去空使時人禮白雲¶
　　　獨孤中丞筵陪餞韋使君赴昇州¶
中司龍節貴上客虎符新地控吴&KR0109;帶才髙漢縉紳泛¶
舟應度臘入境便行春䖏䖏歌来暮長江建業人¶
　　　送王緒剡中(一作送王公/還剡中别業)¶
不見關山去何時到剡中已聞成竹(一作/樹)木更道長兒¶
童籬落雲常聚村墟(一作/塘)水自通朝朝憶𤣥度非(一作/嘗)¶
是對清風¶
<pb:KR4h0140_WYG_249-5a>¶
　　　詶李郎中侍御秋夜登福州城樓見寄¶
辛勤萬里道蕭索九秋殘月照閩中夜天凝海上寒王¶
程無地逺主意在人安遥寄登樓作空知行路難¶
　　　同李司直諸公暑夜南餘(一作/徐)館¶
何䖏多明月津亭暑夜深煙霞不可望雲樹更沈沈好¶
是吴中隱仍為洛下吟㣲官朝復夕牽强亦何心¶
　　　贈普門上人(一作題普門上人/房一作劉長卿詩)¶
支公身欲(一作/已)老長在沃州多慧力堪傳教禪功久伏¶
<pb:KR4h0140_WYG_249-5b>¶
魔山雲隨坐夏江草伴頭陀借問迴(一作/明)心後賢愚去¶
幾何¶
　　　與諸公同登無錫北樓(一作郎/士元詩)¶
秋興因危堞歸心過逺山風霜征雁早江海旅人閒(一/作)¶
(還/)驛樹寒仍宻漁舟晚自還(一作/閑)仲宣何所賦祇歎在¶
荆蠻(一作滯/柴關)¶
　　　同李蘇州傷羙人¶
玉珮石榴裙當年嫁使君專房猶(一作/獨)見寵傾國衆皆¶
<pb:KR4h0140_WYG_249-6a>¶
聞歌舞常(一作/長)無對幽明忽此分陽臺十萬里何䖏作¶
朝(一作/行)雲¶
　　　送李錄事(一作裴/員外)赴饒州¶
北人南去雪紛紛雁呌汀沙(一作/洲)不可聞積水長天隨¶
逺客(一作/色)荒城(一作荒林/又作孤舟)極浦足寒雲山從建業千峰¶
出(一作起/又作斷)江至(一作自/又作到)潯陽九𣲖分借問督郵纔弱冠¶
府中年少不如君¶
　　　同諸公有懐絶句¶
<pb:KR4h0140_WYG_249-6b>¶
舊國迷江樹他鄉近海門移家南度久童稚觧方言¶
　　　題魏仲光淮山所居¶
人羣不相見乃在白雲間問我将何適羡君今獨閒朝¶
朝汲淮水暮暮上龜山幸已安貧定當(一作/惟)從鬢髪斑¶
　　　送鄭判官赴徐州(一作郎/士元詩)¶
從軍非隴頭師在古徐州氣勁三河卒功多萬里侯元¶
戎閫外令才子幄中籌莫聴關山曲還生出塞愁¶
　　　送顧萇(一作中史/又作長史)往新安(一作劉/長卿詩)¶
<pb:KR4h0140_WYG_249-7a>¶
由来山水客復道向新安半是乗潮便全非行路難晨¶
装林月在野飯(一作/飲)浦(一作/渚)沙寒嚴子千年後何(一作/誰)¶
人釣舊灘¶
　　　秋夜有懐髙三十五兼呈空和尚(一作劉/長卿詩)¶
晚節聞君趨道深結茅栽樹近東林大師幾度曽摩頂¶
髙士何年遂發心北渚三更聞過雁西城萬里動寒砧¶
不見支公與𤣥度相思擁膝坐長吟¶
　　　途中送權三兄弟(一本無題上二/字一作送權驊)¶
<pb:KR4h0140_WYG_249-7b>¶
淮海風濤起江關憂思長同悲鵲遶樹獨作雁隨陽山¶
晚雲初雪汀寒月照霜由来濯纓䖏漁父愛滄浪¶
　　　送裴闡(得歸/字)¶
道向毗陵豈是歸客中誰與換春衣今夜孤舟行近逺¶
子(一作/柴)荆零雨正霏霏¶
　　　雜言湖山歌送許鳴謙(并序/)¶
　　夫子隱者也耕於湖山之田孤雲無心飛鳥無跡¶
　　伯仲邕友(一作/邕)家人怡怡貞白之風旁行於澆俗¶
<pb:KR4h0140_WYG_249-8a>¶
　　矣始惠然而去又翻然而歸春田雪餘具物繁殖¶
　　結我幽夢湖間一峯酒而歌歌之以送逺¶
湖中之山兮波上青桂䬃䬃兮雨𡨕𡨕君歸兮春早滿¶
山兮碧草晨舂暮汲兮心何求澗户巖扉兮身自老東¶
嶺西峰兮同白雲雞鳴犬吠兮時相聞幽芳媚景兮當¶
嘉月踐石捫蘿兮恣超忽空山寂寂兮潁陽人旦夕孤¶
雲隨一身¶
　　　雜言迎神詞二首(并序/)¶
<pb:KR4h0140_WYG_249-8b>¶
　　吴楚之俗與巴渝同風日見歌舞祀者問其故荅¶
　　曰及夏不雨慮将無年復云家有行人不歸憑是¶
　　景福夫此二者皆我所懐寄地種苖将成枯草弟¶
　　為臺官羇旅京師秉筆為迎神送神詞以應其聲¶
　　亦寄所懐也¶
　　　迎神¶
啟庭户列芳鮮目眇眇心綿綿因風託雨䧏瓊筵紛下¶
拜屢加籩人心望嵗祈豐年¶
<pb:KR4h0140_WYG_249-9a>¶
　　　送神¶
露霑衣月隱壁氣凄凄人寂寂風逥雨度虚瑶席来無¶
聲去無跡神心䧏和福逺客¶
　　　屏風上各賦一物得携琴客¶
不是向空林應當就磐石白雲知隱䖏芳草迷行跡如¶
何秖役心見爾攜琴客¶
　　　江草歌送盧判官¶
江臯兮春早江上兮芳草雜蘼蕪兮杜蘅作(一作/乍)叢秀¶
<pb:KR4h0140_WYG_249-9b>¶
兮欲(一作/復)羅生被(一作/彼)遥隰兮經長衍(一作/坂)雨中深兮¶
煙中淺目眇眇兮増愁歩遲遲兮堪搴澧之浦兮湘之¶
濱思夫君兮送羙人吴洲曲兮楚鄉路逺孤城兮依獨¶
戍新月能分裛露時夕陽照見連天䖏問君行邁将何¶
之淹泊沿洄風日遲䖏䖏汀洲有芳草王孫誰肯念歸¶
期¶
　　　題畫帳二首¶
　　　　山水¶
<pb:KR4h0140_WYG_249-10a>¶
桂水饒楓杉荆南足煙雨猶疑黛色中復是雒陽岨¶
　　　　逺帆¶
朝見巴江(一作/山)客暮見巴江(一作/山)客雲帆儻蹔停(一作/駐)¶
中路陽臺夕¶
　　　落第後東遊留别¶
功(一作/學)成方自得何事學干求果以浮名誤深貽逹士¶
羞九江連漲海萬里任虚舟嵗晚同懐客相思波上鷗¶
　　　雜言月洲歌送趙冽還襄陽¶
<pb:KR4h0140_WYG_249-10b>¶
漢之廣矣中有洲洲如月兮水環流流聒聒兮湍與瀨¶
草青青兮春更(一作/復)秋苦竹林香楓樹樵子罛師幾家¶
住萬山飛雨一川来巴客歸船傍洲去歸人不可遲芳¶
杜滿洲時無限風煙皆自悲莫辭貧賤阻(一作/隔)心期家¶
住洲頭定近逺朝泛輕橈暮當返不能隨爾臥芳洲自¶
念天機一何淺¶
　　　寄劉八山中¶
東臯若近逺苦雨隔還期閏嵗風霜晚山田收穫遲茅¶
<pb:KR4h0140_WYG_249-11a>¶
簷燕去後樵路菊黃時平子遊都久知君坐見嗤¶
　　　答張諲劉方平兼呈賀蘭廣¶
野性難馴狎荒郊自閉門心閒同海鳥日夕戀山村屢¶
枉瓊瑶贈如今(一作/令)道術存逺峯時振䇿春雨耐香源¶
復有故人在寧聞盧(一作/簷)鵲喧青青草色綠終是待王¶
孫¶
　　　灃水送鄭豐鄠縣讀書¶
麥秋中夏凉風起送君西郊及灃水孤煙逺樹動離心¶
<pb:KR4h0140_WYG_249-11b>¶
隔岸江流若千里早年江海謝浮名此路雲山愜爾情¶
上古全經皆在口秦人如見濟南生¶
　　　九日寄鄭豐¶
重陽秋已晚千里信仍稀何䖏登髙望知君正憶歸還¶
當採時菊定未授寒衣欲識離居恨郊園(一作/原)正(一作/晝)¶
掩扉¶
　　　酬包評事壁畫山水見寄¶
一官知所傲本意在雲泉濡翰生新興羣峰忽眼前黛¶
<pb:KR4h0140_WYG_249-12a>¶
中分逺近筆下起風煙巖翠深樵路湖光出釣船寒侵¶
赤城頂日照武陵川若覽名山誌仍聞招隱篇遂令江¶
海客惆悵憶閒田¶
　　　渡汝水向太和山¶
落日事搴陟(一作/褰渉)西南投一峯誠知秋水淺但怯無人¶
蹤¶
　　　秋怨¶
長信多秋氣(一作/草)昭陽借(一作/惜)月華那堪閉永巷聞道¶
<pb:KR4h0140_WYG_249-12b>¶
選良家¶
　　　贈鄭山人¶
白首滄洲客陶然得此生龎公採藥去萊氏與妻行乍¶
見還州里全非隱姓名枉帆臨海嶠貰酒秣陵城伐木¶
吴山曉持竿越水清家人恣(一作/忘)貧賤物外任衰榮忽¶
爾辭林壑髙歌至上京避喧心已慣念逺夢頻成石路¶
寒花發江田臘雪明𤣥纁倘有命何以遂躬耕¶
　　　劉方平西齋對雪¶
<pb:KR4h0140_WYG_249-13a>¶
對酒閒齋晚開軒臘雪時花飄疑節候色淨潤簾帷委¶
樹寒枝弱縈空去雁遲自然堪訪戴無復四愁詩¶
　　　福先寺尋湛然寺主不見¶
寂然空佇立往往報疎鐘髙館誰留客東南二室峰川¶
原通霽色田野變春容惆悵層城暮猶言歸路逢¶
　　　河南鄭少尹城南亭送鄭判官還河東¶
使臣懐餞席亞尹有前溪客是仙舟裏途從御苑西泉¶
聲喧暗竹草色引長堤故絳青山在新田緑樹齊天秋¶
<pb:KR4h0140_WYG_249-13b>¶
聞别鵠(一作/鶴)關曉待鳴雞應歎沈冥者年年津路迷¶
　　　登𤣥元廟¶
古廟川原迥重門禁籞連海童紛翠蓋羽客事瓊筵御¶
路分疎栁離宫出苑田興新無向背望久辨山川物外¶
将遺老區中誓絶縁函關若逺近紫氣獨依然¶
　　　冬夜集賦得寒漏¶
清冬洛陽客寒漏建章臺出禁因風徹縈窗共月来偏¶
将殘瀬雜乍與逺鴻哀遥夜重城警流年滴水催閒齋¶
<pb:KR4h0140_WYG_249-14a>¶
堪坐聴况有故人杯¶
　　　𤣥元觀送李源(一作/深)李風(一作/渢)還奉先華隂¶
此去那知道路遥寒原紫府上迢迢莫辭别酒和(一作/傾又)¶
(作/注)瓊液乍唱離歌和鳯簫逺水東流浮落景繚垣西轉¶
失行鑣華山秦塞長相憶無使音塵頓寂寥¶
　　　劉方平壁畫山¶
墨妙無前性生筆先廻溪已失逺嶂猶連側徑樵客長¶
林野煙青峰之外何䖏雲天¶
<pb:KR4h0140_WYG_249-14b>¶
　　　登山歌¶
青山前青山後登髙望兩䖏兩處今何有煙景滿川原¶
離人堪白首¶
　　　和鄭少尹祭中岳寺北訪蕭居士越上方¶
肅事祠靈境尋眞到隱居夤縁幽谷逺蕭散白雲餘晚¶
節持僧律他年著道書海邊曽狎鳥濠上正觀魚寂靜¶
求無相淳和覩太初一峰綿嵗月萬性任盈虚籬隔溪¶
(一作門/掩林)鐘度窗(一作/空)臨澗木疎謝公懐舊壑迴駕復何¶
<pb:KR4h0140_WYG_249-15a>¶
如¶
　　　秋夜寄所思¶
寂寞坐遥夜清風何䖏来天髙散騎省月冷建章臺鄰¶
笛哀聲急城砧朔氣催芙蓉已委絕誰復可為媒¶
　　　賦得郢路悲猨(一本題下有/送客二字)¶
悲猨何䖏發郢路第三聲逺客知秋暮空山益夜清啾¶
啾深衆木噭噭入孤城坐覺盈心耳翛然適楚情¶
　　　雜言無錫惠山寺流泉歌¶
<pb:KR4h0140_WYG_249-15b>¶
寺有泉兮泉在山鏘金鳴玉兮長潺潺作潭鏡兮澄寺¶
内泛巖花兮到人間土膏脉動知春草隈隩隂深長苔¶
草䖏處縈迴石澄喧朝朝盥漱山僧老僧自老松自新¶
流活活無冬春任疏鑿兮與汲引若有意兮山中人偏¶
依佛界通仙境明滅玲瓏媚林嶺宛如太室臨九潭詎¶
減天台望三井我来結綬未經秋已厭㣲官憶舊遊且¶
復遲迴猶未去此心秖為靈泉留¶
　　　清明日青龍寺上方賦得多字¶
<pb:KR4h0140_WYG_249-16a>¶
上方偏可適季月况堪過逺近水聲至東西山色多夕¶
陽留徑草新葉變庭柯已度清明節春秋如客何¶
　　　與張諲宿劉八城東荘¶
人閒當嵗暮田野尚逢迎萊子多嘉(一作/家)慶陶公得此¶
生寒蕪連古渡雲樹近嚴城雞黍無辭薄貧交但貴情¶
　　　寄劉方平¶
坐憶山中人窮棲事南畝煙霞相親外墟落今何有潘¶
郎作賦年陶令辭官後逹生遺(一作/貴)自適良願固無負¶
<pb:KR4h0140_WYG_249-16b>¶
田取潁水流樹入陽城口嵗暮憂思盈離居不堪久¶
　　　曾東遊以詩寄之¶
出郭離言多迴車始知逺寂然層城暮更念前山轉總¶
(一作/縱)轡越成臯浮舟背梁苑朝朝勞延首往往若在眼¶
落日孤雲還邊愁迷楚關如何溆(一作/椒)花發復對遊子¶
顔古寺杉栝(一作/松)裏連檣洲渚間煙生海西岸雲見吴¶
南山驚風掃蘆荻翻浪連天白正是揚帆時偏逢江上¶
客由來許(一作/論)佳句况乃愜所適嵳峩天姥峰翠色春¶
<pb:KR4h0140_WYG_249-17a>¶
更碧氣凄湖上雨月浄剡中夕釣艇或相逢江蘺又堪¶
摘迢迢始寧墅蕪沒謝公宅朱槿列摧(一作/摧列)墉蒼苔徧¶
幽石顧予任疎懶期爾振羽翮滄洲未可行湏售金門¶
䇿¶
　　　適荆州途次南陽贈何明府¶
千里獨遊日有懐誰與同言過細陽令一遇朗陵公清¶
節邁多士斯文傳古風閭閻知俗變原野識年豐吾道¶
方在此前程殊未窮江天經峴北客思滿巴東夢渚夕¶
<pb:KR4h0140_WYG_249-17b>¶
愁逺山(一作/巴)丘晴望通應嗟出䖏異流蕩楚雲中¶
　　　秋夜戱題劉方平壁¶
鴻悲月白時将謝正可招尋惜遥夜翠帳蘭房曲且深¶
寧知户外清霜下¶
　　　問正上人疾¶
醫王猶有疾妙理競難通餌藥應隨病觀身轉悟空地¶
閒花欲雨窗冷竹生風幾日東林去門人待逺公¶
　　　山中五詠¶
<pb:KR4h0140_WYG_249-18a>¶
　　　　門柳¶
接影武昌城分行漢南道何事閒(一作/閉)門外空對青山¶
老¶
　　　　逺山¶
少室盡西峯鳴臯隱南面柴門縱(一作/啟)復關(一作/聞)終(一/作)¶
(今/)日窗中見¶
　　　　南澗¶
上路(一作/客)各乗軒髙明(一作/朋)盡鳴玉寜知澗下人自愛¶
<pb:KR4h0140_WYG_249-18b>¶
輕波淥¶
　　　　春早¶
草徧潁陽山花開武陵水春色既已同人心亦相似¶
　　　　山館¶
山館長寂寂閒雲朝夕来空庭復何有落日照青苔¶
　　　送竇十九叔向赴(一作/入)京¶
氷結陽桞津從吴去入秦徒云還上國誰為作中人驛¶
樹同霜霰漁舟伴苦辛相如求一謁詞賦逺隨身¶
<pb:KR4h0140_WYG_249-19a>¶
　　　登石城戍望海寄諸暨嚴少府¶
平明登古戍徙倚待寒潮江海方回合雲林自寂寥詎¶
能知逺近徒見蕩煙霄即此滄洲路嗟君久折腰¶
　　　和(一作/同)樊潤州秋日登城樓¶
露冕臨平楚寒城帶早霜時同借河内人是臥淮陽積¶
水澄天塹連山入帝鄉因髙欲見下非是愛秋光¶
　　　寄江東李判官¶
逺懐不可道歴稔勌離憂洛下聞新雁江南想暮秋澄¶
<pb:KR4h0140_WYG_249-19b>¶
清佐八使綱紀案諸侯地識吴平久才當晋用求時賢¶
幾殂謝摛藻繼風流更有西陵作還成北固遊歸途(一/作)¶
(程/)限尺牘王事在扁舟山色臨湖盡猿聲入夢愁¶
　　　送蒋評事往福州¶
江上春常早閩中客去稀登山怨迢遞臨水惜芳菲煙¶
樹何時盡風帆幾日歸還㸔復命䖏盛府有光輝¶
　　　送從弟豫貶逺州(一作劉長卿詩題/作送從弟貶袁州)¶
何事成遷客思歸不見鄉遊吴經萬里弔屈過三湘水¶
<pb:KR4h0140_WYG_249-20a>¶
與荆巫接山通鄢郢長名嗟黃綬繫才(一作/身)是白睂良¶
獨結南枝恨應思北雁行憂来沽楚酒𤣥鬢莫凝霜¶
　　　送錢唐路少府赴制舉¶
公車待詔赴(一作/詣)長安客裏新正阻舊歡遲日未能銷¶
野雪晴花偏自犯江寒東溟道路通秦塞北闕威儀識¶
(一作擁/又作覩)漢官共(一作/時)許郄詵(一作/生)工射(一作/能對)䇿恩榮請¶
向一枝㸔¶
　　　賦得荆溪夜湍送蒋逸人歸義興山¶
<pb:KR4h0140_WYG_249-20b>¶
驚湍流不極夜度識雲岑長帶溪沙淺時因山雨深方¶
同七里路更遂五湖心揭厲朝将夕潺湲古至今花源¶
君若(一作/若可)許雖逺亦相尋¶
　　　送孔黨赴舉¶
入貢列諸生詩書業早成家承孔聖後身有魯儒名楚¶
水通滎浦春山擁漢京愛君方弱冠為賦少年行¶
　　　齊郎中筵賦得的的帆向浦留别¶
一帆何䖏去正在望中㣲浦迥揺空色汀迴見落暉每¶
<pb:KR4h0140_WYG_249-21a>¶
爭髙鳥度能送逺人歸偏似南浮客悠揚無所依¶
　　　送陸鴻漸栖霞寺採茶¶
採茶非採菉逺逺上層崕布葉春風暖盈筐白日斜舊¶
知山寺路時宿野人家借問王孫草何時泛椀花¶
　　　泊丹陽與諸人同舟至馬林溪遇雨¶
雲林不可望溪水更悠悠共載人皆客離家春是秋逺¶
山方對枕細雨莫迴舟来徃南徐路多為芳草留¶
　　　太常魏博士逺出賊庭江外相逢因叙其事¶
<pb:KR4h0140_WYG_249-21b>¶
烽火驚戎塞豺狼犯帝畿川原無稼穡日月翳光輝里¶
社枌榆毁宫城騎吏非羣生被慘毒雜虜耀輕肥多士¶
從芳餌唯君識禍機心同合浦葉命寄首陽薇耻作纎¶
鱗喣方隨髙鳥飛山經商嶺出水泛漢池歸離别霜凝¶
鬢逢迎淚迸衣京華長路絶江海故人稀秉節身常苦¶
求仁志不違秪應窮野外耕種且相依¶
　　　送包佶賦得天津橋(弟二/句缺)¶
洛陽嵗暮作征客　　　　　　　相望依然一水間¶
<pb:KR4h0140_WYG_249-22a>¶
相思已如千年隔晴煙霽景滿天津鳯閣龍樓暎水濵¶
豈無朝夕軒車度其奈相逢非所親鞏樹甘陵愁逺道¶
他鄉一望人堪老君報還期在早春橋邊日日看芳草¶
　　　上禮部楊侍郎¶
郢匠掄材日轅輪必盡呈敢言當一幹徒欲隷諸生末¶
學慙鄒魯深仁録弟兄餘波知可挹弱植更求榮績媿¶
他年敗功期此日成方因舊桃李猶兾(一作/異)載飛鳴道¶
淺猶懐分時移但自驚關門驚暮節林壑廢春耕十里¶
<pb:KR4h0140_WYG_249-22b>¶
嵩峰近千秋潁水清煙花迷戍谷墟落接陽城渺黙思¶
鄉夢遲迴知已情勞歌終此曲還是苦辛行¶
　　　宿嚴維宅送包七(一作劉長卿詩/題下作送包佶)¶
江湖同避地分手自依依盡室今為客經秋空念歸嵗¶
儲無别墅寒服羡鄰機草色村橋晚蟬聲江樹稀夜&KR0565;¶
宜共醉時難惜相違何事隨陽侣汀洲忽背飛¶
　　　同張侍御詠興寧寺經藏院海石榴花¶
嫩葉生初荗殘花少更鮮結根龍藏側故欲並(一作競/又作抗)¶
<pb:KR4h0140_WYG_249-23a>¶
青蓮¶
　　　崔十四宅各賦一物得簷柳¶
官渡老風烟潯陽媚雲日漢将營前見胡笳曲中出復¶
在此簷端垂隂仲長室¶
　　　送段明府¶
遥夜此何其霜空殘杳靄方嗟異鄉别蹔是同公(一作/人)¶
㑹海林秋更疎野水寒猶大離人轉吴岫旅雁從燕塞¶
日夕望前期勞心白雲外¶
<pb:KR4h0140_WYG_249-23b>¶
　　　送王司直(一作劉/長卿詩)¶
西塞雲山逺東風(一作/南)道路長人心勝潮水相送過潯¶
陽¶
　　　婕妤春怨(一本無/春字)¶
花枝出建章鳯管發昭陽借問承恩者䨇蛾幾許長¶
　　　送魏十六還蘇州¶
秋夜深深北(一作沈/沈此)送君隂蟲切切不堪聞歸(一作/孤)舟¶
明日(一作/月)毗陵道迴首姑蘓是白雲¶
<pb:KR4h0140_WYG_249-24a>¶
　　　婕妤怨¶
由来詠團扇今已值秋風事逐時(一作/又)皆徃忍無日再¶
中早鴻聞上苑寒露下深宫顔色年年謝相如賦豈工¶
　　　送客¶
旗鼓軍威重關山客路賖待封甘度隴回首不思家城¶
下(一作/上)春山(一作/風)路(一作/晚)營中瀚海沙河源雖萬里音¶
信寄来查¶
　　　秋日東郊(一作/林)作¶
<pb:KR4h0140_WYG_249-24b>¶
閒看秋水心無事臥(一作/坐)對寒松手自栽廬岳髙僧留¶
偈别茅山道士寄書来燕知社日辭巢去菊為重陽冐¶
雨開淺薄将何稱獻納臨岐終日自(一作/獨)遲(一作/裵)迴¶
　　　秋夜宿嚴維宅¶
昔聞𤣥度宅門向㑹稽峯君住東湖下清風繼舊踪秋¶
深臨水月夜半隔山鐘世故多離别良宵詎可逢¶
　　　見諸姬學玉臺體¶
豔唱召燕姬清弦待盧女由来道姓秦誰不知家楚傳¶
<pb:KR4h0140_WYG_249-25a>¶
盃見目成結帶明心許寧辭玉輦迎自堪金屋貯朝朝¶
(一作/一去)作行雲襄王迷處所¶
　　　酬張二倉曹揚子所居見寄兼呈韓郎中¶
孤雲獨鶴自悠悠别後經年尚泊舟漁父置詞相借問¶
郎官能賦許依投折芳逺寄三春草乗興閒(一作/来)看萬¶
里流莫怪杜門頻乞假不堪扶病拜龍樓¶
　　　送安律師¶
出家童子嵗愛此雪山人長路經千里孤雲伴一身水¶
<pb:KR4h0140_WYG_249-25b>¶
中應見月草上豈傷春永日空林下心将何物親¶
　　　題盧十一所居(一作/盧十)¶
春風来幾日先入辟疆園身外無餘事閒吟晝閉門¶
　　　送陸灃(一作/䆳)郭鄖¶
纔見吴洲百草春已聞燕雁一聲新秋風何䖏催年急¶
偏逐山行水宿人¶
　　　山中(一作/半)橫雲(一作題/畫帳)¶
湘水風日滿楚山朝夕空連峰雖已見猶念長雲中¶
<pb:KR4h0140_WYG_249-26a>¶
　　　　題裴二十一新園(一作題裴固新/園又作裴周)¶
　東郭訪先生西郊尋隱(一作/舊)路久為江南客自有雲陽¶
　樹已得閒(一作/丘)園心不知公府歩開(一作/閉)門白日晚倚¶
　杖青山暮果熟任霜封籬疎從水度窮年無(一/常)作牽綴¶
　往事惜淪悮唯見耦(一作/獨)耕人朝朝自来去¶
　　　　寄髙雲¶
　南徐風日好悵望毘陵道毘陵有故人一見恨無因獨¶
　戀青山久唯令白髪新每嫌持手板時見著頭巾煙景¶
<pb:KR4h0140_WYG_249-26b>¶
　臨寒食農桑接仲春家貧仍嗜酒生事今何有芳草遍¶
　江南勞心憶攜手¶
　¶
　¶
　¶
　¶
　¶
御定全唐詩巻二百四十九¶
