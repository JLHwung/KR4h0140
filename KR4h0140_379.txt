# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.746711
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百七十九
<pb:KR4h0140_WYG_379-1a>¶
　欽定四庫全書¶
御定全唐詩巻三百七十九¶
　　孟郊¶
　　　　感别送從叔校書簡再登科東歸¶
　長安(一作/去年)車馬道高槐(一作/栁)結浮隂下有名利人一人¶
　千萬心黃鵠多遠勢(一作黃鶴/共遠路)滄溟無近潯怡怡靜退¶
　姿泠泠思歸吟菱唱忽生聽芸書廻望深清風散言笑¶
　餘花綴衣襟獨恨魚鳥别一飛將一沈¶
<pb:KR4h0140_WYG_379-1b>¶
　　　　送𤣥亮師(一作送/道友)¶
　蘭泉滌我襟杉月棲(一作/風凄)我心茗啜緑淨花經誦清柔¶
　音何處(一作/事)笑為别淡情(一作/然)愁不侵¶
　　　　送李尊(一作/宗)師𤣥¶
　口誦碧簡文身是青霞君頭冠兩片月肩(一作/身)披一條¶
　雲松骨輕自飛鶴心高不羣¶
　　　　同晝上人送郭(一作鄔/一作邵)秀才江南尋兄弟¶
　地(一作/池)上春色生眼前詩彩明手攜片寳月言是高僧¶
<pb:KR4h0140_WYG_379-2a>¶
名溪轉萬曲心(一作/石)水流千里聲飛鳴向誰去江鴻弟¶
與兄¶
　　　春日同韋郎中使君送鄒儒立少府扶侍赴雲¶
　　　陽¶
離思著百草綿綿生無窮側聞畿甸秀三振詞策雄太¶
守不韻俗諸生皆變風郡齋敞西清楚瑟驚南鴻海畔¶
帝(一作/高)城望雲陽天色中酒酣正芳景詩綴新碧叢服¶
綵老萊並侍車江革同過隋栁顦顇入洛花蒙籠高歩¶
<pb:KR4h0140_WYG_379-2b>¶
詎留足前程在層空獨慙病鶴羽飛送力難崇¶
　　　送從叔校書簡南歸(一作/東游)¶
長安别離道宛在東城隅寒草根未死愁人心已枯促¶
促水上景遥遥天際途生隨昏曉中皆被日月驅北騎¶
達(一作/驥遶)山岳南帆指江湖高蹤一超越千里在須臾¶
　　　送韓愈從軍¶
志士感恩起變衣非變性親賔改舊觀僮僕生新敬坐¶
作羣書吟行為孤劒詠始知出處心不失平生正凄凄¶
<pb:KR4h0140_WYG_379-3a>¶
天地秋凛凛軍馬令驛塵時一飛物色極四靜王師既¶
不戰廟略(一作/畫)在(一作/盡)無競王粲有所依元瑜初應命¶
一章喻檄明百萬心氣定今朝旌鼓前笑别丈(一作/大)夫¶
盛¶
　　　同茅(一作/第)郎中使君送河南裵文學¶
河南有歸客江風繞行襟送君無塵聽舞鶴清瑟音菱¶
蔓綴楚棹日華正嵩岑如何謝文學還起㑹雲(一作/長)吟¶
　　　送李翺習之¶
<pb:KR4h0140_WYG_379-3b>¶
習之勢翩翩東南去遥遥贈(一作/寄)君雙履足一為上臯¶
橋臯橋路逶迤碧水清風飄新秋折藕花應對吳語嬌¶
千巷分渌波四門生早潮湖榜輕褭褭酒旗高寥寥小¶
時屐齒痕有處應未銷舊憶如霧星怳見於夢消言之¶
燒人心事去不可招獨孤宅前曲箜篌醉中謡壯年俱¶
悠悠逮兹各焦焦執手復執手唯道無枯凋¶
　　　送丹霞子阮芳顔上人歸山¶
松色不肯秋玉性不可柔登山須正路飲水須直流倩¶
<pb:KR4h0140_WYG_379-4a>¶
鶴附書信索雲作衣裘仙村莫道遠枉(一作/挂)策招交游¶
　　　送從舅端適楚地¶
歸情似泛空飄蕩楚波中羽扇掃輕汗布帆篩細風江¶
花折菡萏岸影泊梧桐元舅唱離别賤生愁不窮¶
　　　送盧汀侍御歸天德幕¶
仲宣領騎射結束皆少年匹馬黃河岸射鵰清霜天旌¶
旗防日北道路上雲巔古雪無銷鑠新氷有堆塡清溪¶
徒聳誚白壁自招賢豈比重恩(一作/思)者閉門方獨全¶
<pb:KR4h0140_WYG_379-4b>¶
　　　送草書獻上人歸廬山¶
狂僧不為酒狂筆自通天將書雲霞片直至清明巔手¶
中飛黒電象外瀉𤣥泉萬物隨指顧三光為廻旋聚(一/作)¶
(驟/)書雲霮䨴洗硯山晴鮮忽怒畫虵虺噴然生風煙江¶
人願停筆驚浪恐傾船¶
　　　和薛先輩送獨孤秀才上都赴嘉㑹得青字¶
秦雲攀窈窕楚桂搴芳馨五色豈徒爾萬枝皆有靈仙¶
謡天上貴林詠雪中青持此一為贈送君翔杳㝠¶
<pb:KR4h0140_WYG_379-5a>¶
　　　送崔爽之湖南¶
江與湖相通二水洗高空定知一日㠶使得(一作/竭)千里¶
風雪唱與誰和俗情多不通何當逸翮縱(一作/鶴迹)飛起泥¶
沙中¶
　　　送超上人歸天台(一作送天/台道士)¶
天台山最高動躡赤(一作/仙)城霞何以靜雙目掃山除妄¶
花何以潔其性(一作鑒/形影)濾泉去泥沙靈境物皆直萬松¶
無一斜月中見心近(一作/逈)雲外將俗(一作/世)賖山獸䕶方¶
<pb:KR4h0140_WYG_379-5b>¶
丈山猿捧袈裟(一本無/此二句)遺身獨得身笑我牽名華¶
　　　同李益崔放送王鍊師還樓觀兼為羣公先營¶
　　　山居¶
十(一作/千)年白雲士一巻紫芝書來結崆峒侶還期縹緲¶
居霞冠遺彩翠月(一作/丹)帔上空虛寄謝泉根水清泠閒¶
有餘¶
　　　張徐州席送岑秀才¶
振振芝(一作/芳)蘭歩升自君子堂泠泠松(一作/楓)桂吟生自¶
<pb:KR4h0140_WYG_379-6a>¶
楚(一作/羈)客腸羇鳥無定棲驚蓬在他鄉去兹門館閒即¶
彼道路長雨餘山川淨麥熟草木涼楚淚滴章句京(一/作)¶
(荆/)塵染(一作/滿)衣裳贈君無餘佗久要不可忘¶
　　　送黃構擢第後歸江南¶
澹澹滄海氣結成黃香才幼齡思奮飛弱冠遊靈臺一¶
鶚顧喬木衆禽不敢猜一驥騁長衢衆獸不敢陪遂得¶
㑹風雨感通如雲雷至矣小宗伯確乎心不囘能令幽¶
靜人聲實喧九垓却憶江南道祖筵花裏開春風不能¶
<pb:KR4h0140_WYG_379-6b>¶
别别罷空徘徊¶
　　　送道士¶
千年山上行山上無遺蹤一日人間游六合人皆逢自¶
有意中侶白寒徒相從¶
　　　送孟寂赴舉¶
烈士不憂身為君吟苦辛男兒久失意寳劍亦生塵浮¶
俗官是貴君子道所珍況當聖明主豈乏證玉臣濁水¶
無白日清流鑒蒼旻賢愚皎然别結交當有因¶
<pb:KR4h0140_WYG_379-7a>¶
　　　同溧陽宰送孫秀才¶
廢瑟難為弦南風難為歌幽幽拙疾中忽忽浮夢多清¶
韻始嘯侶雅言相與和訟閒每往招祖送奈若何牽苦¶
强為贈邦邑光峩峩¶
　　　溧陽唐興寺觀薔薇花同諸公餞陳明府¶
忽驚紅琉璃千艷萬艷開佛火不燒物淨香空徘徊花¶
下印文字林間詠觴杯羣官餞宰官此地車馬來¶
　　　送栁淳¶
<pb:KR4h0140_WYG_379-7b>¶
青山臨黃河下有長安道世上(一作/歲歲)名利人相逢不知¶
老¶
　　　送殷秀才南遊¶
詩句臨(一作/滿)離袂酒花薰别顔水程千里外岸泊幾宵¶
間風葉亂辭木雪猿清叫山南中多古事詠遍始應還¶
　　　送青陽上人遊越¶
秋風吹白髪微官自蕭索江僧何用歎溪縣饒寂寞楚¶
思物皆清越山勝非薄時看鏡中月獨向衣上落多謝¶
<pb:KR4h0140_WYG_379-8a>¶
入㝠鴻笑予在籠鶴¶
　　　奉同朝賢送新羅使¶
淼淼望遠國一萍秋海中恩傳日月外夢在波濤東浪¶
興豁胸臆泛程舟虛空既兹吟仗信亦以難私躬實怪¶
賞不足異鮮悅多叢安危所繫重征役誰能窮彼俗媚¶
文史聖朝富才雄送行數百首各以鏗奇工冗𨽻竊抽¶
韻孤屬思將同¶
　　　留弟郢不得送之江南¶
<pb:KR4h0140_WYG_379-8b>¶
剛有下水船白日留不得老人獨自歸苦涙滿眼黑¶
　　　送陸暢歸湖州因憑題(一作/弔)故人皎然塔陸羽¶
　　　墳¶
淼淼霅寺前白蘋多清風昔游詩㑹滿今游詩㑹空孤¶
吟玉淒惻遠思景䝉籠杼山塼塔禪竟陵廣(一作/擴)宵翁¶
饒彼草木聲髣髴聞餘聰因君寄數句遍為書其藂追¶
吟當時說來者實不窮江調難再得京塵徒滿躬送君¶
溪鴛鴦彩色雙飛東東多高靜鄉芳宅冬亦崇手自擷¶
<pb:KR4h0140_WYG_379-9a>¶
甘㫖供養歡沖融待我遂前心收拾使有終不然洛岸¶
亭歸死為大同¶
　　　送淡公¶
燕本氷雪骨(一作/操)越淡蓮花風五言雙寳刀聨響高飛¶
鴻翰苑錢舍人詩韻鏗雷公識本未識淡仰詠嗟無窮¶
清恨生物表朗玉傾夢中常於冷竹坐相(一作/寒)語道意¶
冲嵩洛興不薄稽江事難同明年若不來我作黄蒿翁¶
何以兀其心為君學虛空¶
<pb:KR4h0140_WYG_379-9b>¶
坐愛青草上意含滄海濵𣺌𣺌獨見水悠悠不問人鏡¶
浪洗手緑剡花入心春雖然防外觸無奈饒衣新行當¶
釋文字慰此吟殷勤¶
銅斗飲江酒手拍銅斗歌儂是拍浪兒飲則拜浪婆脚¶
踏小船頭獨速舞短蓑笑伊漁陽操空恃文章多閒倚¶
青竹竿白日奈我何¶
短蓑不怕雨白鷺相爭飛短楫畫菰蒲鬬作豪橫歸笑¶
伊水健兒浪戰求光輝不如竹枝弓射鴨無是非¶
<pb:KR4h0140_WYG_379-10a>¶
射鴨復射鴨鴨驚菰蒲頭鴛鴦亦零落彩色難相求儂¶
是清浪兒每踏清浪游笑伊鄉貢郎踏土稱風流如何¶
丱角翁至死不裹頭¶
師得天文章所以相知懷數年伊雒同一旦江湖乖江¶
湖有故莊小女啼喈喈我憂未相識乳養難和諧幸以¶
片佛衣誘之令看齋齋中百福言催促西歸來¶
伊洛氣味薄江湖文章多坐縁江湖岸意識(一作/織)鮮明¶
波銅斗短蓑行新章其奈何兹焉激切句非是等閒歌¶
<pb:KR4h0140_WYG_379-10b>¶
製(一作/掣)之附驛廻勿使餘風訛都城第一寺昭成屹嵯¶
峨為師書廣壁仰詠時經過徘徊相思心老涙雙滂沱¶
江南邑中寺(一作寺/邑古)平地生勝山開元吳語僧律韻高¶
且閒妙藥溪岸平桂榜往復還(一作復/往還)樹石相鬬生紅¶
緑各異顔風味我遥憶新竒師獨攀¶
報恩兼報德寺與山爭鮮橙橘金蓋檻竹蕉緑凝禪經¶
章音韻細風磬清泠翩離腸繞師足舊憶隨路延不知¶
幾千尺至死方綿綿¶
<pb:KR4h0140_WYG_379-11a>¶
鄉在越境中分明見歸心鏡芳歩歩緑鏡水日日深異¶
刹碧天上古香清桂岑朗約徒在昔章句忽盈今幸因¶
西飛葉書作東風吟落我病枕上慰此浮恨侵¶
牽師袈裟别師斷袈裟歸問師何苦去感吃言語稀意¶
恐被詩餓欲住將底依盧殷劉言史餓死君已噫不忍¶
見别君哭君他是非¶
詩人苦為詩不如脱空飛一生空鷕氣非諫復非譏脫¶
枯挂寒枝棄如一唾微一歩一歩乞半片半片衣倚詩¶
<pb:KR4h0140_WYG_379-11b>¶
為活計從古多無肥詩饑老不怨勞師涙霏霏¶
　　　送魏端公入朝¶
東洛尚淹翫西京足芳妍大賔(一作/賢)威儀肅上客冠劒¶
鮮豈惟空戀闕亦以將朝天局促塵末吏幽老病中弦¶
徒懷青雲價忽至白髪年何當補風教為薦三百篇¶
　　　送盧郎中汀¶
洛水春渡濶别離心悠悠一生空吟詩不覺成白頭向¶
事每計較與山實綢繆太華天上開其下車轍流縣街¶
<pb:KR4h0140_WYG_379-12a>¶
無塵土過客多淹留坐飲孤驛酒行思獨山遊逸關嵐¶
氣明照渭空漪浮玉珂擺新歡聲與鸞鳯儔朝謁大家¶
事唯余去無由¶
　　　送鄭僕射出節山南(一作酬鄭興/元僕射招)¶
國老出為將紅旗入青山再招門下生結束餘病孱自¶
笑騎馬醜强從驅馳間顧顧(一作/傾傾)磨天路褭褭鏡下顔¶
文魄既飛越宦情唯等閒羡他白靣少多是清朝班惜¶
命非所報愼行誠獨艱悠悠去住心兩說何能刪¶
<pb:KR4h0140_WYG_379-12b>¶
　　　别妻家¶
芙蓉濕曉露秋别南浦中鴛鴦卷(一作眷/一作有)新贈遥戀東¶
牀空碧水不息浪清溪易生風參差坐(一作/路)成阻飄颻¶
去(一作/恨)無窮孤雲目雖斷明月心相通私情詎銷鑠積¶
芳在春藂¶
　　　贈姚怤别¶
美人廢琴瑟不是無巧彈聞君郢中唱始覺知音難驚¶
蓬無還根馳水多分瀾倦客厭出門疲馬思解鞍何以¶
<pb:KR4h0140_WYG_379-13a>¶
寫此心贈君握中丹¶
　　　贈竟陵盧使君䖍别¶
赤日千里火火中行子心孰不苦焦灼所行為貧侵山¶
木豈無凉猛獸蹲清隂歸人憶(一作/懷)平坦别路多嶇嶔¶
頼得竟陵守時聞建安吟贈别折楚芳楚芳(一作/芳色)揺衣¶
襟¶
　　　與韓愈李翺張籍話别¶
朱弦奏離别華燈少光輝物色(一作/思)豈有(一作/知)異人心¶
<pb:KR4h0140_WYG_379-13b>¶
顧將違客程殊未已歲華忽然(一作/已)微秋桐故葉下寒¶
露新雁飛遠遊起重恨送人念先歸夜集類饑(一作/覉)鳥¶
(一作/烏)晨光失相依馬跡遶川水雁書還(一作妻/泣守)閨闈常¶
恐親朋阻獨行知慮非¶
　　　監察十五叔東齋招李益端公㑹别¶
欲知惜别離瀉水還清池此地有君子芳蘭歩葳蕤手¶
掇(一作/綴)雜英(一作/綵)珮意揺春夜(一作/夢)思莫作遶山雲循¶
環無定期¶
<pb:KR4h0140_WYG_379-14a>¶
　　　汴州留别韓愈(一本無/留字)¶
不飲濁水瀾空滯此汴河坐見遶岸水(一作/水)盡為還海¶
波四時不在家弊服斷線多遠客獨顦顇春英落(一作/各)¶
婆娑汴水(一作/荒陂)饒曲流野桑無直柯但為君子心歎息¶
(一作/飲之)終靡他¶
　　　贈别殷山人說易後歸幽墅¶
夫子說天地若與靈龜言幽幽人不知一一予所敦秋¶
月吐白夜凉風韻清源旁通忽已遠神感寂不喧一悟¶
<pb:KR4h0140_WYG_379-14b>¶
祛萬結夕懷傾朝煩旅輈無停波别馬嘶去轅殷勤荒¶
草士㑹有知已論¶
　　　壽安西渡奉别鄭相公¶
洛河向西道石波橫磷磷清風送君子車遠無還塵春¶
别亦蕭索況兹氷霜晨零落景易入鬱抑抱難申百宵¶
華燈宴一旦星散人歲去弦吐箭憂來蠶抽綸綿綿無¶
窮事各各馳遶身徘徊黃(一作/送)縹緲倐忽春霜賔相為¶
物表物永謝區中姻日嗟來教士仰望無由親¶
<pb:KR4h0140_WYG_379-15a>¶
　東都清風減君子西歸朝獨抱歲晏恨泗吟不成謡貴¶
　遊意多味賤别情易消廻鴈憶前叫浪鳬念後漂(一作/飄)¶
　悠悠孤飛景聳聳銜霜條昧趣多滯澀(一作/趾)嬾朋寡新¶
　僚病深理方悟悔至心自燒寂靜道何在憂勤學空饒¶
　乃知減聞見始遂情逍遥文字徒營織聲華諒疑驕顧¶
　慙耕稼士朴略氣韻調善士(一作/才)有餘食佳畦冬生苖¶
　養人在養身此㫖清如韶願貢高古言敢望錫類招¶
　¶
<pb:KR4h0140_WYG_379-15b>¶
　¶
　¶
　¶
　¶
　¶
　¶
　¶
御定全唐詩巻三百七十九¶
