# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:57.469049
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百五十五
<pb:KR4h0140_WYG_655-1a>¶
　欽定四庫全書¶
御定全唐詩巻六百五十五¶
　　羅隱¶
　羅隱字昭諫餘杭人本名横十上不中第遂更名從事¶
　湖南淮潤無所合久之歸投錢鏐累官錢塘令鎮海軍¶
　掌書記節度判官鹽鐵發運副使著作佐郎奏授司勲¶
　郎朱全忠以諫議大夫召不行魏博羅紹威推為叔父¶
　表薦給事中年七十七卒隱少聰敏既不得志其詩以¶
<pb:KR4h0140_WYG_655-1b>¶
　風刺為主有歌詩集十四巻甲乙集三巻外集一巻今¶
　編詩十一巻¶
　　　　曲江春感(一題作/歸五湖)¶
　江頭日暖花又開江東行客心悠哉髙陽酒徒半彫落¶
　終南山色空崔嵬聖代也知無棄物侯門未必用非才¶
　一船明月一竿竹家住(一作/在)五湖歸去來¶
　　　　皇陂¶
　皇陂㶑灎深復深陂西下馬聊登臨垂楊風輕弄翠帶¶
<pb:KR4h0140_WYG_655-2a>¶
鯉魚日暖跳黄金三月窮途無勝事十年流水見歸心¶
輸他谷口鄭夫子偷得閒名說(一作/直)至今¶
　　　寄鄭補闕¶
夫子門前數仭牆每經過處憶遊梁路從青𤨏無因見¶
恩在丹心不可忘未必便為讒口隔只應(一作/因)貪草諌¶
書忙别來愁悴知多少兩度槐花馬上黄¶
　　　牡丹花¶
似共東風(一作/君)别有因絳羅髙巻不勝春若教解語應¶
<pb:KR4h0140_WYG_655-2b>¶
傾國任是無情亦(一作/也)動人芍藥與君為近侍芙蓉何¶
處避芳塵可憐韓令功成後辜負穠華過此身¶
　　　黄河¶
莫把阿膠向此傾此中天意固難明解通銀漢應須曲¶
纔出崑崙便不清髙祖誓功衣帶小仙人占斗客槎輕¶
三千年後知誰在何必勞君報太平¶
　　　汴河¶
當時天子是閒遊今日行人特地愁柳色縱饒妝故國¶
<pb:KR4h0140_WYG_655-3a>¶
水聲何忍到揚州乾坤有意終難㑹黎庶無情豈自由¶
應笑秦皇用心錯謾驅神鬼海東頭¶
　　　西京崇德里居¶
進乏梯媒退又難強隨豪貴殢長安風從昨夜吹銀漢¶
淚擬何門落玉盤抛擲紅塵應有恨思量仙桂也無端¶
錦鱗赬尾平生事却被閒人把釣竿¶
　　　投所思¶
顦顇長安何所為旅魂窮命自相疑滿川碧嶂無歸日¶
<pb:KR4h0140_WYG_655-3b>¶
一榻紅塵有淚時雕琢只應勞郢匠膏肓終恐誤秦醫¶
浮生七十今三十從此悽惶未可知¶
　　　經張舎人舊居(一題作河中經故/翰林張舍人所居)¶
行塵不是昔時塵謾向朱門憶侍臣一榻巳無開眼處¶
九泉應有愛才人文餘吐鳳他(一作/當)年詔樹想棲鸞舊¶
日春從此恩深轉(一作深/思更)難報夕陽衰草淚(一作/獨)沾巾¶
　　　雒城作¶
大鹵旌旗出洛濱此中煙月已埃塵更無樓閣尋行處¶
<pb:KR4h0140_WYG_655-4a>¶
只有山川識野人早得鑄金誇范蠡旋聞垂釣哭平津¶
舊遊難得時難遇迴首空城百草春¶
　　　姑蘇城南湖陪曹使君遊¶
水蓼花紅稻穗黄使君蘭棹汎迴塘倚風荇藻先開路¶
迎斾鳬鷖盡著行手裏(一作/内)兵符神與術腰間金印綵¶
為囊少年太守勲庸盛應笑燕臺兩鬢霜¶
　　　秋日有寄姑蘇曹使君¶
多病無因櫂小舟闔閭城下謁名侯水寒不見雙魚信¶
<pb:KR4h0140_WYG_655-4b>¶
風便唯聞五袴謳早說用兵長暗合近傳觀稼亦閑遊¶
須知謝奕依前醉閒阻清談又一秋¶
　　　送章碣赴舉¶
苹鹿歌中别酒催粉闈星彩動昭回久經罹(一作/離)亂心¶
應破乍覩昇平眼漸開顧我昔年悲玉石憐君今日藴¶
風雷龍門盛事無因見費盡黄金老隗臺¶
　　　寄楊秘書¶
湖水平來見鯉魚偶因烹處得瓊琚披尋藻思千重後¶
<pb:KR4h0140_WYG_655-5a>¶
吟想氷光萬里餘漳浦病來情轉薄赤城吟苦意何如¶
錦衣公子憐君在十載兵戈從板輿¶
　　　往年進士趙能卿嘗話金庭勝事見示叙¶
㑹稽詩客趙能卿往歲相逢話石城正恨故人無上夀¶
喜隨良宰有髙情山朝佐命層層聳水接飛流歩歩清¶
兩火一刀罹亂後㑹須乘興雪中行¶
　　　得宣州竇尚書書因投寄二首¶
雙魚迢遞到江濱傷感南陵(一作南/感陵陽)舊主人萬里朝臺¶
<pb:KR4h0140_WYG_655-5b>¶
勞寄夢十年侯國阻趨塵尋知亂後嘗辭祿共喜閒來¶
得養神時見齊山敬亭客不堪戎馬戰征頻¶
曾逐旌旗過板橋世途多難竟蓬飄歩兵校尉辭公府¶
車騎將軍憶本朝醉裏舊遊還歴歴病中衰鬢奈蕭蕭¶
遺簪墮履應留念門客如今只下僚¶
　　　雪¶
細玉羅紋下碧霄杜門顔(一作/傾)巷落偏饒巢居只恐髙¶
柯折旅客愁聞去路遥撅凍野蔬和粉重埽庭松葉帶¶
<pb:KR4h0140_WYG_655-6a>¶
酥燒寒窗呵凍尋詩句一片飛來紙上銷¶
　　　暇日有寄姑蘇曹使君兼呈張郎中郡中賓僚¶
嘉植(一作/樹)陰陰覆劒池此中能政動神祗湖邊觀稼雨¶
迎馬城外犒軍風滿旗融酒徒誇無算爵儉蓮還少最¶
髙枝珊瑚筆架真珠履曾和陳王幾首詩¶
　　　寄右省王諫議¶
耳邊要靜不得靜心裏欲閒終未閒自是宿緣應有累¶
可能時(一作/世)事更相關魚慙張翰辭東府鶴怨周顒負¶
<pb:KR4h0140_WYG_655-6b>¶
北山看却金庭芝术老又驅車入七人班¶
　　　焚書坑¶
千載遺蹤一窖塵路傍耕者亦傷神祖龍算事渾乖角¶
將謂詩書活得人¶
　　　始皇陵¶
荒堆無草樹無枝嬾向行人問昔時六國英雄漫多事¶
到頭徐福是男兒¶
　　　送沈先輩歸送(一作/宋)上嘉禮(一題作送沈光及/第後東歸兼赴嘉)¶
<pb:KR4h0140_WYG_655-7a>¶
　　　(禮/)¶
青青月(一作/仙)桂觸人香白紵衫輕稱沈郎好繼馬卿歸¶
故里况聞山簡在襄陽盃傾别岸應(一作/終)須醉花(一作/草)¶
傍征車漸欲芳擬把金錢贈(一作/助)嘉禮不堪栖屑困名¶
場¶
　　　春日葉秀才曲江¶
江花江草暖相隈(一作/偎)也向江邊把酒杯春色惱人遮¶
不得别愁如瘧避還來安排賤跡無良䇿裨補明時望¶
<pb:KR4h0140_WYG_655-7b>¶
重才一曲吳歌齊拍手十年塵眼未曾開¶
　　　西京道德里¶
秦樹團團夕結陰此中莊舄動悲吟一枝丹桂未入手¶
萬里蒼波長負心老去漸知時態薄愁來唯願酒杯深¶
七雄三傑今何在休為閒人淚滿襟¶
　　　憶夏口¶
漢陽(一作/江)渡口蘭為舟漢陽(一作/江)城下多酒樓當(一作/芳)¶
年不得盡一醉别夢有時還重遊襟帶可憐吞楚塞(一/作)¶
<pb:KR4h0140_WYG_655-8a>¶
(塞/雁)風煙只好狎(一作好/是冷)江鷗月明更想曾行處吹笛橋¶
邊木葉秋¶
　　　武牢關¶
楚人曾此限封疆不見清陰六里長一壑暮聲何怨望¶
數峰秋勢自顛狂由來四皓須神伏大抵秦皇謾氣強¶
欲學雞鳴試關吏太平時節嬾思量¶
　　　途中獻晉州孟中丞¶
太平天子念蒲東又委星郎養育功昨日隼旟辭闕下¶
<pb:KR4h0140_WYG_655-8b>¶
今朝珠履在河中樓移庾亮千山月樹待袁宏一扇風¶
不及政成應入拜晉州何足展清通¶
　　　長安秋夜¶
逺聞天子似羲皇偶捨漁鄉入帝鄉五等列侯無故舊¶
一枝仙桂有風霜燈欹短熖燒離鬢漏轉寒更滴旅膓¶
歸計未知身已老九衢雙闕夜蒼蒼¶
　　　春晩寄鍾尚書¶
宰府初開忝末塵四年談笑隔通津官資肯便矜中路¶
<pb:KR4h0140_WYG_655-9a>¶
酒醆還應憶故人江畔舊遊秦望月檻前公事鏡湖春¶
如今莫問西禪(一作/城)塢一炷寒香老病身¶
　　　秋曉(一作/晩)寄友人¶
洞庭霜落水雲秋又汎輕漣任去留世界髙談今已得¶
宦途清貴舊曾遊手中綵筆誇題鳳天上泥封奬狎鷗¶
更見南來釣翁說醉吟還上木蘭舟¶
　　　秋日有酬(一題作感德叙懷寄上羅鄴王三/首餘二在七巻一作寄王師範)¶
舊(一作/盛)業傳家有寶(一作/佩)刀近聞餘力(一作/揮刃)更揮毫腰¶
<pb:KR4h0140_WYG_655-9b>¶
間印佩(一作/綬)黄金重(一作/樞貴)巻裏(一作/内)詩裁(一作/文章)白雪髙¶
讌罷嘉賓吟鳳藻獵歸(一作/回)諸將問龍韜分茅列土(一/作)¶
(登壇/甲子)纔三十猶擬廻頭賭(一作/奪)錦袍¶
　　　所思¶
梁王兔苑荆榛裏煬帝雞臺夢想中只覺惘然悲謝傅¶
未知何以報文翁生靈不幸台星拆造化無情世界空¶
劃盡寒灰始堪歎滿庭霜葉一窗風¶
　　　送魏校書兼呈曹使君¶
<pb:KR4h0140_WYG_655-10a>¶
亂離(一作/罹)無計駐生涯又事東遊惜歲華村店酒旗沽¶
竹葉野橋梅雨泊蘆花讐書發跡官雖屈負米安親路¶
不賖應見使君論世舊埽門重得向曹家¶
　　　四皓廟¶
漢惠秦皇事已聞廟前髙木眼前雲楚王謾費閒心力¶
六里青山盡屬君¶
　　　浮雲(一本題上/無浮字)¶
溶溶曳曳自舒張不向蒼梧即帝鄉莫道無心便無事¶
<pb:KR4h0140_WYG_655-10b>¶
也曾愁殺楚襄王¶
　　　早發(一作/行)¶
北去南來無定居此生生計竟何如酷憐一覺平明睡¶
長被雞聲惡破除(一作鄰雞/半夜啼)¶
　　　香(一本題上/有詠字)¶
沈水良材食柏珍博山煙(一作/爐)煖玉樓春憐君亦是無¶
端物貪作馨香忘却身¶
　　　鄴城(一本作銅/雀臺之二)¶
<pb:KR4h0140_WYG_655-11a>¶
　臺上年年揜翠蛾臺前髙樹夾漳河英雄亦到分香處¶
　能共常人較幾多¶
　¶
　¶
　¶
　¶
　¶
　¶
<pb:KR4h0140_WYG_655-11b>¶
　¶
　¶
　¶
　¶
　¶
　¶
　¶
御定全唐詩巻六百五十五¶
