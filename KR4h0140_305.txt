# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.539368
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百五
<pb:KR4h0140_WYG_305-1a>¶
　欽定四庫全書¶
御定全唐詩巻三百五¶
　　陳翊(一作/詡)¶
　陳翊字載物閩縣人大厯中登進士第貞元中官户部¶
　郎中知制誥詩十巻今存七首¶
　　　　登城樓作¶
　井邑白雲間嚴城逺帶山沙墟隂欲暮郊色淡方閒孤¶
　徑迴榕岸層巒破枳闗寥寥分逺望暫得一開顔¶
<pb:KR4h0140_WYG_305-1b>¶
　　　　宴柏臺¶
　華臺陳桂席密榭宴清真柏葉猶霜氣桃花似漢津青¶
　尊照深夕緑綺映芳春欲憶相逢後無言嶺海人¶
　　　　過馬侍中亭¶
　草色照雙扉軒車到客稀苔衣香屐迹花綬少塵飛薄¶
　望憐池淨開畦愛雨肥相過㤀日昃坐待白雲歸¶
　　　　寄邵校書楚萇¶
　愛酒時稱僻髙情自不凡向人方白眼違俗有青巖雲¶
<pb:KR4h0140_WYG_305-2a>¶
際開三徑烟中挂一㠶相期同嵗晩閒興與松杉¶
　　　龍池春草¶
青春光鳳苑細草徧龍池曲渚交蘋葉廻塘惹栁枝因¶
風初苒苒覆岸欲離離色帶金堤静隂連玉樹移日光¶
浮靃靡波影動參差豈比生幽逺芳馨衆不知¶
　　　郊行示友人¶
水開長鏡引諸巒春洞花深落翠寒醉向絲蘿驚自醒¶
與君清耳聼松湍¶
<pb:KR4h0140_WYG_305-2b>¶
　　　送别蕭二¶
橘花香覆白蘋洲江引輕㠶入逺遊千里雲天風雨夕¶
憶君不敢再登樓¶
　劉復¶
劉復登大厯進士第官水部員外郎詩十六首¶
　　　遊仙¶
稅駕倚扶桑逍遥望九州二老佐軒轅移戈戮蚩尤功¶
成棄之去乘龍上天遊天上見玉皇夀與天地休俯視¶
<pb:KR4h0140_WYG_305-3a>¶
崑崙宫五城十二樓王母何窈眇玉質清且柔揚袂折¶
瓊枝(一作/芳)寄我天東頭相思千萬嵗大運浩悠悠安用¶
知吾道日月不能周寄音青鳥翼謝爾碧海流¶
　　　寺居清晨¶
髙枕對曉月衣巾清且涼露華朝未晞滴瀝含虚光隔¶
竹聞汲井開扉見焚香幽心感衰病結念依法王青冥¶
早雲飛杳靄(一作/渺)空鳥翔此情皆有釋(一作/適)悠然知所¶
忘¶
<pb:KR4h0140_WYG_305-3b>¶
　　　出東城¶
歩出(一作/歩歩)東城門獨行巳傍徨伊洛汎清流密林含朝¶
陽芳景雖可矚憂懐在中腸人生㡬何時苒苒随流光¶
願得心所親尊酒坐髙堂一為浮沈隔㑹合殊未央雙¶
戱水中鳧和鳴自翺翔我無此羽翼安可以比方¶
　　　經禁城¶
日沒路且長遊子欲涕零荒城無人路秋草飛寒螢東¶
南古丘墟莽蒼馳郊坰黄雲晦斷岸枯井臨崩亭昔人¶
<pb:KR4h0140_WYG_305-4a>¶
竟何之窮泉獨冥冥蒼苔沒碑版朽骨無精靈俛仰寄¶
世間忽如流波萍金石非汝夀浮生等臊腥不如學神¶
仙服食求丹經¶
　　　出三城留别幕中三判官¶
翔禽託髙柯倦客念主人恩義有所知(一作/委)四海同一¶
身況皆曠(一作/廣)大姿翰音見良辰陳規佐武略髙視據¶
要津常願投素誠今果得所申金罍列四座廣廈無氛¶
塵留連徂暑中觀望歴數旬河山險以固士卒勇且仁¶
<pb:KR4h0140_WYG_305-4b>¶
飭裝去未歸相追越城闉愧無青玉案緘佩永不泯¶
　　　送劉秀才南歸(一作陳/存詩)¶
鳥啼楊栁垂此别千萬里古路入商山春風生灞水停¶
車落日在罷酒離人起蓬户寄龍沙送歸情詎巳¶
　　　送王(一作/汪)倫¶
春江(一作/天)日未曛楚客酣送君翩翩孤黄鶴萬里滄洲¶
雲四方各有志(一作/心)豈得常顧羣山連巴湘逺水與荆¶
呉分清光日修阻(一作/阻修)尺素安可論相思寄夢寐瑶草¶
<pb:KR4h0140_WYG_305-5a>¶
空氛氲¶
　　　長相思¶
長相思在桂林蒼梧山逺瀟湘深秋堂零淚倚金瑟朱¶
顔揺落随光隂長宵□唳鴻命侣河漢蒼蒼隔牛女寜¶
知一水不可渡況復萬山修且阻綵絲織綺文雙鴛昔¶
時贈君君可憐何言一去瓶落井流塵歇滅金爐前¶
　　　長歌行¶
淮南木落秋雲飛楚宫商歌今正悲青春白日不與我¶
<pb:KR4h0140_WYG_305-5b>¶
當壚舉酒勸君持出門驅馳四方事徒用辛勤不得意¶
三山海底無見期百齡世間莫虚棄君不見金城帝業¶
漢家有東制諸侯欲長乆姦雄竊命風塵昏函谷重闗¶
不能守龍蛇出沒經兩朝胡虜憑陵大道銷河水東流¶
宫闕盡五陵松柏自蕭蕭¶
　　　春遊曲¶
春風戯狹斜相見莫愁家細酌蒲桃酒嬌歌玉樹花裁¶
衫催白紵迎客走朱車不覺重城暮爭棲栁上鵶¶
<pb:KR4h0140_WYG_305-6a>¶
　　　雜曲¶
寳劒飾文犀當風似切泥逄君感意氣貰酒杜陵西趙¶
女顔雖少宛駒齒正齊嬌多不肎别更待夜烏啼¶
　　　春雨¶
細雨度深閨鶯愁欲嬾啼如煙飛漠漠似露濕淒淒草¶
色行看靡花枝暮欲低曉聽鐘鼓動早送錦障泥¶
　　　夕次襄邑¶
何處成吾道經年逺路中客心猶向北河水自歸東古¶
<pb:KR4h0140_WYG_305-6b>¶
戍飄殘角疎林振夕風輕舟難載月那與故人同¶
　　　夏日¶
暎日紗窗深且閑含桃紅日石榴殷銀瓶綆轉桐花井¶
沈水煙銷金博山文簟象床嬌倚瑟綵奩銅鏡嬾拈環¶
眀朝戱去誰相伴年少相逄狹路間¶
　　　送黄曄眀府岳州湘隂赴任(一作劉/三復詩)¶
擬占名塲第一科龍門十上困風波三年䕶塞從戎逺¶
萬里投荒失意多花縣到時銅墨貴葉舟行處水雲和¶
<pb:KR4h0140_WYG_305-7a>¶
遥知布恵蘓民後應向祠堂弔汨羅¶
　　　禪門寺暮鐘¶
簨簴髙懸于闐鐘黄昏發地殷龍宫遊人憶到嵩山夜¶
疊閣連樓滿太空¶
　冷朝陽¶
冷朝陽金陵人登大厯進士第為薛嵩從事詩十一首¶
　　　同張深秀才遊華嚴寺¶
同遊雲外寺渡水入禪闗立埽窗前石坐看池上山有¶
<pb:KR4h0140_WYG_305-7b>¶
僧飛錫到留客話松間不是縁名利好來長伴閒¶
　　　中秋與空上人同宿華嚴寺¶
埽榻相逢宿論詩舊梵宫磬(一作/鐘)聲迎鼓盡月色過山¶
窮庭簇(一作/宿)安禪草窗飛帶火蟲一宵何惜别回首隔¶
秋風¶
　　　宿柏巖寺¶
幽寺在巖中行唯一徑通客吟孤嶠月蟬噪數枝風秋¶
色生苔砌泉聲入梵宫吾師修道處不與世間同¶
<pb:KR4h0140_WYG_305-8a>¶
　　　登靈善寺塔¶
飛閣青霞裏先秋獨早涼天花映窗近月桂拂(一作/覆)簷¶
香華岳三峯小黄河一帶長空聞指歸路煙處有垂楊¶
　　　瀑布泉¶
潺湲半空裏霖落石房邊風激珠光碎山欹練影偏急¶
流難起浪迸沫祇如煙自古惟今日淒涼一片泉¶
　　　冬日逢馮法曹話懐¶
分襟二年内多少事相干禮樂風全變塵埃路漸難秋¶
<pb:KR4h0140_WYG_305-8b>¶
林新葉落霜月滿庭寒雖喜逢知己他鄉嵗又䦨¶
　　　送唐六赴舉¶
秋色生邊思送君西入闗草衰空大野葉落露青山故¶
國煙霞外新安道路間碧霄知巳在(一作/遇)香桂月中攀¶
　　　送逺上人歸亰¶
夏臘嵗方深思歸徹曙吟未離銷雪院巳有過雲心寒¶
磬清函谷孤鐘宿華隂别亰遊舊寺月色似雙(一作/霜)林¶
　　　别郎上人¶
<pb:KR4h0140_WYG_305-9a>¶
過雲尋釋子話别更依依静室開來乆遊人到自稀觸¶
風香氣盡隔水磬聲微獨傍孤松立塵中多是非¶
　　　立春¶
玉律傳佳節青(一作/春)陽應此(一作/北)辰土牛呈嵗稔綵燕¶
表年春臘盡星迴次寒餘月建寅風光行(一作/何)處好雲¶
物望中新流水初銷凍潛魚欲振鱗梅花將栁色偏思¶
越鄉人¶
　　　送紅線(潞州節度使薛嵩有青衣善彈阮咸琴/手紋隐起如紅線因以名之一日辭去)¶
<pb:KR4h0140_WYG_305-9b>¶
　　　(朝陽/為詞)¶
採菱歌怨木蘭舟送客魂銷百尺樓還似洛妃乘霧去¶
碧天無際水空(一作/東)流¶
　于尹躬¶
于尹躬大厯進士元和間為中書舍人左遷洋州刺史¶
詩一首¶
　　　南至日太史登臺書雲物¶
至日行時令登臺約禮文官稱伯趙氏色辨五方雲晝¶
<pb:KR4h0140_WYG_305-10a>¶
漏聽初發陽光望漸分司天為嵗備持簡出人羣恵愛¶
周微物生靈荷聖君長當有嘉瑞郁郁復紛紛¶
　栁郴(一作/郯)¶
栁郴大厯間進士集一巻今存詩二首¶
　　　贈别二首¶
江浦程千里離尊淚數行無論呉與楚俱是客他鄉¶
何處最悲辛長亭臨古津徃來舟檝路前後别(一作/有)離¶
人¶
<pb:KR4h0140_WYG_305-10b>¶
　　　句¶
他鄉生白髪舊國有青山(賊平後送客還/鄉  見紀事)¶
　李子卿¶
李子卿大厯末與崔損同第詩一首¶
　　　望終南春雪¶
山勢抱西秦初年瑞雪頻色揺鶉野霽影落鳳城春輝¶
燿銀峰逼晶眀玉樹親尚寒由氣勁不夜為光新荆岫¶
全疑近崑丘宛合鄰餘輝儻可借迴照讀書人¶
<pb:KR4h0140_WYG_305-11a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_305-11b>¶
　¶
　¶
　¶
　¶
　¶
　¶
　¶
御定全唐詩巻三百五¶
