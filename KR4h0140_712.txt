# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.135996
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百十二
<pb:KR4h0140_WYG_712-1a>¶
　欽定四庫全書¶
御定全唐詩巻七百十二¶
　　錢珝¶
　　錢珝字瑞文吏部尚書徽之子善文詞宰相王溥薦¶
　　知制誥進中書舍人後貶撫州司馬有舟中録二十¶
　　巻今編詩一巻¶
　　　客舍寓懐¶
　灑灑灘聲晩霽時客亭風袖半披垂野雲行止誰相待¶
<pb:KR4h0140_WYG_712-1b>¶
　明月襟懐祇自知無伴偶吟溪上路有花偷笑臘前枝¶
　牽情景物潛惆悵忽似傷春逺别離¶
　　　送王郎中¶
　惜别逺相送却成惆悵多獨歸回首處爭那暮山何¶
　　　江行無題一百首(統籖云舊作錢起詩今考詩繫/遷謫塗中雜詠起無謫宦事而)¶
　　　(珝自中書謫撫州其舟中集序云秋八月從㐮陽/浮江而行詩中峴山沔武昌匡廬鄱湖潯陽諸地)¶
　　　(經途所歴一一脗合而秋半九日尤為左騐其為/珝詩無疑蔡寛夫詩話云江行百首錢䝉仲得之)¶
　　　(他本因以傳世元非起集之舊/宋人語更可據今與起集並存)¶
<pb:KR4h0140_WYG_712-2a>¶
傾酒向漣漪乘流欲去時寸心同尺璧投此報馮夷¶
江曲全縈楚雲飛半自秦峴山迥首望如别故鄉(一作/關)¶
人(往年累/登峴亭)¶
浦煙含(一作/函)夜色(一作寒/夜永)冷日轉秋旻自有沈碑在(一/作)¶
(石/)清光不照人¶
楚㟁雲空合楚城人不來祇今誰善舞莫恨廢草(一作/發陽)¶
臺¶
行背青山郭吟當白露秋風流無屈宋空詠古荆州¶
<pb:KR4h0140_WYG_712-2b>¶
晩來漁父喜網(一作/罾)重欲收遲恐有長江使金錢願贖¶
龜¶
去指龍沙路徒懸象闕(一作/魏)心夜凉無逺夢不為偶聞¶
砧¶
霧雲踈有葉雨浪細無花(一作/聲)穏放扁舟去江天自有¶
涯(一作/程)¶
好日當(一作/長)秋半層波動旅腸巳行千里外誰與共秋¶
光¶
<pb:KR4h0140_WYG_712-3a>¶
潤色非東里官曹更(一作/吏)建章宦遊難自定來喚櫂船¶
郎¶
夜江清未曉徒惜月光(一作/先)沉不是因行樂堪傷老大¶
心¶
翳日多喬木維舟取束薪靜聽江叟語盡(一作/俱)是厭兵¶
人¶
箭漏日初短汀煙草未(一作/木)衰雨餘(一作/㣲)雖更緑不是¶
採蘋時¶
<pb:KR4h0140_WYG_712-3b>¶
山雨(一作/水)夜來漲喜魚(一作/雨)跳滿江㟁沙平欲盡垂蓼¶
入船窗¶
渚邊新鴈下舟上獨凄凉俱是南來客憐君綴一行¶
雲宻連江暗風斜著物鳴一杯真戰將笑爾作愁兵¶
栁拂斜開(一作/陽)路籬邊數戸村可能還有意不掩向江¶
門¶
不識相如(一作/桓公)渴徒吟子美詩江清惟獨看心外更(一/作)¶
(有/)誰知¶
<pb:KR4h0140_WYG_712-4a>¶
牽路沿(一作/縁)江狹沙崩㟁不平盡知行處險誰肯載時¶
輕¶
憔悴異靈均非讒作逐臣如逢漁父問未是獨醒人¶
水含秋夜靜雲帶夕陽髙詩癖非吾病何妨吮短毫¶
帶(一作/登)舟維(一作/非)古㟁還似阻西陵箕伯無多怒回頭¶
詎不能¶
秋雲久無雨江燕社猶飛却笑舟中客今年未得歸¶
帆翅初張處雲鵬怒翼同莫愁千里路自有到來風¶
<pb:KR4h0140_WYG_712-4b>¶
佳節雖逢菊浮生正似(一作/是)萍故山何處望荒㟁小長¶
亭¶
月下江流靜村荒人語稀鷺鴛雖有伴仍(一作/乃)共影雙¶
飛¶
斗轉月未落舟行夜巳深有村知不逺風便數聲砧¶
櫂驚沙鳥迅飛濺夕陽波不顧魚多處應防一目羅¶
行到楚江㟁蒼茫人正迷秖如秦塞逺格磔鷓鴣啼¶
漸覺江天逺難逢故國書可能無往事空食鼎中魚¶
<pb:KR4h0140_WYG_712-5a>¶
㟁草連荒色村聲樂稔年晩晴貪(一作/初)穫稻閒却採菱¶
(一作/蓮)船¶
灘淺多(一作/爭)遊鷺江清易見魚怪來吟未足秋物欠紅¶
蕖¶
蛩響依沙草螢飛透水煙夜凉誰詠史空泊運租船¶
睡穏葉舟輕風微浪不驚人居(一作/任君)蘆葦㟁終夜動秋¶
聲¶
自念(一作/守)平生意曾期一郡符可(一作/豈)知因謫宦斑鬢¶
<pb:KR4h0140_WYG_712-5b>¶
入江湖¶
水天凉夜月不是少(一作/惜)清光好景(一作/物)随人物(一作/祕)¶
秦淮憶建康¶
古來多思客揺落恨江潭今日秋風至蕭踈過(一作/獨)沔¶
南¶
映竹疑村好穿蘆覺渚幽漸安無曠土薑芋當農收¶
煙渚復煙渚畫屏休(一作/還)畫屏引愁天末去數㸃暮山¶
青¶
<pb:KR4h0140_WYG_712-6a>¶
秋風動客心寂寂不成吟飛上危檣立鶯啼報好音(一/作)¶
(啼鳥不/知音)¶
見底髙秋水開懐萬里天旅吟還有伴沙栁數枝蟬¶
九日自佳節扁舟無一杯曹園舊罇酒戲馬憶髙臺¶
兵火有餘燼貧村纔數家無人爭曉渡殘月下寒沙¶
渚禽菱芡足不向稻粱爭靜宿凉灣月應無失侣聲¶
輕雲未撲(一作/䕶)霜樹杪橘初黄行(一作/信)是知名物過風¶
過水香¶
<pb:KR4h0140_WYG_712-6b>¶
土曠深耕少江平逺釣多平生皆棄本金革竟如何¶
海月非常物等閑不可尋披沙應有地淺處定無金¶
風晩冷颼颼蘆花巳白頭舊來紅葉寺堪憶玉京秋¶
𣺌𣺌望天涯清漣浸赤霞難逢星漢使烏鵲日乘槎¶
風好來無陣雲開(一作/閑)去有踪釣歌無逺近應喜罷艨¶
艟¶
呉疆連楚甸楚俗異呉鄉漫把罇中物無人啄蟹黄(一/作)¶
(匡/)¶
<pb:KR4h0140_WYG_712-7a>¶
㟁緑野煙逺江紅斜照微撑開小漁艇應到月明歸¶
雨餘江始漲漾漾見流薪曽歎河(一作/溝)中木斯言憶古¶
人¶
垂露(一作/墜露)晩猶濃(一作露墜/日猶紅)清(一作/秋)風(一作/花)不易逢渉¶
江雖巳晩髙樹搴(一作/攀)芙蓉¶
乘(一作/葉)舟維夏口煙野獨行時不見頭陀寺空懐幼婦¶
碑¶
晩泊武昌㟁津亭踈栁風數株曽手植好事憶陶公¶
<pb:KR4h0140_WYG_712-7b>¶
舟航依浦定星斗滿江寒若比(一作/此)陰霾日何妨(一作/方)¶
夜未闌¶
近戍離金落孤岑望火門惟將知命意瀟灑向乾坤¶
叢菊生隄上此花長後時有人還採掇何必在(一作/及)春¶
期¶
景夕(一作/夕景)殘霞落秋寒細雨晴短纓何用濯舟在月中¶
行¶
堤(一作/垠)壊漏(一作/滿)江水地㘭成野塘晩荷人不折留取¶
<pb:KR4h0140_WYG_712-8a>¶
(一作/此)作秋香¶
左(一作/失)宦終何路攄懐亦自寛擘牋嘲白鷺無意喻梟¶
鸞¶
樓空人不歸雲白去時衣黄鶴無心下長應笑令威¶
白帝朝驚浪陽臺暮映雲等閑生險易世路秖如君¶
櫓(一作/盧)慢生輕浪帆虚帶白雲客船雖狹小容得瘦(一/作)¶
(庾/)將軍(晉冠軍將軍栁遐免官桓温怪/其瘦答云不能不恨于破甑)¶
靜看秋江水風㣲浪漸平人間馳競處塵土自波成¶
<pb:KR4h0140_WYG_712-8b>¶
風借(一作/勁)帆方疾風回櫂却遲較量人世事不校一毫¶
釐¶
咫尺愁風雨匡廬不可登秖疑雲(一作/香)霧窟猶有六朝¶
僧¶
江草何多思冬青尚滿洲誰能驚鵩鳥作賦為沙鷗¶
幸有煙波興寜辭筆硯勞縁情無怨刺却似反離騷¶
沙上獨行時髙吟(一作/吟情)到楚詞難將垂㟁蓼盈(一作/應)把¶
當江蘺¶
<pb:KR4h0140_WYG_712-9a>¶
秋寒鷹隼健逐雀下雲空知是江湖客(一作/闊)無心擊塞¶
鴻¶
幽懐念煙水長恨隔龍沙今日滕王閣分明見落霞¶
江流何𣺌𣺌懐古獨依依漁父非賢者蘆中但有磯¶
風雨正甘寢雲霓忽曉晴放歌雖(一作/須)自遣一嵗又崢¶
嶸¶
幽思正遲遲沙邊濯弄時自憐非博物猶未識鳬葵¶
曽有煙波客能歌西塞山落花惟待月一釣紫菱灣¶
<pb:KR4h0140_WYG_712-9b>¶
千頃水紋細一拳嵐影孤君山寒樹緑曽過洞庭湖¶
光闊重湖水低斜逺鴈行未曾無興詠多謝沈東陽¶
晚菊繞江壘忽如開古屏莫言時節過白日有餘馨¶
日落長亭晚山門歩障青可憐無酒分處處(一作/更祝)有旗¶
亭(一作/星)¶
逺㟁無行樹經霜有伴(一作/半)紅停船搜(一作/披)好句題葉¶
贈江楓¶
身世比行舟無風亦暫休敢言終破浪惟願穏乘流¶
<pb:KR4h0140_WYG_712-10a>¶
數畞蒼苔石煙濛鶴卵洲定因詞客遇(一作/過)名字始風¶
流¶
興閒停桂楫路好過松門不負佳山水還開酒一樽¶
短檝休敲桂孤根自駐萍自憐非劒氣空向斗牛星¶
髙浪如銀屋江風一發時筆端降太白才大語終奇¶
細竹漁家路晴陽看結罾喜來邀客坐分與折腰菱¶
平湖五百里江水想通波不奈扁舟去其如决計何¶
數逢(一作/峰)雲斷處去㟁映髙山身到章江日應猶(一作/猶應)¶
<pb:KR4h0140_WYG_712-10b>¶
未得閒¶
一灣斜照水三版順風船未敢相邀釣勞生只自憐¶
江雨正霏㣲江村晚渡稀何曾妨釣艇更待得魚歸¶
新野舊樓名潯陽勝賞情照人長一色江月共淒清¶
願飲西江水那吟北渚愁莫敎留滯迹逺比蔡昭侯¶
湖口分江水東流獨有情常(一作/當)時好風物誰伴謝(一/作)¶
(為/伴)宣城¶
潯陽江畔菊應似古來秋為問幽棲客吟時得酒不¶
<pb:KR4h0140_WYG_712-11a>¶
髙峯有佳號千尺倚寒風(一作/松)若使爐煙在猶應為上¶
公¶
萬木巳清霜江邊村事忙故溪黄稻熟一夜㝱(一作/甕)中¶
香¶
楚水苦縈回征帆落又開可縁非直路却有好風來¶
逺謫嵗時宴暮江風雨寒仍愁繫舟處驚夢近長灘¶
　　春恨三首¶
負罪將軍在北朝秦淮芳草緑迢迢髙臺愛妾魂銷盡¶
<pb:KR4h0140_WYG_712-11b>¶
始得丘遲為一招¶
久戍臨洮報未歸篋香銷盡别時衣身輕願比蘭堦蝶¶
(一作/葉)萬里還尋塞草飛¶
永巷頻聞小苑遊舊恩如淚亦難收君前願報新顔色¶
團扇須防白露秋¶
　　蜀國偶題¶
忽憶明皇西幸時暗傷潛恨竟誰知佩蘭應語宫臣道¶
莫向金盤進荔枝¶
<pb:KR4h0140_WYG_712-12a>¶
　　　未展芭蕉¶
　冷燭無煙緑蠟乾芳心猶巻怯春寒一緘書劄藏何事¶
　㑹被東風暗拆看¶
　　　同程九早入中書(一作錢/起詩)¶
　漢家賢相重英奇蟠木何材也見知不意雲霄能自致¶
　空驚鵷鷺忽相随臘雪初明柏子殿春光欲上萬年枝¶
　獨慚皇鑒明如日未厭春(一作/螢)光向玉墀¶
　¶
<pb:KR4h0140_WYG_712-12b>¶
　¶
　¶
　¶
　¶
　¶
　¶
　¶
御定全唐詩巻七百十二¶
