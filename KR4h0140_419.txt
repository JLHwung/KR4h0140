# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:48.024466
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百十九
<pb:KR4h0140_WYG_419-1a>¶
　欽定四庫全書¶
御定全唐詩巻四百十九¶
　　元稹¶
　　　　連昌宫詞¶
　連昌宫中滿宫竹嵗久無人森似(一作/自)束又有牆頭千¶
　葉桃風動落花紅蔌蔌宫邊老翁為余泣小年進食曽¶
　因入(一作小年選/進因曽人)上皇正在望仙樓太真同凭闌干立¶
　樓上樓前盡珠翠炫轉熒煌照天地歸來如夢復如癡¶
<pb:KR4h0140_WYG_419-1b>¶
　何暇備言宫裏事初過寒食一百六店舍無煙宫樹綠¶
　夜半月髙弦索鳴賀老琵琶定(一作/擅)場屋力士傳呼覔¶
　念奴念奴潛伴諸郎宿須臾覔得又連催特敕街中許¶
　然燭春嬌滿眼睡(一作/眠)紅綃掠削雲鬟旋裝束飛上九¶
　天歌一聲二十五郎吹管逐逡巡大徧涼州徹色色龜¶
　兹轟錄續李謩擪笛傍宫牆偷得新翻數般曲(念奴天/寳中名)¶
　(倡善歌每嵗樓下酺宴累日之後萬衆喧隘嚴安之韋/黄裳輩闢易不能禁衆樂為之罷奏明皇遣髙力士大)¶
　(呼於樓上曰欲遣念奴唱歌邠二十五郎吹小管篴看/人能聽否未嘗不悄然奉詔其為當時所重也如此然)¶
<pb:KR4h0140_WYG_419-2a>¶
(而明皇不欲奪俠遊之盛未嘗置在宫禁或嵗幸湯泉/時巡東洛有司潛遣從行而已又明皇嘗於上陽宫夜)¶
(後按新翻一曲屬明夕正月十五日潛遊燈下忽聞酒/樓上有笛奏前夕新曲大駭之明日宻遣捕捉笛者詰)¶
(驗之自云其夕竊於天津橋玩月聞宫中度曲遂於橋/柱上插譜記之臣即長安少年善笛者李謩也明皇異)¶
(而遣/之)平明大駕發行宫萬人歌舞塗路(一作/在途)中百官隊¶
仗避岐薛(岐王範薛王/業明皇之弟)楊氏諸姨(貴妃三姊帝呼為姨/封韓虢秦國三夫人)¶
車鬬風明年十月東都破(天寳十三年/祿山破洛陽)御路猶(一作/獨)存¶
祿山過驅令供頓不敢藏萬姓無聲(一作/言)淚潛墮兩京¶
定後六七年却尋家舍行宫前莊園燒盡有枯井行宫¶
<pb:KR4h0140_WYG_419-2b>¶
門閉(一作/閑)樹宛然爾後相傳六皇帝(肅代德/順憲穆)不到離宫¶
門久閉往來年少説長安𤣥武樓成(一作/前)花萼廢去年¶
敕使因(一作去年/因敕使)斫竹偶值門開暫相逐荆榛櫛比塞¶
池塘狐兔驕癡緣樹木舞榭攲傾基(一作/臺)尚在(一作/存)文¶
窻窈窕紗猶綠塵埋粉壁舊花鈿烏(一作/鳥)啄風筝碎珠¶
玉上皇偏愛臨砌花依然御榻臨階斜蛇出燕巢盤鬬¶
栱菌生香案正當衙寢殿相連端正樓太真梳洗樓上¶
頭晨光未出簾影黒(一作/動)至今反挂珊瑚鉤指似(一作/向)¶
<pb:KR4h0140_WYG_419-3a>¶
旁人因慟哭却出(一作/立)宫門淚相續自從此後還閉門¶
夜夜狐貍上門屋我聞此語心骨悲太平誰致亂者誰¶
翁言野父何分别耳聞眼見為君説姚崇宋璟作相公¶
勸諫上皇言語切燮理隂陽禾黍豐調和中外無兵戎¶
長官清平太守好揀選皆言由相(一作/至)公開元之末姚¶
宋死朝廷漸漸由妃子祿山宫裏養作(一作/為)兒虢國門¶
前閙如市弄權宰相不記名依稀憶得(一作憶/得依稀)楊與李¶
廟謨(一作/謀)顛倒四海揺五十年來作瘡痏今皇神聖丞¶
<pb:KR4h0140_WYG_419-3b>¶
相明詔書纔下呉蜀平官軍又取淮西賊此賊亦除天¶
下寧年年耕種宫前道今年不遣子孫耕老翁此意深¶
望幸努力廟謀(一作/謨)休用兵¶
　　　望雲騅馬歌(并序/)¶
　　德宗皇帝以八馬幸蜀七馬道斃唯望雲騅來往¶
　　不頓貞元中老死天廐臣稹作歌以記之¶
憶昔先皇幸蜀時八馬入谷七馬疲肉綻筋攣四蹄脫¶
七馬死盡無馬騎天子䝉塵天雨泣巉嵒道路淋漓濕¶
<pb:KR4h0140_WYG_419-4a>¶
崢嶸白草眇難期&KR0008;洞黄泉安可入(白草&KR0008;洞並雒谷/中地名古諺云&KR0008;)¶
(洞入/黄泉)朱泚圍兵抽未盡懐光冦騎追行及(興元元年二/月李懐光反)¶
嬪娥相顧倚樹啼鵷鷺無聲仰天立圉人初進望雲騅¶
彩色顦顇衆馬欺上前噴吼如有意耳尖卓立節踠竒¶
君王試遣迴胸臆撮骨鋸牙駢兩肋蹄懸四跼(一作&KR0008;/一作矩)¶
腦(一作/脛)顆方胯聳三山尾株(一作/扶)直圉人畏誚仍相惑¶
此馬無良空有力頻頻嚙掣轡難施往往跳趫鞍(一作/騎)¶
不得色沮聲悲仰天訴天不遣言君未識亞身受取白¶
<pb:KR4h0140_WYG_419-4b>¶
玉羈(一作/鞍)開口銜將紫金勒君王自此方敢騎似遇良¶
臣久悽惻龍騰魚鼈啅然驚(一作咸/震驚)驥朌(一作/盼)驢騾少¶
顔色七聖心迷運方厄五丁力盡路猶窄槖它(一作/駞)山¶
上斧刀堆望秦嶺下錐頭石五六百里真符縣八十四¶
盤青山驛掣開流電有輝光突過浮雲無朕跡地平險¶
(一作/隘)盡施黄屋九九屬車十二纛齊暎前導引騅頭嚴¶
震迎號抱騅足路旁垂白天寳民望騅禮拜見騅哭皆¶
言(一作/云)𤣥宗當時無此馬不免騎騾來幸蜀雄雄猛將¶
<pb:KR4h0140_WYG_419-5a>¶
李令公收城殺賊豺狼空天旋地轉日再中天子却坐¶
明光宫朝廷無事忘征戰校獵朝迴暮毬宴御馬齊登¶
擬用槽(廐中號乗輿之/馬曰擬用槽)君王自試宣徽殿圉人還進望¶
雲騅性强歩濶無方便分&KR0952;擺杖(一作/袂)頭太髙擘肘迴¶
頭(一作/顱)項難轉人人共惡難迴跋潛遣飛龍減芻秣銀¶
(一作/金)鞍繡韂不復施空盡(兹引/反)天年御槽活當時鄒(或/作)¶
(鄙/)諺巳有言(一作/云)莫倚功髙(一作/能)浪開濶登山縱似望¶
雲騅平地須饒紅叱撥長安三月花垂草果下翩翩紫¶
<pb:KR4h0140_WYG_419-5b>¶
騮好千官煖熱李令閒百馬生獰望雲老望雲騅爾之¶
種類世世竒當時項王乗爾祖分配英豪(一作/雄)稱霸主¶
爾身今日逢聖人從幸巴渝歸入秦功成事遂身退天¶
之道何必隨羣逐隊到死蹋紅塵望雲騅用與不用各¶
有時爾勿悲¶
　　　和李校書新題樂府十二首(并序/)¶
　　余友李公垂貺余樂府新題二十首雅有所謂不¶
　　虛為文余取其病時之尤急者列而和之蓋十二¶
<pb:KR4h0140_WYG_419-6a>¶
　　而巳昔三代之盛也士議而庶人謗又曰世理則¶
　　詞直世忌則詞隱余遭理世而君盛聖故直其詞¶
　　以示後使夫後之人謂今日為不忌之時焉¶
　　　　上陽白髪人¶
天寳年中花鳥使(天寳中宻號采取/豔異者為花鳥使)撩花狎鳥含春思¶
滿懐墨詔求嬪御走上髙樓半酣醉醉酣直入卿士家¶
閨闈不得偷迴避良人顧妾(一作/望)心死别小女呼爺血¶
垂淚十中有一得(一作一/得預)更衣永(一作/九)配深宫作宫婢¶
<pb:KR4h0140_WYG_419-6b>¶
御馬南奔胡馬蹙宫女三千合宫棄宫門一閉不復開¶
上陽花草青苔地月夜閒聞洛水聲秋池暗度風荷氣¶
日日長看提衆(一作/象)門終身不見門前事近年又送數¶
人來自言興慶南宫至我悲此曲將徹骨更想深寃復¶
酸鼻此輩賤嬪何足言帝子天孫古稱貴諸王在閤四¶
十年七宅六宫門户閟隋煬枝條襲封邑(近古封前代/子孫為二王)¶
(三/恪)肅宗血𦙍無官位(肅宗以後諸/王並未出閤)王無妃勝主無壻(一/作)¶
(夫/)陽亢隂淫結災累何如決壅順衆流女遣從夫男作¶
<pb:KR4h0140_WYG_419-7a>¶
吏¶
　　　　華原磬(李傳云天寳中始廢/泗濱磬用華原石)¶
泗濵浮石裁為磬古樂疎音少人聽工師小賤牙曠稀¶
不辨邪聲嫌雅正正聲不屈古調髙鍾律參差管絃病¶
鏗金戛瑟徒相雜投玉敲冰杳然零(一作/震)華原輭石易¶
追琢髙下隨人無雅鄭棄舊美新由樂胥自此黄鍾不¶
能競𤣥宗愛樂愛新樂梨園弟子承恩横霓裳纔徹胡¶
騎來雲門未得䝉親定我藏古磬藏在心有時激作南¶
<pb:KR4h0140_WYG_419-7b>¶
風詠伯䕫曽拊野獸馴仲尼暫叩(一作/和)春雷盛何時得¶
向筍簴懸為君一吼君心醒願君每聽念封疆不遣豺¶
狼勦人命¶
　　　　五弦彈¶
趙璧五弦彈徵調徵聲巉絶何清峭辭(一作/避)雄皓鶴警¶
露啼失子哀猿繞林嘯風入春松正凌亂鶯含曉舌憐¶
嬌妙嗚嗚暗溜咽冰泉殺殺霜刀澀寒鞘促節頻催漸¶
繁撥珠幢斗絶金鈴掉千靫鳴鏑發胡弓萬片清球擊¶
<pb:KR4h0140_WYG_419-8a>¶
虞廟衆樂雖同第一部德宗皇帝常偏召旬休節假暫¶
歸來一聲狂殺長安少主第侯家最難見挼歌按曲(一/作)¶
(按歌/接曲)皆承詔水精簾外教貴嬪瑇瑁筵心伴中要臣有¶
五賢非此弦或在拘囚或屠釣一賢得進勝累百兩賢¶
得進同周召三賢事漢滅暴彊四賢鎮岳寧邊徼五賢¶
並用調五常五常既叙三光耀趙璧五弦非此賢九九¶
何勞設庭燎¶
　　　　西涼伎¶
<pb:KR4h0140_WYG_419-8b>¶
吾聞昔日西涼州人煙撲地桑柘稠蒲萄酒熟恣行樂¶
紅豓青旗朱粉樓樓下當壚稱卓女樓頭伴客名莫愁¶
鄉人不識離别苦更卒多為沈滯遊哥舒開府設髙宴¶
八珍九醞當前頭前頭百戲競撩亂丸劍跳躑霜雪浮¶
獅子揺光毛彩䜿胡騰(一作/姬)醉舞筋骨柔大宛來獻赤¶
汗馬贊普亦奉翠茸裘一朝燕賊亂中國河湟沒(一作/忽)¶
盡空遺丘開逺門前萬里堠今來蹙到行原州(平時開/逺門外)¶
(立堠云去安西九千九百里以示/戎人不為萬里行其就盈故矣)去京五百而近何其¶
<pb:KR4h0140_WYG_419-9a>¶
逼天子縣内半沒為荒陬西涼之道爾阻脩連城邊將¶
但髙㑹每聽此曲能不羞¶
　　　　法曲¶
吾聞黄帝鼓清角弭伏熊羆舞𤣥鶴舜持干羽苖革心¶
堯用咸池鳯巢閣大夏濩武皆象功功多巳訝𤣥功薄¶
漢祖過沛亦有歌秦王破陣非無作作之宗廟見艱難¶
作之軍旅傳糟粕明皇度曲多新態宛轉侵淫(一作/揺)易¶
沈著赤白桃李取花名霓裳羽衣號天落雅弄雖云已¶
<pb:KR4h0140_WYG_419-9b>¶
變亂夷音未得相參錯自從胡騎起煙塵毛毳腥羶滿¶
咸洛女為胡婦學胡糚伎進胡音務胡樂(音/洛)火鳯聲沈¶
多咽絶春鶯囀罷長蕭索胡音胡騎與胡糚五十年來¶
競紛泊¶
　　　　馴犀(李傳云貞元丙子嵗南海來貢/至十三年冬苦寒死於苑中)¶
建中之初放馴象逺歸林邑近交廣獸返深山鳥搆巢¶
鷹鵰鷂鶻無羈鞅貞元之嵗貢馴犀上林置圏官司養¶
玉盆金棧非不珍虎噉狴牢魚食網渡江之橘踰汶貉¶
<pb:KR4h0140_WYG_419-10a>¶
反時易性安能長臘月北風霜雪深踡跼鱗身遂長往¶
行地無疆費傳驛通天異物罹幽枉乃知養獸如養人¶
不必人人自敦奬不擾則得之於理不奪有以多於賞¶
脱衣推食衣食之不若男耕女令紡堯民不自知有堯¶
但見安閒聊擊壤前觀馴象後馴(一作/觀)犀理國其如指¶
諸掌¶
　　　　立部伎(李傳云太常選坐部伎無性識者退/入立部伎又選立部伎無性識者退)¶
　　　　(入雅樂部則雅樂可知/矣李君作歌以諷焉)¶
<pb:KR4h0140_WYG_419-10b>¶
胡部新聲錦筵坐中庭漢振髙音播太宗廟樂傳子孫¶
取類羣兇陣初破戢戢攢槍霜雪耀騰騰擊鼓雲(一作/風)¶
雷磨初疑遇敵身啓行終象由文士憲左昔日髙宗常¶
立聽曲終然後臨玉座如今節將一掉頭電巻風收盡¶
摧挫宋晉鄭女歌聲發滿堂㑹客齊喧㰤(一作/和)珊珊珮¶
玉動腰身一一貫珠隨咳唾頃向圜丘見郊祀亦曽正¶
旦親朝賀太常雅樂備宫懸九奏未終百寮惰惉滯難¶
令季札辨遲迴但恐文侯卧工師盡取聾昧人豈是先¶
<pb:KR4h0140_WYG_419-11a>¶
王作之過宋沇嘗傳天寳季法曲胡音忽相和明年十¶
月燕寇來九廟千門虜塵涴(太常丞宋沇傳漢中王舊/説云明皇雖雅好度曲然)¶
(而未嘗使蕃漢雜奏天寳十三載始詔道調法/曲與胡部新聲合作識者異之明年祿山叛)我聞此¶
語歎復泣古來邪正將誰奈奸聲入耳佞入心侏儒飽¶
飯夷齊餓¶
　　　　驃國樂(李傳云貞元辛/已嵗始來獻)¶
驃之樂器頭象駝音聲不合十二和促舞跳趫筋節硬¶
繁辭變亂名字訛千彈萬唱皆咽咽左旋右轉空傞傞¶
<pb:KR4h0140_WYG_419-11b>¶
俯地呼天終不㑹曲成調變當如何德宗深意在柔逺¶
笙鏞不御停嬌(一作/嬪)娥史館書為朝貢傳太常編入鞮¶
靺科古時陶堯作天子遜遁親聽康衢歌又遣遒人持¶
木鐸徧采謳謡天下過萬人有意皆洞達四岳不敢施¶
煩苛盡令區中擊壤塊燕及海外覃恩波秦霸周衰古¶
官廢下堙上塞王道頗共矜異俗同聲教不念齊民方¶
薦瘥傳稱魚鼈亦咸若茍能效此誠足多借如牛馬未¶
䝉澤豈在抱甕滋黿鼉教化從來有源委必將泳海先¶
<pb:KR4h0140_WYG_419-12a>¶
泳河是非倒置自古有驃兮驃兮誰爾訶¶
　　　　胡旋女(李傳云天寳/中西國來獻)¶
天寳欲末胡欲亂胡人獻女能胡旋旋得明皇不覺迷¶
妖胡奄到長生殿胡旋之義世莫知胡旋之容我能傳¶
蓬斷霜根羊角疾竿戴朱盤火輪炫驪珠迸珥逐飛(一/作)¶
(龍/)星虹(音/降)暈輕巾掣流電潛鯨暗噏笡(殘謝/反)波海(一作/海波)¶
回風亂舞當空霰萬過其誰辨終始四座安能分背面¶
才人觀者相為言承奉君恩在圜變是非好惡隨君口¶
<pb:KR4h0140_WYG_419-12b>¶
南北東西逐君眄柔輭依身著(一作/看)佩帶裴回繞指同¶
環釧佞臣聞此心計回熒惑(一作/惑亂)君心君眼眩君言似¶
曲屈為(一作/如)鉤君言好直舒為箭巧隨清影觸處行妙¶
(一作/好)學春鶯百般囀傾天側地用君力抑塞周遮恐君¶
見翠華南幸萬里橋𤣥宗始悟坤維轉(緯書曰僧一行/嘗奏明皇曰陛)¶
(下行幸萬里聖祚無疆故天寳中嵗幸洛陽冀充盈數/及上幸蜀至萬里橋乃歎謂左右曰一行之奏其是乎)¶
寄言旋目與旋心有國有家當共譴¶
　　　　蠻子朝(李傳云貞元末/蜀川始通蠻國)¶
<pb:KR4h0140_WYG_419-13a>¶
西南六詔有遺種僻在荒陬路尋壅部落支離君長賤¶
比諸夷狄為幽冗犬戎彊盛頻侵削降有憤心戰無勇¶
夜防抄盜保深山朝望煙塵上髙冡鳥道繩橋來欵附¶
非因慕化因危(一作/為)悚清平官繫(一作/擊)金呿嵯求天叩¶
地持雙珙(一作/拱)益州大將韋令公頃實遭時定汧隴自¶
居劇鎮無他績幸得蠻來固恩寵為蠻開道引蠻朝迎¶
(一作/按)蠻送蠻常繼踵天子臨軒四方賀朝廷無事唯端¶
拱漏天走馬春雨寒瀘水飛蛇瘴煙重椎頭醜類除憂¶
<pb:KR4h0140_WYG_419-13b>¶
患瘇足役夫勞洶湧匈奴互市嵗不供雲蠻通好轡長¶
駷戎王養馬漸多年南人耗顇西人恐¶
　　　　縛戎人(近制西邊每擒蕃囚例皆傳置南/方不加𠞰戮故李君作歌以諷焉)¶
邊頭大將差健卒入抄禽生快於鶻但逢赬面即捉來¶
半是邊人半戎羯大將論功重多級㨗書飛奏何超忽¶
聖朝不殺諧至仁逺送炎方示微(一作/懲)罸萬里虚勞肉¶
食費連頭盡被氈裘暍華裀重席卧腥臊病犬愁鴣聲¶
咽嗢中有一人能漢語自言家本長城(一作/安)窟少(一作/小)¶
<pb:KR4h0140_WYG_419-14a>¶
年隨父戍安西河渭𤓰沙眼看沒天寳未亂猶(一作/前)數¶
載狼星四角光蓬勃中原禍作邊防危果有豺狼四來¶
伐蕃馬臕成正翹健蕃兵肉飽爭唐突煙塵亂起無亭¶
燧主帥驚跳棄旄鉞半夜城摧鵝鴈鳴妻啼子叫曽不¶
歇隂森神廟未敢依脆薄河冰安可越荆棘深處共潛¶
身前困蒺藜後臲卼平明蕃騎四面走古墓深林盡株¶
榾少壯為俘頭被髠老翁留居足多刖烏鳶滿野尸狼¶
籍樓榭成灰牆突兀暗水濺濺入舊池平沙漫漫鋪明¶
<pb:KR4h0140_WYG_419-14b>¶
月戎王遣將來安慰口不敢言心咄咄供進腋腋御叱¶
般豈料穹廬揀肥腯五六十年消息絶中間盟㑹又猖¶
獗眼穿東日望堯雲腸斷正朝梳漢髪(延州鎮李如暹/蓬子將軍之子)¶
(也嘗沒西蕃及歸自云蕃法惟正嵗一日許唐人没蕃/者服衣冠如暹當此日悲不自勝遂與蕃妻宻定歸計)¶
近年如此思漢者半為老病半埋骨常(一作/向)教孫子學¶
鄉音猶話平時好城闕老者儻盡少者壯生長蕃中似¶
蕃悖不知祖父皆漢民便恐為蕃心矻矻緣邊飽餧十¶
萬衆何不齊驅一時發年年但捉兩三人精衛銜蘆塞¶
<pb:KR4h0140_WYG_419-15a>¶
　溟渤¶
　　　　　隂山道(李傳云元和二年有詔/悉以金銀酬回紇馬價)¶
　年年買馬隂山道馬死隂山帛空耗元和天子念女工¶
　内出金銀代酬犒臣有一言昧死進死生甘分荅恩燾¶
　費財為馬不獨生耗帛傷工有他盜臣聞平時七十萬¶
　匹馬關中不省聞嘶噪四十八監選龍媒時貢天庭付¶
　良造如今坰野十無一盡在飛龍相踐暴萬束芻茭供¶
　旦暮千鍾菽粟長牽漕屯軍郡國百餘鎮縑緗嵗奉春¶
<pb:KR4h0140_WYG_419-15b>¶
　冬勞税户逋逃例攤配官司折納仍貪冒挑紋變䌰力¶
　倍費棄舊從新人所好越縠繚綾織一端十匹素縑功¶
　未到豪家富賈踰常制令族清(一作/親)班無雅操從騎愛¶
　奴絲布衫臂鷹小兒雲錦韜羣臣利巳要差僭天子深¶
　衷空憫悼綽立花塼鵷鳯行雨露恩波幾時報¶
　¶
　¶
御定全唐詩卷四百十九¶
