# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.836020
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百八十一
<pb:KR4h0140_WYG_281-1a>¶
　欽定四庫全書¶
御定全唐詩巻二百八十一¶
　　崔琮¶
　崔琮登大厯二年進士第詩一首¶
　　　　長至日上公獻夀¶
　應律三陽首朝天萬國同斗邊㸔子月臺上候祥風五¶
　夜鐘初動(一作/曉)千門日正融玉階文物盛仙仗武貔雄¶
　率舞皆羣辟稱觴即上公南山為聖夀長對未央宫¶
<pb:KR4h0140_WYG_281-1b>¶
　　李竦¶
　李竦大厯二年登進士第官户部尚書鄧岳觀察使詩¶
　一首¶
　　　　長至日上公獻夀¶
　候曉金門闢乗時玉(一作/寳)厯長羽儀瞻上宰雲物麗初¶
　陽漢禮方傳珮堯年正捧觴日行臨觀闕帝錫洽珪璋¶
　盛羙超三代洪休䧏百祥自憐朝末坐空此詠無彊¶
　　張惟儉¶
<pb:KR4h0140_WYG_281-2a>¶
張惟儉宣城當塗人大厯六年進士第官和州刺史詩¶
一首¶
　　　賦得西戎獻白玉環¶
當時無外守方物四夷通列土金河北朝天玉塞東自¶
將荆璞比不與鄭環同正朔雖傳漢衣冠尚帶戎幸承¶
提佩寵多媿琢磨功絶域知文教爭趨上國風¶
　章八元¶
章八元睦州桐廬人登大厯六年進士第貞元中調句¶
<pb:KR4h0140_WYG_281-2b>¶
容主簿卒詩一卷今存六首¶
　　　新安江行¶
江源南去(一作/出)永野渡暫維梢古戍懸魚網空林露鳥¶
巢雪晴山脊見沙淺浪痕交自笑無媒者逄人作(一作/即)¶
觧嘲¶
　　　酬劉員外月下見寄¶
夜凉河漢白巻箔出南軒過月鴻爭逺辭枝葉暗翻獨¶
(一作/髙)謡聞麗曲緩歩接清言宣室思前席行㸔拜主恩¶
<pb:KR4h0140_WYG_281-3a>¶
　　　寄都官劉員外¶
舊宅平津邸槐隂接漢宫鳴騶馳道上寒日(一作/見月)直廬¶
中白雪歌偏麗青雲宦早通悠然(一作/悠)一縫掖千里限¶
(一作/快)清風¶
　　　題慈恩寺塔¶
十層突兀在虚空四十門開面面風却怪鳥飛平地上¶
自驚人語半天中迴梯暗踏如穿洞絶頂初攀似出籠¶
落日鳳城佳氣合滿城春樹雨濛濛¶
<pb:KR4h0140_WYG_281-3b>¶
　　　歸桐廬舊居寄嚴長史¶
昨辭夫子櫂歸舟家在桐廬憶舊丘三月暖時花競發¶
兩溪分處水爭流近聞江老傳鄊語遥見家山減旅愁¶
或在醉中逢夜雪懷賢應向剡川㳺¶
　　　天台道中示同行¶
八重巖㟧疊晴空九色煙霞遶洞宫仙道多因迷路得¶
莫將心事問樵翁¶
　張莒¶
<pb:KR4h0140_WYG_281-4a>¶
張莒長山人登大厯九年進士第大中時官吏部員外¶
郎詩一首¶
　　　元日望&KR0877;元殿御扇開合(大厯十三/年吏部試)¶
萬國来朝(一作/初)嵗千年(一作/秋)覲(一作/覩)聖君輦迎仙仗出¶
扇匝御香焚俯對朝容近先知曙色分冕旒開處見鐘¶
磬合時聞影動承朝日花攅似慶雲蒲葵那可比徒用¶
隔炎氛¶
　史延¶
<pb:KR4h0140_WYG_281-4b>¶
史延登大厯九年進士第詩一首¶
　　　清眀日賜百僚新火¶
上苑連侯第清眀及暮春九天初改火萬井屬良辰頒¶
賜㤙逾洽承時慶自(一作/亦)均翠煙和栁嫩紅熖出花新¶
寵命尊三老祥光燭萬人太平當此日空復荷陶甄(一/作)¶
(鈞/)¶
　韓濬¶
韓濬江東人大厯九年進士及第詩一首¶
<pb:KR4h0140_WYG_281-5a>¶
　　　清眀日賜百僚新火¶
朱(一作/玉)騎傳紅燭天㕑賜近臣火随黄道見煙遶白榆¶
新榮耀分他日(一作/室)恩光共此辰更調金鼎膳還暖玉¶
堂人灼灼千門曉煇煇萬井春應憐螢聚夜(一作/者)瞻望¶
及東(一作/獨無)隣¶
　鄭轅¶
鄭轅大厯九年進士詩一首¶
　　　清眀日賜百僚新火¶
<pb:KR4h0140_WYG_281-5b>¶
改火清明後優恩賜近臣漏殘丹禁晚燧發白榆新瑞¶
彩来雙闕神光煥四隣氣回侯第暖煙散帝城春利用¶
調羮鼎餘煇燭縉紳皇眀如照隐願及聚螢人¶
　王濯¶
王濯大厯九年進士第詩一首¶
　　　清明日賜百僚新火¶
御火傳香殿華光及侍臣星流中使馬燭耀九衢人轉¶
(一作/傳)影連金屋分輝麗錦茵熖迎紅蘂發煙染綠條春¶
<pb:KR4h0140_WYG_281-6a>¶
助律和風早添爐煖氣新誰憐一寒士猶望照東隣¶
　獨孤綬¶
獨孤綬大厯十年登進士第舉博學宏詞嘗試馴象賦¶
徳宗稱之特書第三詩一首¶
　　　投珠於泉¶
至道歸淳樸明珠被棄捐天真来照乗成性却沈泉不¶
是靈蛇吐非縁(一作/猶疑)合浦還岸傍随月落波底共星懸¶
致逺終無脛懐貪遂息肩欲知恭儉徳所寳在惟賢¶
<pb:KR4h0140_WYG_281-6b>¶
　仲子陵¶
仲子陵峨眉人大厯中登第厯官常侍詩一首¶
　　　秦鏡¶
萬古(一作/里)秦時鏡從来抱至精依臺月自吐在匣水常¶
清爛爛金光發澄澄物象生雲天皆洞鑒表裏盡虚眀¶
但見人窺膽全勝響應聲妍媸定可識何䖏更逃情¶
　張佐¶
張佐大厯中進士詩二首¶
<pb:KR4h0140_WYG_281-7a>¶
　　　秦鏡¶
樓上秦時鏡千秋獨有名菱花寒不落氷質夏長清龍¶
在形難掩人来膽易呈昇臺宜逺照開匣乍蔵眀皎色¶
新磨出圓規舊鑄成愁容如可鑒當欲拂塵纓¶
　　　憶㳺天台寄道流(見衆/妙集)¶
憶昨天台到赤城㡬朝仙籟耳中生雲龍出水風聲急¶
海鶴鳴皋日色清石笋半山移歩險桂花當澗拂衣輕¶
今来盡是人間夢劉阮茫茫何䖏行¶
<pb:KR4h0140_WYG_281-7b>¶
　丁澤¶
丁澤大厯十年試東都第一詩三首¶
　　　龜負圖(東都/試)¶
天意將垂象神龜出負圗五方行有配八卦義寧孤作¶
瑞旌君徳披文叶帝謨乗流喜得路逢聖幸存軀蓮葉¶
池通泛桃花水自浮還尋九江去安&KR0533;曳泥途¶
　　　上元日夢王母獻白玉環¶
夢中朝上日闕下拜天顔仿彿瞻王母分明獻玉環靈¶
<pb:KR4h0140_WYG_281-8a>¶
姿趨甲帳悟道契𤣥闗似見霜姿白如㸔月彩彎霓裳¶
歸物外鳳厯曉人寰仙聖非相逺昭昭寤寐間¶
　　　良田無晩嵗¶
人功雖未及地力信非常不任耕耘早偏宜黍稷良無¶
年皆有獲後種亦先芳膴膴盈千&KR0383;青青保萬箱何須¶
祭田祖詎要察農祥况是春三月和風日又長¶
　閻濟羙¶
閻濟羙大厯十年進士第元和初刺華州貞元末歴福¶
<pb:KR4h0140_WYG_281-8b>¶
建觀察使終工部尚書詩二首¶
　　　下第獻座主張謂¶
謇諤王臣直文眀雅量全望爐金自躍應物鏡何偏南¶
國幽沈盡東堂禮樂宣轉令㳺藝士更惜至公年芳樹¶
歡新景青雲泣暮天唯愁鳳池拜孤賤更誰憐¶
　　　天津橋望洛城殘雪¶
新霽洛城端千家積雪寒未收清禁色偏向上陽殘¶
　張少博¶
<pb:KR4h0140_WYG_281-9a>¶
張少博大厯進士詩二首¶
　　　尚書郎上直聞春漏¶
建禮&KR0877;香處重城待漏辰徐聲傳鳳闕曉唱辨雞人銀¶
箭聽将盡銅壺滴更新催籌當五夜移刻及三春杳杳¶
從天逺泠泠出禁頻直廬殘響曙肅穆對鉤陳¶
　　　雪夜觀象闕待漏¶
殘雪初晴後鳴珂奉闕庭九門傳曉漏五夜候晨扄北¶
斗横斜漢東方落曙星煙氛初動色簪珮未分形雪重¶
<pb:KR4h0140_WYG_281-9b>¶
猶垂白山遥不辨青鷄人更唱䖏偏入此時聽¶
　周徹¶
周徹大厯進士詩一首¶
　　　尚書郎上直聞春漏¶
建禮通華省含香直紫宸静聞銅史漏暗識桂宫春滴¶
瀝疑將絶清泠發更新寒聲臨鴈沼疎韻應雞人逈入¶
千門徹行催五夜頻髙臺閒自聴非是駐征輪¶
　髙拯¶
<pb:KR4h0140_WYG_281-10a>¶
髙拯大厯十三年進士第詩一首¶
　　　及第後贈試官¶
公子求賢未識真欲將毛遂比常倫當時不及三千客¶
今日何如十九人¶
　王表¶
王表大厯十四年登進士第官至秘書少監詩三首¶
　　　賦得花發上林(大厯十四年/侍郎潘炎試)¶
御苑(一作/上院)春何早繁花已繡(一作/滿)林笑迎眀主仗香拂¶
<pb:KR4h0140_WYG_281-10b>¶
羙人簪地接樓臺近天垂雨露深晴光来戲蝶夕景動¶
棲禽欲托凌雲勢先開捧日心方知桃李樹從此别(一/作)¶
(必/)成隂¶
　　　清眀日登城春望寄大夫使君¶
春城閒望愛晴天何䖏風光不眼前寒食花開千樹雪¶
清明日出萬家煙興来促席唯同舍醉後狂歌盡少年¶
聞説鶯啼却惆悵詩成不見謝臨川¶
　　　成徳樂¶
<pb:KR4h0140_WYG_281-11a>¶
趙女乗春上畫樓一聲歌發滿城秋無端更唱闗山曲¶
不是征人亦淚流¶
　獨孤授¶
獨孤授大厯十四年登第詩一首¶
　　　花發上林¶
上苑韶容早芳菲正吐花無言向春日閒笑任年華潤¶
色籠輕靄晴光豔晚霞影連千户竹香散萬人家幸遶¶
樓臺近仍懐雨露賖願君垂採摘不使落風沙¶
<pb:KR4h0140_WYG_281-11b>¶
　王儲¶
王儲大厯十四年登第詩一首¶
　　　賦得花發上林¶
東陸和風至先開上苑花穠枝藏宿鳥香蘂拂行車散¶
白憐晴日舒紅愛晚霞桃間留御馬梅䖏入胡笳城郭¶
連增媚樓臺映轉華豈同幽谷草春至發猶賖¶
　周渭¶
周渭大厯十四年登第詩二首¶
<pb:KR4h0140_WYG_281-12a>¶
　　　　賦得花發上林¶
　灼灼花凝雪春来發上林向風初散蘂垂葉欲成隂人¶
　過香随逺煙晴色自深淨時空結霧疎䖏未藏禽菶茸¶
　何年植間闗㡬日吟一枝如可冀不負折芳心¶
　　　　贈龍興觀主吴崇岳¶
　楮為冠子布為裳吞得丹霞夀㝡長混俗性靈常樂道¶
　出塵風格早休糧枕中經妙誰傳與肘後方新自寫將¶
　百尺松梢幾飛歩鶴棲板上禮虚皇¶
<pb:KR4h0140_WYG_281-12b>¶
　¶
　¶
　¶
　¶
　¶
　¶
　¶
御定全唐詩巻二百八十一¶
