# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:58.431885
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百七十六
<pb:KR4h0140_WYG_676-1a>¶
　欽定四庫全書¶
御定全唐詩巻六百七十六¶
　　鄭谷¶
　　　　闕下春日¶
　建章宫殿紫雲飄春漏遲遲下絳霄綺陌暖風嘶去馬¶
　粉廊初日照趨朝花經宿雨香難拾鶯在豪家語更嬌¶
　秦楚年年有離别揚鞭揮袖灞陵橋¶
　　　　贈劉神童(六歳/及第)¶
<pb:KR4h0140_WYG_676-1b>¶
　習讀在前生僧談足可明還家雖觧喜登第未知榮時¶
　果曾霑賜(上召於便殿親試/稱㫖賜以果實)春闈不挂情燈前猶惡睡¶
　寤(一作/寐)語讀書聲¶
　　　　逺遊¶
　江湖猶足事食宿戍鼙喧久客秋風起孤舟夜浪翻鄉¶
　音離楚水廟貎入湘源岸濶鳬鷖小林垂橘柚繁津官¶
　來有意漁者笑無言早晩酬僧約中條有藥園¶
　　　　光化戊午年舉公見示省試春草碧色詩偶賦¶
<pb:KR4h0140_WYG_676-2a>¶
　　　是題¶
萇𢎞血染新含露滿江濱想得尋花徑應迷拾翠人窗¶
紗迎擁砌簮玉妬成茵天借新晴色雲饒落日春嵐光¶
垂處合睂黛看時嚬願與仙桃比無令惹路塵¶
　　　江際¶
杳杳漁舟破暝煙疎疎蘆葦舊江天那堪流落逢揺落¶
可得(一作/謂)澘然是偶然萬頃白波迷宿鷺一林黄葉送¶
殘(一作寒/又作秋)蟬兵車未息年華促早晩閒吟向滻川¶
<pb:KR4h0140_WYG_676-2b>¶
　　　將之瀘郡旅次遂州遇裵晤員外謫居於此話¶
　　　舊淒涼因寄二首¶
誰觧登髙問上𤣥謫仙(一作/官)何事謫詩仙雲遮列宿離¶
華省樹䕃澄江入野船黄鳥晩啼愁瘴雨青梅早落中¶
蠻煙不知幾首南行曲留與巴兒萬古傳¶
昔年共照松溪影松折溪荒僧已無今日重(一作/同)思錦¶
城事雪銷(一作/鋪)花謝夢何殊亂離未定身俱老騷雅全¶
休道甚孤我拜師門更南去荔枝春熟向渝瀘¶
<pb:KR4h0140_WYG_676-3a>¶
　　　次韻和秀上人長安寺居言懐寄渚宫禪者¶
舊齋松老别多年香(一作蓮/又作鄉)社人稀䘮(一作/離)亂間出寺¶
秖知趨内殿閉門長似在深山臥聼秦樹(一作/甸)秋鐘斷¶
吟想荆江夕鳥還唯恐興來飛鍚去老郎無路更追攀¶
　　　蜀中春日(一作/雨)¶
海棠風外獨霑巾襟袖無端惹蜀塵和暖又逢挑菜日¶
寂寥未是探花人不嫌蟻酒衝愁肺却憶漁蓑覆病身¶
何事晩來㣲雨後(一作/過)錦江春學(一作/似)曲江春¶
<pb:KR4h0140_WYG_676-3b>¶
　　　遊蜀(一作蜀/中春暮)¶
所向(一作/到處)明知是暗投兩行清淚語前流雲横新塞遮¶
秦甸(一作/水)花落空山入閬州不忿黄鸝驚曉夢唯應杜¶
宇信(一作/起)春愁梅黄麥緑無歸處可得漂漂愛浪遊¶
　　　峡中嘗茶¶
蔟蔟新英摘露光小江園裏火煎嘗吴僧漫説鴉山好¶
蜀叟(一作/客)休誇鳥觜香合(一作/入)座半甌輕泛緑開緘數¶
片淺含黄鹿門病客不歸去酒渇更知春味長¶
<pb:KR4h0140_WYG_676-4a>¶
　　　輦下冬暮詠懐¶
永巷閑吟一徑蒿輕肥大笑事風騷烟含紫禁花期近¶
雪滿長安酒價髙失路漸驚前計錯逢僧更念此生勞¶
十年春淚催衰颯羞向清流照鬢毛(初稿附記勞覔句/千名秖自  苦吟)¶
(殊未補風騷煙開水國花期近雪滿長安酒價髙舊業/巳荒青藹逕寒江空憶白雲濤不知春到情何限唯恐)¶
(流年損/鬢毛)¶
　　　石城¶
石城昔為莫愁鄉莫愁魂散石城荒江人依舊棹舴艋¶
<pb:KR4h0140_WYG_676-4b>¶
江岸還飛雙鴛鴦㠶去㠶來風浩𣺌花開花落春悲涼¶
煙濃草逺望不盡千古漢陽閑夕陽¶
　　　蜀中三首¶
馬頭春向鹿頭闗逺樹平蕪一望閑雪下文君沽酒市¶
雲藏李白讀書山江楼客恨黄梅後村落人歌紫芋間¶
堤月橋燈好時景漢庭無事不征蠻¶
夜無多(一作/多無)雨曉生塵草色嵐光日日新䝉頂茶畦千¶
㸃露浣花牋紙一溪春揚雄宅在唯喬木杜甫臺荒絶¶
<pb:KR4h0140_WYG_676-5a>¶
舊鄰却共海棠花有約數年留滯不歸人¶
渚逺江清碧簟紋小桃花繞薛濤墳朱橋直指金門路¶
粉堞髙連玉壘雲窗下斷琴翹鳯足波中濯錦散鷗羣¶
子規夜夜啼巴樹(一作/蜀)不並吴鄉楚國聞¶
　　　少華甘露寺¶
石門蘿徑與天鄰雨檜風篁逺近聞飲澗鹿喧雙𣲖水¶
上樓(一作/登山)僧蹋一梯雲孤煙薄暮闗城沒逺色初晴渭¶
曲分長欲(一作/憶)然香來此宿北林猨鶴舊同羣¶
<pb:KR4h0140_WYG_676-5b>¶
　　　慈恩寺偶題¶
往事悠悠添浩歎勞生擾擾竟何能故山歳晩不歸去¶
髙塔晴來獨自登林下聼經秋苑(一作/院)鹿江邊掃葉夕¶
陽僧吟餘却起雙峰念曾看菴西瀑布氷¶
　　　石門山泉¶
一脉清泠何所之縈莎潄蘚入僧池雲邉野客窮來處¶
石上寒猨見落時聚沫繞崖(一作/槎)殘雪在迸流穿樹墮¶
花隨𤎆春雨晩閑吟去不復逺尋皇子陂¶
<pb:KR4h0140_WYG_676-6a>¶
　　　渭陽樓閒望¶
千重二華見皇州望盡凝嵐即此樓細雨不藏秦樹色¶
夕陽空照渭河流後車寧見前車覆今日難忘昨(一作/昔)¶
日憂擾擾塵中猶(一作/殊)未巳可能疏傅獨能休¶
　　　送田(一作/沈)光¶
九陌低迷誰問我五湖流浪可悲君著書笑破蘓司業¶
賦詠思齊鄭廣文理棹好擕三百首阻風須飲幾千分¶
耒陽江口春山緑慟哭應尋杜甫墳¶
<pb:KR4h0140_WYG_676-6b>¶
　　　送進士吳延保及第後南遊¶
得意却思尋舊跡新銜未切(一作/得)向(一作/上)蘭臺吟看秋¶
草出闗去逢見故人隨計來勝地昔年詩板在清歌幾¶
處郡筵開江湖易有淹留興莫待春風落(一作綻/一作吹)庾(一/作)¶
(瘦/)梅¶
　　　送進士王駕下第歸蒲中(時行朝/在西蜀)¶
失意離愁春不知到家時是落花時孤單取事休言命¶
早晩逢人苦愛詩度塞風沙歸路逺傍河桑柘舊居移¶
<pb:KR4h0140_WYG_676-7a>¶
應嗟我又巴江去遊子悠悠聽子規¶
　　　作尉鄠郊送進士潘為下第南歸(一本無題/上四字)¶
歸去宜春春水深麥秋梅雨過湘隂鄉園幾度經狂冦¶
桑柘誰家有舊林結綬位卑甘晩逹登龍心在且髙吟¶
灞陵橋上楊花裏酒滿芳樽淚滿襟¶
　　　送進士韋序赴舉¶
丹霞照上三清路瑞錦裁成五色毫波浪不能隨(一作/傾)¶
世態鸞凰應得入吾曹秋山晩水吟情逺雪竹風松醉¶
<pb:KR4h0140_WYG_676-7b>¶
格髙預想明年騰躍處龍津春碧浸仙桃¶
　　　寄獻狄右丞¶
逐勝偷閑向杜陵愛僧不愛紫衣僧身為醉客思吟客¶
官自中丞拜右丞殘月露垂朝闕蓋落花風動宿齋燈¶
孤單小諫漁舟在心戀清潭去未能¶
　　　轉正郎後寄獻集賢相公¶
予(一作/干)名初在徳門前屈指年來三十年自賀孤危終¶
際㑹别將流涕感階緣止陪鴛鷺居清秩濫應星辰凂¶
<pb:KR4h0140_WYG_676-8a>¶
上𤣥平昔苦心何(一作/無)所恨受恩多是舊詩篇¶
　　　所知從事近藩偶有懐寄¶
官舎種莎僧對榻生涯如在舊山貧酒醒草檄聞殘漏¶
花落移厨送晩春水墨畫松清睡眼雲霞仙氅挂吟身¶
霜臺伏首思歸切莫把漁竿逐逸人¶
　　　獻大京兆薛常侍能(一本無/能字)¶
耻将官業(一作/職)競前途自愛篇章古不如一炷香新開¶
道院數坊人聚(一作/静)避朝車縱遊藉草花垂酒閑臥臨¶
<pb:KR4h0140_WYG_676-8b>¶
窗燕拂書唯有明公賞新句秋風不敢憶鱸魚¶
　　　寄贈孫路處士¶
平生詩譽更誰過歸老東吳命若何知已凋零垂白髪¶
故園寥落近滄波酒醒蘚砌花隂轉病起漁舟鷺跡多¶
深入富春人不見閑門空掩半庭莎¶
　　　獻制誥楊舍人¶
為郡東吴秖飲氷瑣闈頻降鳯(一作/詔)書徵隨行已有朱¶
衣吏伴直多招紫閣僧窗下調琴鳴逺水簾前睡鶴背¶
<pb:KR4h0140_WYG_676-9a>¶
秋燈葦陂竹塢情無限閒話(一作/語)毘陵問杜陵¶
　　　次韻酬張補闕因寒食見寄之什¶
栁近清明翠縷長多情右衮不相忘開緘雖覩新篇麗¶
破鼻須聞冷酒香時態嬾(一作/頗)隨人上下花心甘(一作/日)¶
被蝶分張朝稀且莫輕春賞勝事由來在帝鄉¶
　　　贈宗人前公安宰君¶
喧卑從宦出喧卑别畫能琴又觧棊海上春耕因亂廢¶
年來冬薦得官遲風中夜犬驚槐巷月下寒驢嚙槿籬¶
<pb:KR4h0140_WYG_676-9b>¶
孤散恨無推唱路耿懐吟得贈君詩¶
　　　寄贈楊䕫處士¶
結茅秖(一作/依)約釣魚臺濺水鸕鷀去又廻春臥甕邉聼¶
酒&KR0836;露吟庭際待花開三(一作/吴)江勝景遨遊徧百氏群¶
書講貫(一作/論)來國歩未安風雅薄可能髙尚掞天才¶
　　　寄同年禮部趙郎中¶
仙歩徐徐整羽衣小儀澄澹轉中儀樺(一作/花)飄紅燼趨¶
朝路蘭縱清香宿省時彩筆煙霞供不足綸(一作/粉)闈鸞¶
<pb:KR4h0140_WYG_676-10a>¶
鳳訝來遲自憐孤宦誰相念禱祝空吟(一作/慿)一首詩¶
　　　春暮詠懐寄集賢韋起居衮¶
寂寂風簾信自垂楊花筍籜正離披長安一夜殘春雨¶
右省三年老拾遺坐看羣賢爭得路退量孤分且吟詩¶
五湖煙&KR0224;非無意未去難忘國士知¶
　　　多情¶
賦分多情却自嗟蕭衰未必為年華睡輕可忍風敲竹¶
飲散那堪月在花薄宦因循抛峴首故人流落向天涯¶
<pb:KR4h0140_WYG_676-10b>¶
鶯春鴈夜長如此賴是幽居近酒家¶
　　　感懐投時相¶
非才偶忝直文昌兩鬢年深一鏡霜待漏敢辭稱小吏¶
立班猶未出中行孤吟馬跡抛槐陌逺夢漁竿擲葦鄉¶
丞相舊知為(一作/非)學苦更教何處貢篇章¶
　　　自貽¶
飲筵博席與心違野眺春吟更是誰琴有澗風聲轉澹¶
詩無僧字格還卑恨抛水國荷(一作/釣)蓑雨貧過長安櫻¶
<pb:KR4h0140_WYG_676-11a>¶
筍時頭角俊(一作/英)髦應指笑權門蹤跡獨差池¶
　　　自遣¶
強健(一作/事)宦途何足謂入微章句更難論誰知野性真¶
天性不扣權門扣道門窺硯晩鶯臨砌樹迸堦春筍隔¶
籬根朝廻何處消長日紫閣峰南有(一作/省)舊村¶
　　　中年¶
漠漠秦雲澹澹天新年景象入中年情多最恨花無語¶
愁破方知酒有權苔色滿牆尋(一作/思)故第雨聲一夜憶¶
<pb:KR4h0140_WYG_676-11b>¶
春田衰遲自喜添詩學更把前題改數聯¶
　　　自適¶
紫陌奔馳不暫停送迎終日在郊埛年來鬢畔未垂白¶
雨後江頭且蹋青浮蟻滿盃難暫捨貫珠一曲莫辭聼¶
春風秖有九十日可合花前半日醒¶
　　　結綬鄠郊縻攝府署偶有自詠¶
鶯離寒谷士(一作/七)逢春釋褐來年暫種芸自笑老為梅¶
少府可堪貧攝鮑參軍酒醒往事多興念吟苦鄰居必¶
<pb:KR4h0140_WYG_676-12a>¶
厭聞推却簿書搔短髮落花飛絮正紛紛¶
　　　漂泊¶
槿墜蓬(一作/蓮)疎池館清日光風緒澹無情鱸魚斫鱠輸¶
張翰橘樹呼奴羡李衡十口漂零猶寄食兩川消息未¶
休兵黄花催促重陽近(一作/酒)何處登髙望二京¶
　　　弔故禮部韋員外序(一本無/序字)¶
臘雪初晴共舉盃便期擕手上春臺髙情唯怕酒不滿¶
長逝可悲花正開曉奠鶯啼殘漏在風幃燕覔舊巢來¶
<pb:KR4h0140_WYG_676-12b>¶
杜陵芳草年年緑醉魄吟魂無復廻¶
　　　渼陂¶
昔事東流共不迴春深獨向渼陂來亂前别業依稀在¶
雨裏繁(一作/梨)花寂寞開却展漁絲無野艇舊題詩句沒¶
蒼苔&KR1008;然四顧難消遣秖有佯狂泥酒盃¶
　　　代秋扇詞¶
露入庭蕪恨巳深熱時天下是知音汗流浹(一作/洽)背曾¶
(一作/普)施力(一作/手)氣爽中宵便負心一片山溪從蠧損數¶
<pb:KR4h0140_WYG_676-13a>¶
行文字任塵侵緑槐隂合清和後不㑹何顔又見尋¶
　　　宣義里舍冬暮自貽¶
幽居不稱在長安溝淺浮春岸雪殘板屋漸移方帶野¶
水車新入夜添寒名如有分終須立道若離心豈易寛¶
滿眼塵埃馳騖去獨尋煙竹翦漁竿¶
　　　省中偶作¶
三轉郎曹自勉旃莎階吟歩想前賢未如何遜無佳句¶
若比馮唐是壮年捧制名題黄紙尾約僧心在白雲邉¶
<pb:KR4h0140_WYG_676-13b>¶
乳毛松雪春來好直夜清閒且學禪¶
　　　同志顧雲下第出京偶有寄勉¶
鳳䇿聯華是國華(顧雲著述目/為鳳䇿聯華)春來偶未上仙槎鄉連¶
南渡思菰米淚滴東風避杏花吟聒暮鶯歸廟院睡消¶
遲日寄僧家一般情緒應相信門静莎深樹影斜¶
　　　敷溪髙士¶
敷溪南岸掩柴荆挂却朝衣愛淨(一作/静)名閒得林園栽¶
樹法喜聞兒姪讀書聲眠窗日暖添幽夢歩野風清散¶
<pb:KR4h0140_WYG_676-14a>¶
酒酲謫去徵還何擾擾片雲相伴看衰榮¶
　　　九日偶懐寄左省張起居¶
令節爭歡我獨閑荒臺盡日向晴山渾無酒泛金英菊¶
漫道官趨玉筍班深愧青莎迎野歩不堪紅葉照衰顔¶
羡君官重多吟興醉帶南陂(一作/天坡)落照還¶
　　　春夕(一作/日)伴同年禮部趙員外省直¶
錦帳名郎重錦科(一作/窠)清宵寓直縱吟哦氷含玉鏡春¶
寒在粉傅(一作/桞轉)仙闈月色多視草即應歸屬望握蘭知¶
<pb:KR4h0140_WYG_676-14b>¶
道暫經過流鶯百囀和殘漏猶把芳樽藉露莎¶
　　　倦客¶
十年五年岐路中千里萬里西復東匹馬愁衝晩(一作/曉)¶
村雪孤舟悶阻春江風逹士由來知道在昔賢何必哭¶
途窮閑烹蘆筍炊菰米㑹向源(一作/漁)鄉作醉翁¶
　　　温處士能畫鷺鶿以四韻換之¶
昔年吟醉繞江蘺愛把漁竿伴鷺鶿聞說小毫能縱逸¶
敢憑輕素寫幽竒涓涓浪濺殘菱蔓戛戛風搜(一作/披)折¶
<pb:KR4h0140_WYG_676-15a>¶
葦枝得向曉窗閑挂翫雪蓑煙艇恨無遺¶
　　　駕部鄭郎中三十八丈(一作/大)尹貳東周榮加金¶
　　　紫谷以末𣲖之外恩舊事深因賀送¶
香浮玉陛曉辭天袍拂蒲茸稱少年郎署轉曹雖久次¶
京河亞尹是優賢縱遊雲水無公事貴買琴書有俸錢¶
今日龍門看松雪探春明日向平泉¶
　　　攲枕¶
敧枕髙眠日午春酒酣睡足最閒身明朝㑹得窮通理¶
<pb:KR4h0140_WYG_676-15b>¶
未必輸他馬上人¶
　　　野歩¶
翠嵐迎歩興何長笑領漁翁入醉鄉日暮渚田㣲雨後¶
鷺鶿閑暇稲花香¶
　　　偶書¶
承時偷喜負明神務實那能得庇身不㑹蒼蒼主何事¶
忍飢多是力耕人¶
　　　静吟¶
<pb:KR4h0140_WYG_676-16a>¶
騷雅荒涼我未(一作/自)安月和餘雪夜吟寒相門相客應¶
相笑得句勝於得好官¶
　　　和知巳秋日傷懐¶
流水歌聲共不廻去年天氣舊亭臺梁塵寂寞燕歸去¶
黄蜀葵花一朶開¶
　　　谷比(一作/丱)歳受同年丈人故川守李侍郎教諭¶
　　　衰晏龍鍾益用感歎遂以章句自貽¶
多感京河李丈人童䝉受教便書紳文章至竟無功業¶
<pb:KR4h0140_WYG_676-16b>¶
名宦由來致苦辛皎日還應知守道平生自信觧甘貧¶
孤單所得皆逾分歸種敷溪一畝春¶
　　　郊墅¶
韋曲樊川雨半晴竹莊花院徧題名畫成煙景垂楊色¶
滴破春愁壓酒聲滿野紅塵誰得路連天紫閣獨闗情¶
渼波水色澄於鏡何必滄浪始濯纓¶
　　　舟行¶
九𣲖迢迢九月殘舟人相語且相寛村逄好處嫌風便¶
<pb:KR4h0140_WYG_676-17a>¶
酒到醒來覺夜寒蓼渚(一作/水)白波喧夏口(一作/落日)柿園紅¶
葉憶長安季鷹可是思鱸鱠引退知時自古(一作自/知時所)難¶
　　　奔問三峰寓止近墅¶
半年奔走頗驚魂來謁行宫淚眼昏鴛鷺入朝同待漏¶
牛羊送日獨歸村灞陵散失詩千首太華淒涼酒一樽¶
兵革未休無異術不知何以受君恩¶
　　　朝直¶
朝直叨居省閣間由來疎退校安閑落花夜静宫中漏¶
<pb:KR4h0140_WYG_676-17b>¶
㣲雨春寒廊下班自扣𤣥門齊寵辱從他榮路用機闗¶
孤峯未得深歸去名畫偏求水墨山¶
　　　巴江(時僖宗省/方南梁)¶
亂來奔走巴江濱愁客多於江徼人朝醉暮醉雪開霽¶
一枝兩枝梅探春詔書罪已方哀痛鄉縣徵兵尚苦辛¶
鬢秃又驚逢獻歳眼前渾不見交親¶
　　　故許昌薛尚書能嘗為都官郎中後數歳故建¶
　　　州李員外頻自憲府内彈拜都官員外八座外¶
<pb:KR4h0140_WYG_676-18a>¶
　　　郎皆一時騷雅宗師則都官之曹振盛於此予¶
　　　早年請益實受深知今忝此官復是正秩豈唯¶
　　　俯慰孤宦何以仰繼前賢榮惕在衷遂賦自賀¶
都官雖未是名郎踐歴曾聞薛許昌復有李公陪雅躅¶
豈宜鄭子忝餘光榮為後進趨蘭署喜拂前題在粉牆¶
(八座外郎於省/中題記多在)他日節旄如可繼不嫌曹冷在中行¶
　　　訪題表兄王藻渭上别業(一作/墅)¶
桑林揺落渭川西蓼水瀰瀰接稲泥幽檻静來漁唱逺¶
<pb:KR4h0140_WYG_676-18b>¶
暝天寒極鴈行低濁醪最稱看山醉冷句偏宜選竹題¶
中表人稀離亂後花時莫惜重相擕¶
　　　題汝州從事㕔¶
詩人公署如山舍秖向堦前便採薇驚燕拂簾閑睡覺¶
落花沾硯㑹餐歸壁看舊記官多逹牓挂明文吏莫違¶
自説小池栽葦後雨涼頻見鷺鶿飛¶
　　　谷初忝諫垣今憲長薛公方在西閣知奨隆異¶
　　　以四韻代述榮感¶
<pb:KR4h0140_WYG_676-19a>¶
舊詩常得在髙吟不奈公心愛苦心道自𤨏闈言下振¶
(舍人於閤下衆中/奨歎頃年篇什)恩從仙殿對迴深(谷累陪舍人轉對/偶免班儀舍人深)¶
(以知/奨)流年漸覺霜欺鬢至藥能教土化金自拂青萍知¶
有地齋誠旦夕望為霖¶
　　　兵部盧郎中光濟借示詩集以四韻謝之(一本/題中)¶
　　　(無光濟/二字)¶
七(一作/士)子風騷尋失主五(一作/吾)君歌誦久無聲調和雅¶
樂歸時正澄濾頹波到底清才大始知寰宇窄吟髙何¶
<pb:KR4h0140_WYG_676-19b>¶
止鬼神驚葉公好尚渾疎濶忽見真龍幾䘮明¶
　　　賀左省新除韋拾遺¶
初昇諫署是真仙浪透桃花恰(一作/十)五年垂白郎官居¶
座末著緋人吏立階前百寮班列趨丹陛兩掖風清上¶
碧天從此追飛何處去金鑾殿與玉堂連¶
　　　右省張補闕茂樞同在諫垣連居光德新春賦¶
　　　詠聊以寄懐¶
小梅零落雪欺殘浩蕩窮愁豈易寛唯有朗吟償晩景¶
<pb:KR4h0140_WYG_676-20a>¶
且無濃醉(一作/酒)厭(一作/壓)春寒髙齋每喜追攀近麗句先¶
憂屬和難十五年前諳(一作/諧)苦節知心不獨為同官¶
　　　右省補闕張茂樞同在諫垣鄰居光徳迭和篇¶
　　　什未嘗閒時忽見貽謂谷將來履歴必在文昌¶
　　　當與何水部宋考功為儔谷雖賦於風雅實用¶
　　　兢惶因抒酬寄¶
何宋清名動粉闈不才今日偶陳詩考功豈敢聞題品¶
水部猶須繫挈維積雪巷深酬唱夜落花牆隔笑言時¶
<pb:KR4h0140_WYG_676-20b>¶
紫垣名士推揚切為話心孤倍感知(紫㣲薛公奨譽頗/深𥙷衮即紫㣲中)¶
(表嘗傳重㫖/故有此句)¶
　　　寄職方李員外¶
曾袖篇章謁長卿今來附鳳事何榮星臨南省陪仙歩¶
春滿東朝接珮聲(員外攝事儲宫/谷忝獲攀接)談笑不拘先後禮嵗¶
寒仍契子孫情龍墀仗下天街暖共看圭峰並馬行¶
　　　寄題詩僧秀公¶
靈一心傳清塞心可公吟後楚公吟近來雅道相親少¶
<pb:KR4h0140_WYG_676-21a>¶
唯仰吾師所得深好句未停無暇日舊山歸老有東林¶
冷曹孤宦甘寥落多謝擕笻數訪尋¶
　　　東蜀春晩¶
如此浮生更别離可堪長慟送春歸潼江水上楊花雪¶
剛逐孤舟繚繞飛¶
　　　永日有懐¶
能消永日是摴蒱坑塹由來似宦途兩擲未終(一作/離)楗¶
橛(一作/㨗撅)内座中何(一作/可)惜為呼盧¶
<pb:KR4h0140_WYG_676-21b>¶
　　　槐花¶
毿毿金蕊撲晴空舉子魂驚落照中今日老郎猶有恨¶
昔年相虐(一作謔/又作戯)十秋風¶
　　　小桃¶
和煙和雨遮敷水映竹映村連灞橋(一作/陵)撩(一作/掩)亂(一/作)¶
(弄/)春風耐寒令到頭贏得杏花嬌(一作/憎)¶
　　　長江縣經賈島墓¶
水繞荒墳縣路斜耕人訝我久咨嗟重來兼恐無尋處¶
<pb:KR4h0140_WYG_676-22a>¶
落日(一作/日落)風吹鼔子花¶
　　　嘉陵¶
細雨溼萋萋人稀江日西春愁腸巳斷不在(一作/待)子規¶
啼¶
　　　中秋¶
清香聞曉蓮水國雨餘天天氣正得所客心剛悄然亂¶
兵何日息故老幾人全此際難消遣從來未學禪¶
　　　朝謁¶
<pb:KR4h0140_WYG_676-22b>¶
捧日整朝簮千官一片心班趨黄道急殿接(一作/揖)紫宸¶
深威鳳廻香扆新鶯囀上林小松含瑞露春翠易成隂¶
(武德殿前/新栽小松)¶
　　　錦浦¶
流落夜淒淒春寒錦浦西不甘花逐水可惜雪成泥病¶
眼嫌燈近離腸賴酒迷慿君囑鵯鵊(一作/鶗鴂)莫向五更啼¶
　　　峨嵋山(一作/雪)¶
萬仭白雲端經春雪未殘夏消江峽滿晴照蜀樓寒造¶
<pb:KR4h0140_WYG_676-23a>¶
境知僧熟歸林認鶴難㑹須朝(一作/上)闕去秖有畫圖看¶
　　　蜀江有弔(僖宗幸蜀時田令孜用事左拾遺孟/昭圖疏論之令孜矯貶嘉州司户使)¶
　　　(人沈之墓頤津/事見令孜傳)¶
孟子有良策惜哉今已而徒将心體國不識道消時折¶
檻未為切沈湘何足悲蒼蒼無問處煙雨徧江蘺¶
　　　書村叟壁¶
草肥朝牧牛桑緑晩鳴鳩列岫簷前見清泉碓下流春¶
蔬和雨割社酒向花篘引我南陂去(一作/臨水)蘺邊有小舟¶
<pb:KR4h0140_WYG_676-23b>¶
　　　題進士王駕郊居¶
前山㣲有雨永巷淨無塵牛卧籬隂晩鳩鳴村意春時¶
浮應寡合道在不嫌貧後徑臨陂水菰蒲是切鄰¶
　　　題荘嚴寺休公院¶
秋深庭色好紅葉間青松病客殊無著吾師甚見容疎¶
鐘和細溜髙(一作/孤)塔等遥峰未省求名侣頻於此地逢¶
　　　題興善寺¶
寺在帝城隂清虚勝二林蘚侵隋畫暗茶助越甌深巢¶
<pb:KR4h0140_WYG_676-24a>¶
鶴和鐘唳詩僧倚錫吟煙莎後池水前跡杳難尋(十才/子詩)¶
(集多有興善寺後池之作/今寺在池無每用追歎)¶
　　　宿澄泉蘭若¶
山半古招提空林雪月迷亂流分石上斜漢在松西雲¶
集寒菴宿猨先暁磬啼此心如了了即(一作/到)此是曹溪¶
　　　送舉子下第東歸¶
夫子道何孤青雲未得途詩書難捨魯山水暫遊吴野¶
緑梅隂重江春浪勢麤秣陵兵役後舊業半成蕪¶
<pb:KR4h0140_WYG_676-24b>¶
　　　寄察院李侍御文炬¶
古柏間疎(一作/松)篁清隂在印牀宿郊䖍㸃饌秋寺静監¶
香參集行多揖(一作/攝)風儀見即莊佇聞横擘(一作/臂)去帷¶
集諫書嚢¶
　　　偶懐寄臺院孫端公棨¶
才拙道仍孤無何捨釣徒班雖沾玉筍香不近金爐雨¶
露澹䨇闕煙波隔五湖唯君應見念曽共伏青蒲(谷舊/與端)¶
(公同在/諫垣)¶
<pb:KR4h0140_WYG_676-25a>¶
　　　次韻和秀上人遊南五臺(一作司/空圖詩)¶
中峰曾到處題記沒蒼苔振錫傳深谷翻經想舊臺蒼¶
松臨砌偃驚鹿驀溪來内殿評詩切(師以文/章應制)身廻心未¶
廻¶
　　　乖慵¶
乖慵居竹裏涼冷卧池東一霎芰荷雨幾廻簾幕風逺¶
僧來扣寂小吏笑書空衰鬢霜供白愁顔酒借紅扇輕¶
搖鷺羽屏古畫漁翁自得無端趣琴棊舫子中¶
<pb:KR4h0140_WYG_676-25b>¶
　　　南宫寓直¶
寓直事非輕宦孤憂且榮制承黄紙重詞見紫垣清暁¶
霽庭松色風和禁漏聲僧(一作/曽)㩦新茗伴吏(一作/更)掃落¶
花迎鎻印詩心動垂簾睡思生粉廊曾試處(直事稍暇/即於都堂)¶
(四廊下尋頃年試所/題名記至今多在)石柱昔賢名來誤宫窗燕啼疑苑¶
樹鶯殘陽應(一作/晴)更好歸促(一作/速)恨(一作/限)嚴城¶
　　　恩門小諫雨中乞菊栽¶
握蘭將滿嵗栽菊伴吟詩老去慵趨世朝廻獨繞籬遞¶
<pb:KR4h0140_WYG_676-26a>¶
香風細細澆緑水瀰瀰秖共山僧賞何當國士移孤根¶
深有託㣲雨正相宜更待金英發憑君挿一枝¶
　　　荆渚八月十五夜值雨寄同年李嶼¶
共待輝(一作/清)光夜翻成黯(一作/暗)澹秋正宜清路望潛起¶
滴堦愁棹倚袁宏渚簾垂庾亮樓桂無香實落蘭有露¶
花休玉漏添蕭索金尊阻獻酬明年佳景在相約向(一/作)¶
(㑹又/作在)神州¶
　　　寄左省張起居¶
<pb:KR4h0140_WYG_676-26b>¶
含香復記言清秩稱當年㸃筆非常筆朝天最近天家¶
聲三相後公事一人前詩句江郎伏書蹤寗氏傳(起居/今太)¶
(師盧公宅相/傳授書法)風標欺鷺鶴才力湧沙泉居僻貧無慮名¶
髙退更堅漁舟思静泛僧榻寄閒眠消息當彌入絲綸¶
的粲然依棲常接跡屬和舊盈編開口人皆信淒涼是¶
謝氊(谷在舉塲時與/起居有恩也)¶
　　　前寄左省張起居一百言尋䝉唱酬見譽過實¶
　　　却用舊韻重荅¶
<pb:KR4h0140_WYG_676-27a>¶
　減痩經多難憂傷集晩年吟髙風過樹坐久夜涼天旅¶
　退慙隨衆孤飛怯向前釣朋簑叟在藥術衲僧傳鬢秃¶
　趨榮路腸焦鄙盜泉品徒誠有隔推唱意何堅寒地殊¶
　知感秋燈耿不眠從來甘黙爾自此倍怡然蘭為官須¶
　握蒲因學更編預愁揺落後子美笑無氊(杜工部贈鄭/廣文詩云科)¶
　(名四十年座/客寒無氊)¶
　　　　讀故許昌薛尚書詩集¶
　篇篇髙且真真為國風陳澹薄雖師古縱横得意新翦¶
<pb:KR4h0140_WYG_676-27b>¶
　裁成幾箧(一作帙篇近世詩人/述作公  什最多)唱和是誰人華岳題無¶
　敵黄河句絶倫(華岳黄河二詩序云此/皆二京之内臣題目也)吟殘荔枝雨詠¶
　徹海棠春(公有海棠荔枝二首序云杜/子美老於兩蜀而無此詠)李白欺前輩(公/冇)¶
　(寄符郎中詩云我生若在/開元日爭遣名為李翰林)陶潜仰後塵(公有論詩一章/云李白終無取)¶
　(陶潜固/不刋)難忘嵩室下(公有嵩/山巨篇)不負蜀江濱(公嘗從事蜀/中著江于集)¶
　屬思看山眼冥搜倚樹身楷模勞夢想諷誦爽精神落¶
　筆空追愴曾䝉借斧斤¶
御定全唐詩巻六百七十六¶
