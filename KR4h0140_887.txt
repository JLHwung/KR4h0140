# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:09.766547
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百八十七
<pb:KR4h0140_WYG_887-1a>¶
　欽定四庫全書¶
御定全唐詩卷八百八十七¶
　　盧言(一作顔/詩一首)¶
　　　　上安祿山(祿山入洛陽大/雪盈尺言上詩)¶
　象曰雲雷屯大君理經綸馬上取天下雪中朝海神¶
　　裵諝(字士明聞喜人擢明經累官/至兵部侍郎河南尹詩一首)¶
　　　　儲潭廟(大厯三年戊申嵗季夏閏月壬子日感/應至大厯五年庚戌嵗夏六月甲午建)¶
　江水上源急如箭潭北轉急令目眩中間十里澄漫漫¶
<pb:KR4h0140_WYG_887-1b>¶
　龍蛇若見若不見老農老圃望天語儲潭之神可致雨¶
　質明齋服躬往奠牢醴豐潔精誠舉女巫紛紛堂下儛¶
　色似授兮意似與雲在山兮風在林風雲忽起潭更深¶
　氣霾祠宇連江隂朝日不復照翠岑迴溪口兮櫂清流¶
　好風帶雨送到州吏人雨立喜再拜神兮靈兮如獻酬¶
　城上樓兮危架空登四望兮暗濛濛不知兮千萬里惠¶
　澤願兮與之同我有言兮報匪徐車騎復往禮如初髙¶
　垣墉兮大其門灑掃丹雘壯神居使過廟者之加敬酒¶
<pb:KR4h0140_WYG_887-2a>¶
食貨財而有餘神兮靈神兮靈匪享慢享克誠¶
　任要(兖州團練/使詩一首)¶
　　　臘月中與韋户曹游發生洞裵回之際見雙白¶
　　　蝙蝠三飛洞門時多異之同為口號(貞元十四/年第八句)¶
　　　(缺二/字)¶
山翠羃靈洞洞深𤣥想微一雙白蝙蝠三度向明飛雖¶
然有兩翅了自無毛衣若非飽石髓那得凌　　偶見¶
歸堪說殊勝不見歸¶
<pb:KR4h0140_WYG_887-2b>¶
　韋洪(京兆人官户/曹詩一首)¶
　　　臘月中遊發生洞裵回之際見雙白蝙蝠三飛¶
　　　洞門時多異之同為口號(第九句/缺一字)¶
欲騐發生洞先開冰雪行窺臨見二翼色素飛無聲狀¶
類白蝙蝠幽感騰化精應知五馬來啓蟄迎春榮露冕¶
　之久鳴騶還慰情¶
　馬乂(宣宗時人/詩一首)¶
　　　蜀中經蠻後寄陶雍¶
<pb:KR4h0140_WYG_887-3a>¶
賊馬渡瀘水北來如鳥輕幾年期鳳闕一日破龜城此¶
地有征戰誰家無死生人悲還舊里鳥喜下空營弟姪¶
意初定交朋心尚驚自從經難後吟苦似猨聲¶
　張紹(南唐人/詩一首)¶
　　　冲佑觀¶
大始未形混沌無際上下開運乾坤定位日月麗天山¶
川鎮地萬彚猶屯三才始備肇有神化初生蒸民上惟¶
立徳下無疎親皇風蕩蕩黔首淳淳天下有道誰非聖¶
<pb:KR4h0140_WYG_887-3b>¶
人開源嗜慾澆漓俗盛賢者避世真人革命八極神鄉¶
十州異境翠阜丹丘潛伏靈聖惟彼武夷實曰洞天峰¶
巒黛染巖岫霞鮮金房玉室羽蓋雲軿葬日風雨㑹有¶
神仙國步多艱皇綱中絶四海九州𤓰分幅裂稔禍陬¶
隅阻兵甌越寂寞𤣥風荒涼絳闕赫赫烈祖再造丕基¶
拱揖髙讓神人樂推明明我后允協昌基功崇下武徳¶
茂重熙睿哲英斷雄畧神智拓土開疆經天緯地五嶺¶
來庭三湘清徹四海震威羣生懐惠猶勞宵旰猶混馬¶
<pb:KR4h0140_WYG_887-4a>¶
車貪狼俟静害焉方除淹留駿馭想像鶉居心懸真洞¶
夢到華胥乃眷名山追惟聖跡内庫頒金元侯奉職三¶
境求規五靈取則跨谷彌岡張霄架極珠宫寳殿璇臺¶
玉堂鳳翔髙甍龍轉迴廊錯落金碧玲瓏璧璫雲生林¶
楚雷繞籓牆七聖斯嚴三君如在八景靈輿九華神蓋¶
清霄莫胥明霜匪對彷彿壺中依稀物外衆真之宇擬¶
之無倫㑹僊之類名之惟新髙峰為壑區谷成坰皇獻¶
頌聲永絶淄磷¶
<pb:KR4h0140_WYG_887-4b>¶
　鄭露(字思叟號南湖莆田/人太府卿詩一首)¶
　　　徹雲澗¶
延綿不可窮寒光徹雲際落石蚤雷鳴濺空春雨細¶
　林披(字茂則號師道/官刺史詩一首)¶
　　　秋氣尚髙涼¶
秋氣尚髙涼寒笛吹萬木故人入我庭相照不出屋山¶
川雖逺觀髙懐不能掬¶
　公孫杲(承宣郎行博城/縣丞詩一首)¶
<pb:KR4h0140_WYG_887-5a>¶
　　　五言贈諸法師¶
駕鶴排朱霧乗鸞入紫煙凌晨味潭菊薄暮翫峰蓮玉¶
葉低梁下金飀引窗前嘯傲雲霞際留情鱗羽年¶
　李敻(定州司馬/詩一首)¶
　　　恒岳晨望有懐¶
二儀均四序五嶽分九州靈造良難測神功匪易酬恒¶
山北臨岱秀崿東跨幽澒洞鎮河朔嵯峨冠嵩丘禋祠¶
彰舊典壇廟列平疇古樹侵雲密飛泉界道流從官叨¶
<pb:KR4h0140_WYG_887-5b>¶
佐理銜命奉珍羞薦玉申誠效鏘金諒有由郊原照初¶
日林薄委徂秋塞近風聲厲川長霧氣收他鄉饒感激¶
歸望切祈求景福如光願私門當復侯¶
　暢甫(詩一/首)¶
　　　偶宴西蜀摩訶池¶
珍木鬱清池風荷左右披淺觴寜及醉慢舸不知移䕃¶
林簟光冷照流簪影攲胡為獨羈者雪涕向漣漪¶
　呉士矩(詩一/首)¶
<pb:KR4h0140_WYG_887-6a>¶
　　　飲後獻時相(士矩牧大郡因時/相論置軍倅獻此)¶
一夕心期一種歡那知疎散負杯盤尊前數片朝雲在¶
不許馮公子細看¶
　呉黔(詩一/首)¶
　　　失題¶
故國海雲端歸寜便整鞍里榮身上蒨省罷手中蘭燒¶
急平蕪廣風悲古木寒謝公山色在朝夕共誰觀¶
　崔融(乾寜中呉郡/人詩一首)¶
<pb:KR4h0140_WYG_887-6b>¶
　　　題惠聚寺(蘇州崑山縣惠聚寺殿基乃鬼神一/夕砌成殿中有僧繇畫龍毎因風雨)¶
　　　(夜騰趠波濤傷田害稼鄉人患之僧繇再畫一/鎻鎻之仍畫一釘釘其鎻至今人捫其釘頭隱)¶
　　　(隱融因/題寺壁)¶
人莫嫌山小僧還愛寺靈殿髙神氣力龍活客丹青¶
　錢信(詩一/首)¶
　　　平望贈蚊¶
安得神仙術試為施康濟使此平望村如吾江子滙¶
　胡傳美(詩一/首)¶
<pb:KR4h0140_WYG_887-7a>¶
　　　武康碧落觀¶
仙宫碧落太微書遺蹟依然掩故居幢節不歸天杳邈¶
煙霞空鎖日幽虚不逢金簡扳雲洞可惜瑶臺疊蘚除¶
欲脫儒衣陪羽客傷心齒髮已凋疎¶
　許宏(詩一/首)¶
　　　白雲寺¶
踏破苔痕一逕斑白雲飛處見青山不知浮世塵中客¶
幾箇能知物外間¶
<pb:KR4h0140_WYG_887-7b>¶
　文丙(詩五/首)¶
　　　羅浮山¶
羅浮多勝境夢到固無因知有長生藥誰為不死人根¶
雖盤地脉勢自倚天津未便甘休去須棲老此身¶
　　　牡丹¶
萬物承春各鬭竒百花分貴近亭池開時若也姮娥見¶
落日那堪公子知詩客筵中金琖滿美人頭上玉釵垂¶
不同寒菊舒重九只擬清香泛酒巵¶
<pb:KR4h0140_WYG_887-8a>¶
　　　蘚花¶
寂寞人偏重無心媿牡丹秋風凋不得流水泛應難怪¶
石從敎徧幽庭一任盤若逢公子顧重疊是朱欄¶
　　　新栽松¶
可憐同百草况復雪霜姿歌舞地不尚歳寒人自移堦¶
除添冷淡毫末入思惟盡道生雲洞誰知路嶮巇¶
　　　柳(第二句/缺一字)¶
何事動吟哦長　翠色和垂隂千樹少送别一枝多帶¶
<pb:KR4h0140_WYG_887-8b>¶
霧籠彭澤揺風舞汴河只因隋帝植民力幾銷磨¶
　路應(詩一/首)¶
　　　仙巖四瀑布即事寄上祕書包監侍郎七兄吏¶
　　　部李侍郎十七兄婺州趙中丞處州齊諫議明¶
　　　州李九郎十四韻¶
絶境久䝉蔽芟蘿方迨兹樵蘇尚未及冠冕誰能知緣¶
崖開逕小架木度空危水激千雷發珠聨萬貫垂隂晴¶
狀非一昏旦勢多竒井識軒轅跡壇餘漢武基猨聲響¶
<pb:KR4h0140_WYG_887-9a>¶
深洞巖影倒澄池想像虬龍去依稀羽客隨翫竒目豈¶
倦尋異神忘疲干雲松作蓋積翠薜成帷含意攀丹桂¶
凝情顧紫芝芸香藹芳氣冰鏡徹圓規胥念滄波逺徒¶
懐魏闕期徵黄應計日莫鄙北山移¶
　李縝(詩一/首)¶
　　　奉和郎中遊仙巖四瀑布寄包祕監李吏部趙¶
　　　婺州中丞齊處州諫議十四韻¶
符守分珪組放情在丘巒悠然造雲族忽爾登天壇求¶
<pb:KR4h0140_WYG_887-9b>¶
古理方賾翫竒物不殫晴光散崖壁瑞氣生芝蘭中有¶
四瀑水奔流狀千般風雲隠巖底雨雪霏林端晶晶含¶
古色颼颼引晨寒澄潭見猨飲潛穴知龍盤坐憇苔石¶
遍仰窺杉桂攢幽蹊創髙躅靈藥餘仙飱攜賞喜康樂¶
示文驚建安縑緗炳珠寳中外貽同官末調亦何為輒¶
陪髙唱難慙非御徒者還得依門欄¶
　戴公懐(詩一/首)¶
　　　奉和郎中遊仙山四瀑泉兼寄李吏部包祕監¶
<pb:KR4h0140_WYG_887-10a>¶
　　　趙婺州齊處州¶
今日永嘉守復追山水遊因尋莽蒼野遂得軒轅丘訪¶
古事難究覽新情屢周溪垂綠篠暗巖度白雲幽過石¶
竒不盡出林香更浮憑髙擁虎節搏險窺龍湫淙潨瀉¶
三四奔騰千萬秋寒驚殷雷動暑駭繁霜流沬濺羣鳥¶
外光揺數峰頭叢崖散滴瀝近谷藏颼飀況此特形勝¶
自餘非等儔靈光掩五嶽仙氣均十洲書以謝羣彦永¶
將叙徽猷當思共攀陟東南看斗牛¶
<pb:KR4h0140_WYG_887-10b>¶
　孟翔(詩一/首)¶
　　　奉和郎中遊仙山四瀑布兼寄李吏部包祕監¶
　　　判官¶
昔人恣探討飛流稱石門安知郡城側别有神泉源疏¶
鑿意大禹勤求聞軒轅悠悠幾千歳翳薈羣木繁竒狀¶
出蔽蔓勝槩畢討論㳂崖百丈落奔注當空翻下如散¶
雨足上擬屯雲根變態凡幾處静神竟朝昏渴賢寄珠¶
玉受馥尋蘭蓀蘿蔦罥紫綬巖隈駐朱轓方思謝康樂¶
<pb:KR4h0140_WYG_887-11a>¶
好事名空存¶
　崔耿(詩一/首)¶
　　　晩眺¶
江溶流落景山色凝暮煙衰髮照秋日壯心减昔年愁¶
吟長抱膝孰訴髙髙天¶
　宇文鼎(詩一/首)¶
　　　山下泉¶
可致清川廣難量利物功涓流此山下誰識去無窮¶
<pb:KR4h0140_WYG_887-11b>¶
　郭密之(詩一/首)¶
　　　永嘉經謝公石門山作¶
綿境經耳目未嘗曠躋登一窺石門險再滌心神懵洞¶
壑閟金澗欹崖盤石楞隂潭下羃羃秀嶺上層層千丈¶
瀑流蹇半溪風雨絙興餘志每愜心逺道自𢎞乗軺廣¶
儲峙祇命媿才能輟櫂周氣象捫條厯騫崩忽如生羽¶
翼怳若將起騰謝客今巳矣我來誰與朋¶
　扈載(詩一/首)¶
<pb:KR4h0140_WYG_887-12a>¶
　　　芳草¶
幽芳無處無幽處恨何如倦客傷歸思春風滿舊居晩¶
煙迷杳靄朝露健扶疎省傍靈光看殘陽少皡區¶
　薛光謙(詩一/首)¶
　　　任閬中下鄉檢田登艾蕭山北望¶
觀農巡井邑長望歴山川擁澗開新耨緣崖指火田荒¶
村無徑陌古戍有風煙瓠葉縈籬長藤花繞架懸岸髙¶
攢樹石水淨寫雲天迴首鄉闗路行歌猶喟然¶
<pb:KR4h0140_WYG_887-12b>¶
　尉遲汾(朝散大夫守衛/尉少卿詩一首)¶
　　　府尹王侍郎准制拜嶽因狀嵩髙靈勝寄呈三¶
　　　十韻¶
雄雄天之中峻極聞維嵩作鎮盛標格出雲為雨風瑞¶
時物不癘順澤年多豐加髙冠四方(白虎通云中央之/嶽獨加髙字者何)¶
(中央居四方之中/可髙故曰嵩髙)視秩居三公明朝䖍昭報頒祀嵗嚴¶
恭署祝紆御札詔賢導宸衷皇皇三川守馨徳清明躬¶
肅徒奉蘭沐竟夕玉華東星漢耿齋户松泉寒壽宫具¶
<pb:KR4h0140_WYG_887-13a>¶
修諒蠲吉曙色猶葱曚端儀大圭立興俛聲玲瓏挹瓚¶
椒桂馥奏金巖壑空靈歆若有荅彷彿傳祝工卒事不¶
遑偃勝奇紛四叢朝霞破靈嶂錯落間蒼紅動息形似¶
蟻𤣥黄氣如籠奔傾千萬狀羣嶽安比崇日月襟袖捧¶
人天道路通㝠搜必殫竭躋覽忘崎穹踏翠徧諸刹趣¶
綿步難終浮丘仙袂接謝公屐齒窮龍潭應下瞰九曲¶
當駭容(又有九龍潭在寺側崇崖對聳/壁立千仭九曲分蓄&KR0008;黑不測)龍門計東豁三¶
臺有何蹤(雜道書云自嶽廟東二十里至一山名曰東/龍門其東有三臺山昔漢武東巡過此山覩)¶
<pb:KR4h0140_WYG_887-13b>¶
(三學仙女遂/以為名焉)金象語奚應(仙經云嵩髙大巖下有佛圖/音妙有大金像在中來語寺)¶
(僧密公密公時在嵩髙寺寺在嵩脚下聞之欣然披林/求索時白霧昏迷失路一往看之即入山水維覩一麝)¶
(香去人三四步側足雙跳步步若有所引良久回/顧去十步中忽有燄青色就視之得自然天池)玉人¶
光想融(盧元明嵩山記嶽廟畫為神像有一玉人長五/寸玉色甚光潤制作亦佳莫知早晩所造蓋嶽)¶
(神之像相傳謂明公山中/人悉云嘗失之經旬乃覩)瑶漿與石髓清骨宜遭逢(世/說)¶
(嵩山北有大穴中覩二人圍棊有一桮白飲與墮者飲/氣力十倍棊者問願停否墮者云不願棊者曰從此西)¶
(行天井中多蛟龍但投身入井自當得出若飢取井物/食之墮者如言可半年乃出蜀中問張華華曰此仙館)¶
(丈夫所飲者玉漿/所食者龍穴石髓)況是降神處跡惟申甫同周翰已洽¶
<pb:KR4h0140_WYG_887-14a>¶
　論伊衡亦期功誠富東山興須陟中台庸勉促旋騑軨¶
　未可戀雲松散材事即異期為卜一峰¶
　　馬令(失名守博城/縣令詩一首)¶
　　　　早春陪敕使麻先生(慈力/)祭岳(久視二年句第/八句十一  十)¶
　　　　(二句各/缺一字)¶
　我皇盛文物道化天地先鞭撻走神鬼玉帛禮山川忽¶
　下袁州使來遊紫洞前青羊得處所白鶴　時年䖍懇¶
　飛龍記昭彰化鳥篇　風半山水　氣總雲煙光抱昇¶
<pb:KR4h0140_WYG_887-14b>¶
　中日霞明五色天山横翠微外室在綠潭邉緹幕灰初¶
　屐焚林火欲然年光著草樹春色換山泉伊水來何日¶
　嵩巖去幾千山疑小天下人是㑹神仙葉令乗鳧入浮¶
　丘駕鶴旋麻姑幾年歳三見海成田¶
　¶
　¶
　¶
御定全唐詩巻八百八十七¶
