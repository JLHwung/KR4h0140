# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.250252
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四十九
<pb:KR4h0140_WYG_049-1a>¶
　欽定四庫全書¶
御定全唐詩巻四十九¶
　　張九齡¶
　　　　奉和聖製南郊禮畢酺宴¶
　配天昭聖業率土慶輝光春發三條路酺開百戲塲流¶
　恩均庶品縱觀聚康荘妙舞來平樂新聲出建章分曹¶
　日抱戴赴節鳳歸昌幸奏承雲樂同晞湛露陽氣和皆¶
　有感澤厚自無疆飽徳君臣醉連歌奉柏梁¶
<pb:KR4h0140_WYG_049-1b>¶
　　　　奉和聖製早渡蒲津關¶
　魏武中流處軒皇問道回長堤春樹發髙掌曙雲開龍¶
　負王舟渡人占仙氣來河津㑹日月天仗役風雷東顧¶
　重關險西馳萬國陪還聞股肱郡元首詠康哉¶
　　　　奉和聖製同二相南出雀鼠谷¶
　設險諸侯地承平聖主廵東君朝二月南斾擁三辰寒¶
　出重關盡年隨行漏新瑞雲叢捧日芳樹曲迎春舞詠¶
　先馳道恩華及從臣汾川花鳥意併奉屬車塵¶
<pb:KR4h0140_WYG_049-2a>¶
　　　奉和聖製經河上公廟¶
昔者河邊叟誰知隠與仙姓名終不識章句此空傳跡¶
為坐忘晦言猶强著詮精靈竟何所祠宇獨依然道在¶
紆宸睠風行動睿篇從兹化天下清淨復何先¶
　　　奉和聖製送尚書燕國公赴朔方¶
宗臣事有征廟筭在休兵天與三台座人當萬里城朔¶
南方偃革河右(一作/北)暫揚旌寵錫從仙禁光華出漢京¶
山川勤逺略原隰軫皇情為奏薫琴唱仍題寳劍名聞¶
<pb:KR4h0140_WYG_049-2b>¶
風六郡伏計日五戎平山甫歸應疾留侯功復成歌鍾¶
旋可望袵席豈難行四牡何時入吾君憶履聲¶
　　　奉和聖製途經華山¶
萬乗華山下千巖雲漢中靈居雖窅宻睿覽忽𤣥同日¶
月臨髙掌神仙仰大風攢峰勢岌岌翊輦氣雄雄揆物¶
知幽賛銘勲表聖衷㑹應陪玉檢來此告成功¶
　　　奉和聖製早登太行山率爾言志¶
孟月攝提貞乗時我后征晨嚴九折度暮戒六軍行日¶
<pb:KR4h0140_WYG_049-3a>¶
御馳中道風師卷太清戈鋋林表出組練雪間明動植¶
希皇豫髙深奉睿情陪遊七聖列望幸百神迎氣色煙¶
猶喜恩光草尚榮之罘稱萬嵗今此復同聲¶
　　　奉和聖製登封禮畢洛城酺宴¶
大君畢能事端扆樂成功運與千齡合歡将萬國同漢¶
酺歌聖酒韶樂舞薰風河洛榮光遍雲煙喜氣通春華¶
頓覺早天澤倍知崇草木皆沾被猶言不在躬¶
　　　恩賜樂遊園宴應制¶
<pb:KR4h0140_WYG_049-3b>¶
寳筵延厚(一作/錫)命供帳序羣公形勝宜春接威儀建禮¶
同晞陽人似露解愠物從風朝慶千齡始年華二月中¶
輝光遍草木和氣發絲桐歲嵗無為化寧知樂九功¶
　　　奉和聖製過王濬墓¶
漢王思鉅鹿晉将在𢎞農入蜀舉長算平吳成大功與¶
渾雖不協歸皓實為雄孤績淪千載流名感聖衷萬乗¶
度荒隴一顧凜生風古節猶不棄今人爭効忠¶
　　　奉和吏部崔尚書雨後大明朝堂望南山¶
<pb:KR4h0140_WYG_049-4a>¶
迢逓終南頂朝朝閶闔前朅來青綺外髙在翠微先雙¶
鳳褰為闕羣龍儼若仙還知到𤣥圃更是謁甘泉夜雨¶
塵初滅秋空月正懸詭容紛入望霽色宛成妍東極華¶
隂踐西彌嶓冢連奔峰出嶺外瀑水落雲邊漢帝宫将¶
苑商君陌與阡林華鋪近甸煙靄遶晴川既庶仁斯及¶
分憂政已宣山公啓事罷吉甫頌聲傳濟濟金門歩洋¶
洋玉樹篇徒歌雖有屬清越豈同年¶
　　　和崔尚書喜雨¶
<pb:KR4h0140_WYG_049-4b>¶
積陽雖有晦經月未為灾上念人天重先祈雲漢回仁¶
心及草木號令起風雷照爛隂霞止交紛瑞雨來三辰¶
破黍稷四達屏氛埃池溜因添滿林芳為灑開聽中聲¶
滴瀝望處影徘徊惠澤成豐嵗昌言發上才無論騐石¶
鼓不是御雲臺直頌皇恩浹崇朝遍九垓¶
　　　和許給事中直夜簡諸公¶
未央鐘漏晩仙宇藹沈沈武衛千廬合嚴扃萬户深左¶
掖知天近南窗見月臨樹揺金掌露庭徙玉樓隂他日¶
<pb:KR4h0140_WYG_049-5a>¶
聞更直中宵屬所欽聲華大國寳夙夜近臣心逸興乗¶
髙閣雄飛在禁林寧思竊抃者情發為知音¶
　　　和蘇侍郎小園夕霽寄諸弟¶
清風閶闔至軒蓋承明歸雲月愛秋景林堂開夜扉何¶
言兼濟日尚與宴私違興逐蒹葭變文因棠棣飛人倫¶
用忠孝帝徳已光輝贈弟今為貴方知陸氏微¶
　　　酬宋使君見贈之作¶
時來不自意宿昔謬樞衡翊聖負明主妨賢媿友生罷¶
<pb:KR4h0140_WYG_049-5b>¶
歸猶右職待罪尚南荆政有留棠舊風因繼組成(一作/清)¶
髙軒(一作/軒車)問疾苦烝(一作/黎)庶荷仁明衰廢時所薄祗言¶
僚故(一作/舊)情¶
　　　酬宋使君見詒¶
陟鄰初稟訓獻䇿幸逢時朝列且云忝君恩復若兹庭¶
闈際海曲軺傳荷天慈顧巳歡烏鳥聞君泣素絲才明¶
應主召福善豈神欺但願白心在終然湼不淄¶
　　　酬通事舍人寓直見示篇中兼起居陸舍人景¶
<pb:KR4h0140_WYG_049-6a>¶
　　　獻¶
軒掖殊清秘才華固在斯興因膏澤灑情與恵風吹所¶
羙應人譽何私亦我儀同聲感喬木比翼謝長離價以¶
陸生減賢慙鮑叔知薄遊嘗獨媿芳訊乃兼施此夜金¶
閨籍伊人瓊樹枝飛鳴復何逺相顧幸媞媞¶
　　　與袁補闕尋蔡拾遺㑹此公出行後蔡有五韻¶
　　　詩見贈以此篇答焉¶
轍迹陳家巷詩書孟子鄰偶來乗興者不值草𤣥人契¶
<pb:KR4h0140_WYG_049-6b>¶
是忘年合情非累日申聞君還薄暮見眷及兹辰贈我¶
如瓊玖将何報所親¶
　　　酬趙二侍御使西軍贈兩省舊僚之作¶
石室先鳴者金門待詔同操刀嘗願割持斧竟稱雄應¶
敵兵初起縁邊虜欲空使車經隴月征斾繞河風忽枉¶
兼金訊非徒秣馬功氣清(一作/凌)蒲海曲聲滿柏臺中顧¶
已塵華省欣君震逺戎明時獨匪報嘗欲退微躬¶
　　　武司功初有幽庭春暄見貽夏首獲見以詩報¶
<pb:KR4h0140_WYG_049-7a>¶
　　　焉¶
芳月盡離居幽懐重起予雖言春事晩尚想物華初遲¶
日皦方照髙齋澹復虗笋成林向宻花落樹應疎贈鯉¶
情無間求鶯思有餘暄妍不相待含歎欲焉如¶
　　　酬王履震遊園林見貽¶
宅生惟海縣素業守郊園中覽霸王說上徼明主恩一¶
行罷蘭徑數載歴金門既負潘生拙俄從周任言逶迤¶
戀軒陛蕭散反丘樊舊逕稀人跡前池耗水痕併㸔芳¶
<pb:KR4h0140_WYG_049-7b>¶
樹老唯覺敝廬存自我棲幽谷逢君翳覆盆孟軻應有¶
命賈誼得無寃江上行傷逺林間偶避喧地偏人事絶¶
時霽鳥聲繁獨善心俱閉窮居道共尊樂因南澗藻憂¶
豈北堂萱幽意加投漆新詩重贈軒平生徇知已窮逹¶
與君論¶
　　　餞王尚書出邊¶
漢相推人傑殷宗伐鬼方還聞出将重坐見即戎良上¶
策應為豫中權且用光令申兵氣倍威憺(一作/慴)虜魂亡¶
<pb:KR4h0140_WYG_049-8a>¶
樹比公孫大城如道濟長夏雲登隴首秋露泫遼陽武¶
徳舒宸睠文思餞樂章感恩身既許激節膽猶嘗祖帳¶
傾朝列軍麾駐道傍詩人何所詠尚父欲鷹揚¶
　　　送趙都護赴安西¶
將相有更踐簡心良獨難逺圖嘗畫地超拜乃登壇戎¶
即崑山序車同渤海單義無中國費情必逺人安他日¶
文兼武而今栗且寛自然來月窟何用刺樓蘭南至三¶
冬晚西馳萬里寒封侯自有處征馬去嘽嘽¶
<pb:KR4h0140_WYG_049-8b>¶
　　　奉使自藍田玉山南行¶
征驂入雲壑始憶歩金門通籍微軀幸歸途明主恩匪¶
唯徇行役兼得慰晨昏是節暑云熾紛吾心所尊海縣¶
且悠緬山郵日駿奔徒知惡囂事未暇息隂論嶢武經¶
陳迹衡湘指故園水聞南澗險煙望北林繁逺靄千巖¶
合幽聲百籟喧隂泉夏猶凍陽景晝方暾懿此髙深極¶
徒令夢想存盛明期有報長徃復奚言¶
　　　賀給事嘗詣蔡起居郊館有詩因命同作¶
<pb:KR4h0140_WYG_049-9a>¶
記言聞直史築室面層阿豈不承明入終云幽意多沈¶
㝠髙士致休澣故人過前嶺遊氛滅中林芳氣和兹辰¶
阻佳趣望羙獨如何¶
　　　南山下舊居閑放¶
秪役已云乆乗閑反服初塊然屏塵事幽獨坐林閭清¶
曠前山逺紛喧此地疎喬木凌青靄修篁媚緑渠耳和¶
繡翼鳥目暢錦鱗魚寂寞心還間(一作/閉)飄颻體自虗興¶
來命㫖酒臨罷閱仙書但樂多幽意寧知有毁譽尚想¶
<pb:KR4h0140_WYG_049-9b>¶
爭名者誰云要路居都忘下流歎傾奪竟何如¶
　　　髙齋閑望言懐¶
髙齋復晴景延眺屬清秋風物動歸思煙林生逺愁紛¶
吾自窮海薄宦此中州取路無髙足隨波適下流嵗華¶
空冉冉心曲且悠悠坐惜芳時歇胡然乆滯留¶
　　　別鄉人南還¶
橘柚南中煖桑榆北地隂何言榮落異因見別離心吾¶
亦江鄉子思歸夢寐深聞君去水宿結思渺雲林牽綴¶
<pb:KR4h0140_WYG_049-10a>¶
從浮事遲回謝所欽東南行舫逺秋浦念猿吟¶
　　　初發江陵有懐¶
極望涔陽浦江天渺不分扁舟從此去鷗鳥自為羣他¶
日懐真賞中年負俗紛適來果微尚倐爾㑹斯文復想¶
金閨籍何如夢渚雲我行多勝寄浩思獨氛氲¶
　　　同綦母學士月夜聞雁¶
棲宿豈無意飛飛更逺尋長途未及半中夜有遺音月¶
思闗山笛風號流水琴空聲兩相應幽感一何深避繳¶
<pb:KR4h0140_WYG_049-10b>¶
歸南浦離羣呌北林聮翩俱不定憐爾越鄉心¶
　　　登總持寺閣¶
香閣起崔嵬髙髙沙版開攀躋千仭上紛詭萬形來草¶
間商君陌雲重漢后臺山從函谷斷川向斗城回林裏¶
春容變天邊客思催登臨信為羙懐逺獨悠哉¶
　　　晚憩王少府東閣¶
披軒肆流覽雲壑見深重空水秋彌淨林煙晩更濃坐¶
隅分洞府簷際列羣峰窈窕生幽意參差多異容還慙¶
<pb:KR4h0140_WYG_049-11a>¶
大隠跡空想列仙蹤賴此昇攀處蕭條得所從¶
　　　登城樓望西山作¶
城樓枕南浦日夕顧西山宛宛鸞鶴處髙髙煙霧間仙¶
井今猶在洪厓乆不還金編莫我授羽駕亦難攀簷際¶
千峰出雲中一鳥閑縱觀窮水國游思徧人寰勿復塵¶
埃事歸來且閉關¶
　　　祠紫蓋山經玉泉山寺¶
指塗躋楚望策馬傍荆岑稍稍松篁入泠泠磵谷深觀¶
<pb:KR4h0140_WYG_049-11b>¶
竒逐幽暎歴險忘嶇嶔上界投佛影中天揚梵音焚香¶
懴在昔禮足誓來今靈異若有對神仙真可尋髙僧聞¶
逝者逺(一作/絶)俗是初心蘚駁經行處猿啼燕坐林歸真¶
已寂滅留迹豈埋沉法地自兹廣何云千萬金¶
　　　洪州西山祈雨是日輙應因賦詩言事¶
兹山藴靈異走望良有歸丘禱雖巳乆甿心難重違遲¶
明申藻薦先夕旅巖扉獨宿雲峰下蕭條人吏稀我來¶
不外適幽抱自中微靜入風泉奏凉生松栝圍窮年滯¶
<pb:KR4h0140_WYG_049-12a>¶
逺想寸晷閱清暉虗羙悵無屬素情緘所依詭隨嫌弱¶
操羇束謝貞肥義濟亦吾道誠存為物祈靈心倐已應¶
甘液幸而飛閉閣且無責隨車安敢希多慙徳不感知¶
復是耶非¶
　　　經江寧覽舊跡至𤣥武湖¶
南國更數世北湖方十洲天清華林苑日晏景陽樓果¶
下回仙騎津傍駐綵斿(一作/旒)鳬鷖喧鳳管荷芰鬬(一作/暗)¶
龍舟七子陪詩賦千人和棹謳應言在鎬樂不讓横汾¶
<pb:KR4h0140_WYG_049-12b>¶
秋風俗因紓慢江山成易由駒王信不武孫叔是無謀¶
佳氣日将歇霸功誰與修桑田東海變麋鹿姑蘇遊否¶
運爭三國康時劣九州山雖幕府在館豈豫章留水淀¶
還相閱菱歌亦故遒雄圖不足問唯想事風流¶
　　　登襄陽峴山(一本峴山/上有恨字)¶
昔年亟攀踐征馬復來過信若山川舊誰如嵗月何蜀¶
相吟安在羊公碣巳磨令圖猶寂寞嘉㑹亦蹉跎宛宛¶
樊城岸悠悠漢水波逶迤春日逺感寄客情多地本原¶
<pb:KR4h0140_WYG_049-13a>¶
林秀朝來煙景和同心不同賞留歎此巖阿¶
　　　登荆州城樓¶
天宇何其曠江城坐自拘層樓百餘尺迢遞在西隅暇¶
日時登眺荒郊臨故都纍纍見陳迹寂寂想雄圖古往¶
山川在今來郡邑殊北疆雖入鄭東距豈防吳㡬代傳¶
荊國當時敵陜郛上流空有處中土復何虞枕席夷三¶
峽關梁豁五湖承平無異境守隘莫論夫自罷金門籍¶
來參竹使符端居向林藪微尚在桑榆直似王陵戇非¶
<pb:KR4h0140_WYG_049-13b>¶
如甯武愚今兹對南浦乗雁與雙鳬¶
　　　登樂遊原春望書懐¶
城隅有樂遊表裏見皇州策馬既長逺雲山亦悠悠萬¶
壑清光滿千門喜氣浮花間直城路草際曲江流憑眺¶
兹為羙離居方獨愁巳驚𤣥髪换空度緑荑柔奮翼籠¶
中鳥歸心海上鷗既傷日月逝且欲桑榆收豹變焉能¶
及鶯鳴非可求願言從所好初服返林丘¶
　　　候使登石頭驛樓作¶
<pb:KR4h0140_WYG_049-14a>¶
山檻憑南(一作/髙)望川途眇北流逺林天翠合前浦日華¶
浮萬井縁津渚千艘咽渡頭漁商多末事耕稼少良疇¶
自守陳蕃&KR1449;嘗登王粲樓徒然騁目處豈是獲心遊向¶
跡雖愚谷求名異盗丘息隂芳木所空復越鄉憂¶
　　　登臨沮樓¶
髙深不可厭廵屬復來過本與衆山絶況兹韶景和危¶
樓入水倒飛檻向空摩雜樹縁青壁樛枝掛緑蘿潭清¶
能徹底魚樂好跳波有象言雖(一作/難)具無端思轉多同¶
<pb:KR4h0140_WYG_049-14b>¶
心不在此孤賞欲如何¶
　　　陪王司馬登薛公逍遥臺¶
嘗聞薛公淚非直雍門琴竄逐留遺迹悲凉見此心府¶
中因暇豫江上幸招尋人事巳成古風流獨至今閑情¶
多感歎清景暫登臨無復甘棠在空餘蔓草深晴光送¶
逺目勝氣入幽襟水去朝滄海春來换碧林賦懐湘浦¶
弔碑想漢川沈曽是陪遊日徒為梁父吟¶
　　　嘗與大理丞袁公太府丞田公偶詣一所林沼¶
<pb:KR4h0140_WYG_049-15a>¶
　　　尤勝因並坐其次相得甚歡遂賦詩焉以詠其¶
　　　事¶
方駕與吾友同懐不異尋偶逢池竹處便㑹江湖心夏¶
近林方宻春餘水更深清華兩輝暎閑歩亦窺臨蘋藻¶
復佳色鳬鷖亦好音韶芳媚洲渚蕙氣襲衣襟蕭散皆¶
為樂裵回從所欽謂予成夙志嵗晚共抽簪¶
　　　與弟遊家園¶
定省榮君賜來歸是晝遊林烏飛舊里園果釀新秋枝¶
<pb:KR4h0140_WYG_049-15b>¶
長南庭樹池臨(一作/連)北澗流星霜屢爾别蘭麝為誰幽¶
善積家方慶恩深國未酬棲棲将義動安得乆情留¶
　　　郡内閑齋¶
郡閣晝常掩庭蕪日復滋簷風落鳥毳窗葉掛蟲絲拙¶
病宦情少羇閑秋氣悲理人無異績為郡但經時唯有¶
江湖意沈㝠空在兹¶
　　　城南隅山池春中田袁二公盛稱其羙夏首獲¶
　　　賞果㑹夙言故有此詠¶
<pb:KR4h0140_WYG_049-16a>¶
憶昨聞佳境駕言尋昔蹊非惟初物變亦與舊遊暌幽¶
渚為君說清晨即我攜途深獨睥睨歴險共攀躋林笋¶
苞青籜津楊委緑荑荷香初出浦草色復縁堤樂處将¶
鷗狎譚端用馬齊且言臨海郡兼話武陵溪異壤風煙¶
絶空山巖逕迷如何際朝野從此待金閨¶
　　　西江夜行¶
遥夜人何在澄潭月裏行悠悠天宇曠切切故鄉情外¶
物寂無擾中流澹自清念歸林葉(一作/春服)换愁坐露華生¶
<pb:KR4h0140_WYG_049-16b>¶
猶有汀洲鶴宵分乍一鳴¶
　　　南還湘水言懐¶
拙宦今何有勞歌念不成十年乖夙志一别悔前行歸¶
去田園老倘來軒冕輕江間稻正熟林裏桂初榮魚意¶
思在藻鹿心懐食苹時哉茍不達取樂遂吾情¶
　　　商洛山行懐古¶
園綺值秦末嘉遁此山阿陳迹向千古荒途始一過碩¶
人乆淪謝喬木自森羅故事昔嘗覽遺風今豈訛泌泉¶
<pb:KR4h0140_WYG_049-17a>¶
空活活樵叟獨皤皤是處清暉滿從中幽興多長懐赤¶
松意復憶紫芝歌避世辭軒冕逢時解薜蘿盛明今在¶
運吾道竟如何¶
　　　南還以詩代書贈京師舊寮¶
薄宦晨昏闕尊(一作/遵)尊義取斯窮愁年貌改寂歴爾胡¶
為不諂詞多忤無容禮益卑微生尚何有逺跡固其宜¶
思擾梁山曲情揺越鳥枝故園從海上良友邈天涯雲¶
雨歎一别川原勞載馳上慙伯樂顧中負叔牙知去國¶
<pb:KR4h0140_WYG_049-17b>¶
誠寥落經途弊險𡾟嵗逢霜雪苦林屬蕙蘭萎欲贈幽¶
芳歇行悲舊賞移一從關作限兩見月成規苒苒窮年¶
籥行行盡路岐征鞍稅北渚歸㠶指南垂樹晩猶葱蒨¶
江寒尚渺瀰土風從楚别山水入湘竒石瀨相奔觸煙¶
林更蔽虧層崖夾洞浦輕舸泛澄漪松篠行皆傍禽魚¶
動輙隨惜哉邊地隔不與故人窺疇昔陪鵷鷺朝陽振¶
羽儀來音雖寂寞接景每逶迤朝罷冥塵事賔來話酒¶
巵邀歡逐芳草結興選華池及此風成歎何時霧可披¶
<pb:KR4h0140_WYG_049-18a>¶
自憐無用者誰念有情離望羙音容闊懐賢夢想疲因¶
聲達霄漢持拙守東陂¶
　　　初發道中贈王司馬兼寄諸公¶
昔嵗嘗陳力中年退屏居承顔方弄鳥放性或觀魚曽¶
是安疵拙誠非議卷舒林園事益簡煙月賞恒餘不意¶
棲愚谷無階奉詔書湛恩均大造弱植媿空虗肅命趨¶
仙闕僑装撫傳車念行開祖帳憐别降題輿誰謂風期¶
許叨延禮數殊義沾投分末情及解攜初追餞扶江介¶
<pb:KR4h0140_WYG_049-18b>¶
光輝燭里閭子雲應寂寞公叔(一作/緒)為吹嘘景物春來¶
異音容日向疎川原行稍穏鍾鼓聽猶徐林隔王公轝¶
雲迷班氏廬戀親唯委咽思徳更躊躇徇義當由此懐¶
安乃闕如願酬明主恵行矣豈徒歟¶
　　　自始興溪夜上赴嶺¶
嘗蓄名山意兹為世網牽征途屢及此初服巳非然日¶
落青巖際溪行緑篠邊去舟乗月後歸鳥息人前數曲¶
迷幽嶂連圻觸暗泉深林風緒結遥夜客情懸非梗胡¶
<pb:KR4h0140_WYG_049-19a>¶
為泛無膏亦自煎不知于役者相樂在何年¶
　　　當塗界寄裴宣州¶
故人宣城守亦在江南偏如何分虎竹相與間山川章¶
綬胡為者形骸非自然含情津渡闊倚望脰空延逺近¶
聞佳政平生仰大賢推心徒有屬㑹面良無縁日夕遵¶
前渚江村投暮煙念行秪意黙懐逺豈言宣委曲風波¶
事難為尺素傳¶
　　　郡中每晨興輙見羣鶴東飛至暮又行列而返¶
<pb:KR4h0140_WYG_049-19b>¶
　　　哢唳雲路甚和樂焉予媿獨處江城常目送此¶
　　　意有所羨遂賦以詩¶
雲間有數鶴撫翼意無違曉日東田去煙霄北渚歸歡¶
呼良自適羅列好相依逺集長江靜髙翔衆鳥稀豈煩¶
仙子馭何畏野人機却念乗軒者拘留不得飛¶
　　　和裴侍中承恩拜掃旋轡途中有懐寄州縣官¶
　　　僚鄉國親故(後缺/)¶
嵩嶽神惟降汾川鼎氣雄生才作霖雨繼代有清通天¶
<pb:KR4h0140_WYG_049-20a>¶
下稱賢相朝端挹至公自家來佐國移孝入為忠霜露¶
多前感丘園想舊風扈廵過晉北問俗到河東便道恩¶
華降還鄉禮教崇野尊延故老朝服見兒童¶
　　　和姚令公哭李尚書乂¶
貴賤雖殊等平生竊下風雲泥勢已絶山海納還通忽¶
歎登龍者翻将弔鶴同琴詩猶可託劍履獨成空疇昔¶
嘗論禮興言每匪躬人思崔琰議朝掩祭遵公作善神¶
何酷依仁命不融天文虗北斗人事罷南宫上宰既傷¶
<pb:KR4h0140_WYG_049-20b>¶
舊下流彌感衷無恩報國士徒欲問元穹¶
　　　奉和聖製經函谷關作¶
函谷雖云險黄河已復清聖心無所隔空此置關城¶
　　　奉和聖製度潼關口號¶
嶙嶙故城壘荒涼空戍樓在徳不在險方知王道休¶
　　　答太常靳博士見贈一絶¶
上苑春先入中園花盡開唯餘幽徑草尚待日光催¶
　　　登荆州城望江二首(統籖作/一首)¶
<pb:KR4h0140_WYG_049-21a>¶
　淊滔大江水天地相終始經閱㡬世人復歎誰家子¶
　東望何悠悠西來晝夜流嵗月既如此為心那不愁¶
　　　　賦得自君之出矣¶
　自君之出矣不復理殘機思君如滿月夜夜減清輝¶
　　　　答陸澧¶
　松葉堪為酒春來釀㡬多不辭山路逺踏雪也相過¶
　¶
　¶
<pb:KR4h0140_WYG_049-21b>¶
　¶
　¶
　¶
　¶
　¶
　¶
　¶
御定全唐詩巻四十九¶
