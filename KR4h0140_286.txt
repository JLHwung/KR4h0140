# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.977614
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百八十六
<pb:KR4h0140_WYG_286-1a>¶
　欽定四庫全書¶
御定全唐詩卷二百八十六¶
　　李端¶
　　　　贈郭駙馬(郭令公子曖尚昇平公/主令於席上成此詩)¶
　青春都尉㝡風流二十功成便拜侯金距鬭雞過上苑¶
　玉鞭騎馬出長楸熏香荀令偏憐少傅粉何郎不解愁¶
　日暮吹簫楊柳陌路人遥指鳳凰樓¶
　方塘似鏡草芊芊初月如鈎未上弦新開金埒看調馬¶
<pb:KR4h0140_WYG_286-1b>¶
　舊賜銅山許鑄錢楊柳入樓吹玉笛芙蓉出水妬花鈿¶
　今朝都尉如相顧(一作/許)願脫長裾學少年¶
　　　　宿淮浦憶司空文明¶
　愁心一倍長離憂夜思千重戀舊遊秦地故人成逺夢¶
　楚天凉雨在孤舟諸溪近海潮皆應獨樹邉淮葉盡流¶
　別恨轉(一作/㝡)深何處寫前程唯有一登樓¶
　　　　送濮陽録事赴忠州¶
　成名不遂(一作/莫歎)雙旌逺主(一作/空)印還為一郡雄赤葉黄¶
<pb:KR4h0140_WYG_286-2a>¶
花隨野岸青山白水映江楓巴人夜語(一作/話)孤舟裏越¶
鳥春啼萬(一作/衆)壑中聞說古書多未校肻令才子乆西¶
東¶
　　　送馬尊師(一作送/侯道士)¶
南入商山松路深石牀溪水晝隂隂雲中採藥隨青(一/作)¶
(旄/)節洞裏耕田映緑林直上煙霞空舉手廻經丘壠自¶
傷心武陵花木應長在願與漁(一作/門)人更一尋¶
　　　題元注林園¶
<pb:KR4h0140_WYG_286-2b>¶
謝家門館似山林碧石青苔滿樹隂乳鵲眄巢花巷靜¶
鳴鳩鼔翼竹園深桔橰轉水兼通藥方丈留僧共聽琴¶
獨有野人箕踞慣過君始得一長吟¶
　　　野寺病居喜盧綸見訪¶
青青麥壠白雲隂古寺無人新草深乳燕拾泥依古井¶
鳴鳩拂羽歴花林千年駁蘚明山履萬尺垂蘿入水心¶
一臥漳濱今欲老誰知才子忽相尋¶
　　　送皎然上人歸山¶
<pb:KR4h0140_WYG_286-3a>¶
適來世上豈縁名適去人間豈為情古寺山中幾日到¶
髙松月下一僧行雲隂鳥道苔(一作/山)方合雪映龍潭水¶
更清法主欲歸須有說門人流淚厭浮生¶
　　　贈道士¶
姓氏不書髙士傳形神自得逸人風已傳花洞将秦接¶
更指茅山與蜀通嬾說嵗年齊絳老甘為鄉曲號涪翁¶
終朝賣卜無人識敝服徒行入市中¶
　　　題雲際寺準上人房¶
<pb:KR4h0140_WYG_286-3b>¶
髙僧居處似天台錫杖銅瓶對緑苔竹巷雨晴春(一作/新)¶
鳥囀山房日午老人來園中鹿過椒枝動潭底龍遊水¶
沫開獨夜焚香禮遺像空林月出始應迴¶
　　　山中寄苗員外¶
鳥鳴花發空山裏衡岳幽人藉草時既近淺流安筆硯¶
還因平石布蓍龜千尋楚水横琴望萬里秦城帶酒思¶
聞說潘安方寓直與君相見漸難期¶
　　　憶故山贈司空曙¶
<pb:KR4h0140_WYG_286-4a>¶
漢主金門正召才馬卿多病自遲迴舊山蹔别老将至¶
芳草欲闌歸去來雲在髙天風㑹起年如流水日長(一/作)¶
(相/)催知君素有栖禪意嵗晏蓬門遲(一作/待)爾開¶
　　　閒園即事贈考功王員外¶
南陌晴雲稍變霞東風動柳水紋斜園林帶雪潛生草¶
桃李雖(一作/迎)春未有花幸接上賓登鄭驛羞為長女似¶
黄家今朝一望還成暮(一作/夢)欲別芳菲戀嵗華¶
　　　寄廬山真上人¶
<pb:KR4h0140_WYG_286-4b>¶
髙僧無跡本難尋更得禪行去轉深青草湖中㸔五老¶
白雲山上宿雙林月明潭色澄空性夜靜猨聲證道心¶
更謝說公南座好煙蘿到地幾重隂¶
　　　題覺公新蘭若¶
頭白禪師何處還獨開蘭若樹林間鬼因巫祝傳移社¶
神見天人請施山猛虎聽經金磬動獮猴獻蜜雪窗閒¶
新齋結誓如相許願與宗雷永閉闗¶
　　　贈道者¶
<pb:KR4h0140_WYG_286-5a>¶
窗(一作/空)中忽有鶴飛聲方士因知道欲成來取圖書安¶
枕裏便驅雞犬向山行花開深洞仙門小路過懸橋羽¶
節輕送客自傷身易老不知何處待先生¶
　　　代棄婦答賈客(一作妾/薄命)¶
玉壘城邊爭走馬銅鞮市裏共乘舟鳴環動珮恩無(一/作)¶
(能/)盡掩袖低巾淚不流疇昔将歌邀客醉如今欲舞對¶
君羞忍懐賤妾平生曲(一作/好)獨上襄陽舊酒樓¶
　　　和李舍人直中書對月見寄¶
<pb:KR4h0140_WYG_286-5b>¶
名卿歩月正淹畱上客裁詩怨别遊素魄近成班女扇¶
清光逺似庾公樓嬋娟更稱凭髙望皎㓗能傳自古愁¶
盈手入懐皆不見陽春曲麗轉難酬¶
　　　臥病聞吉中孚拜官寄元秘書昆季¶
漢家採使不求聲自慰文章道欲行毛遂登門雖異賞¶
韓非入傳濫齊名雲歸暫愛青山出客去還愁白髪生¶
年少奉親皆願達敢将心事向𤣥成¶
　　　江上逢柳中庸¶
<pb:KR4h0140_WYG_286-6a>¶
舊住衡山曽夜歸見君江客憶荆屝星沉嶺上人行早¶
月過湖西鶴唳稀弱竹萬株頻礙幘新泉數歩一褰衣¶
今來唯有禪心在鄉路飜成向翠微¶
　　　戯贈韓判官紳卿¶
少尋道士居嵩嶺晩事髙僧住沃洲齒髪未知何處老¶
身名且被外人愁欲隨山水居茅洞已有田園在虎丘¶
獨怪子猷縁掌馬雪時不肻更乘舟¶
　　　送周長史¶
<pb:KR4h0140_WYG_286-6b>¶
青楓樹裏宣城郡獨佐諸侯上板橋江客亦能傳好信¶
山僧多解說南朝雲隂出浦㸔帆小草色連天見雁遥¶
别有空園落桃杏知将絲組繫蘭橈¶
　　　題故将軍荘¶
曽将數騎過(一作/戰)桑乾遥對單于飭馬鞍塞北征兒諳¶
(一作/思)用劍闗西宿将許登壇田園蕪没歸耕晩弓箭開¶
離出獵難唯有老身如刻畫猶期聖主解衣㸔¶
　　　夜投豐徳寺謁海上人(一本作/盧綸詩)¶
<pb:KR4h0140_WYG_286-7a>¶
半夜中峰有磬聲偶尋(一作/逢)樵者問山名上方月曉聞¶
僧語下界林疎見客行野鶴巢邊松最老毒龍潛處水¶
偏清願得逺公知姓字焚香洗鉢過餘生¶
　　　塞上(一本作盧綸詩/題作從軍行)¶
二十在邊城軍中得勇名卷旗收敗馬占磧擁殘兵覆¶
陣烏鳶起燒山草木明塞閒思逺獵師老厭分營雪嶺¶
無人跡氷河足雁聲李陵甘此没惆悵漢公卿¶
　　　送彭将軍雲中覲兄¶
<pb:KR4h0140_WYG_286-7b>¶
聞說蒼鷹守今朝欲下韝因令白馬将兼道覓封侯畧¶
地闗山冷防河雨雪稠飜弓騁猨臂承箭惜貂裘設伏¶
軍謀密坑降塞邑愁報恩唯有死莫使漢家羞¶
　　　奉贈苗員外¶
朱户敞髙扉青槐礙落暉八龍承慶重三虎遞朝歸坐¶
竹人聲絶横琴鳥語稀花慙潘岳貌年稱老萊衣葉暗¶
新櫻熟絲長粉蝶飛應憐魯儒賤空與故山違¶
　　　酬丘拱外甥覽余舊文見寄¶
<pb:KR4h0140_WYG_286-8a>¶
丘遲本才子始冠即周旋舅乏郗鑒愛君如衛玠賢禮¶
将金友等情向玉人偏鄙俗那勞似龍鍾却要憐投甎¶
聊取笑贈綺一何妍野坐臨黄菊溪行踏緑錢巖髙雲¶
反下洞黒水潛穿僻嶺猿偷栗枯池雁唼蓮身居霞外¶
寺思發月明田猶恨縈塵網昬昬過嵗年¶
　　　贈岐山姜明府¶
昨夜聞山雨歸心便似遲幾廻驚葉落即到白頭時雁¶
影将魂去蟲聲與淚期馬卿兼病老宋玉對秋悲謝客¶
<pb:KR4h0140_WYG_286-8b>¶
纔為别陶公已見思非闗口腹累自是雪霜姿釀酒栽¶
黄菊炊粳折緑葵山河方入望風日正宜詩牧豎寒騎¶
馬邊烽晩立旗蘭凋猶有氣柳脆不成絲别後如相問¶
髙僧知所之¶
　　　下第上薛侍郎¶
蓬蓽春風起開簾却自悲如何飄梗處又到採蘭時明¶
鏡方重照微誠寄一辭家貧求禄早身賤報恩遲幸得¶
皮存矣須勞翼長之銘肌非厚荅肉骨是前期縱覺新¶
<pb:KR4h0140_WYG_286-9a>¶
人好寧忘舊主疑終慙太丘道不為小生私¶
　　　奉和秘書元丞杪秋憶終南舊居¶
髙門有才子能履古人蹤白社陶元亮青雲阮仲容田¶
園忽歸去車馬杳難逢廢巷臨秋水支頥向暮峰行魚¶
避楊柳驚鴨觸芙蓉石竇紅泉細山橋紫菜重鳳雛終¶
食竹鶴侣暫巢松願接煙霞賞羇離計不從¶
　　　送歸中丞使新羅(一作李/益詩)¶
東望扶桑日何年是到時片㠶通雨露積水隔華夷浩¶
<pb:KR4h0140_WYG_286-9b>¶
淼風來逺虚㝠鳥去遲長波静雲月孤島宿旌旗别葉¶
傳秋意廻潮動客思滄溟無舊路何處問前期¶
　　　暮春尋終南柳處士¶
龎睂一居士鶉服隠堯時種荳初成畝還丹舊日師入¶
溪花徑逺向嶺鳥行遲紫葛垂苔壁青菰映柳絲偶來¶
塵外事暫與素心期終恨遊春客同為嵗月悲¶
　　　雪夜尋太白道士¶
雪路夜朦朧尋師杏樹東石壇連竹静醮火照山紅再¶
<pb:KR4h0140_WYG_286-10a>¶
拜開金籙焚香使玉童蓬瀛三島至天地一壺通别客¶
曽留藥逢舟或借風出遊居鶴上避禍入羊中過洞偏¶
廻首登門未發䝉桑田如可見滄海幾時空¶
　　　得山中道友書寄苗錢二員外¶
有謀皆轗軻非病亦遲迴壮志年年減馳暉日日催還¶
山不及伴到闕又無媒髙臥成長䇿微官稱下才詩人¶
識何謝居士别宗雷跡向塵中隠書從谷口來藥欄遭¶
鹿踐澗户被猿開野鶴巢雲竇遊龜上水苔新歡追易¶
<pb:KR4h0140_WYG_286-10b>¶
失故思渺難裁自有歸期在勞君示劫灰¶
　　　酬前駕部員外郎苗發¶
馬融方直校閱簡復持鉛素業髙風繼青春壮思全論¶
文多在夜宿寺不虚年自署區中職同荒郭外田山鄰¶
三徑絶野意八行傳煮玉矜新法留符識舊仙&KR0509;苔溪¶
溜淺揺浪竹橋懸複洞潛棲鷰疎楊半翳蟬詠歌雖有¶
和雲錦獨成妍應以馮唐老相譏示此篇¶
　　　宿薦福寺東池有懐故園因寄元校書¶
<pb:KR4h0140_WYG_286-11a>¶
暮雨風吹盡東池一夜凉伏流廻弱荇明月入垂楊石¶
竹閒開碧薔薇暗吐黄倚琴看鶴舞揺扇引桐香舊筍¶
方辭籜新蓮未滿房林幽花晩發地逺草先長撫枕愁¶
華鬢凭欄想故鄉露餘清漢直雲卷白榆行驚鵲仍依¶
樹遊魚不過梁繫舟偏憶戴炊黍願期張末路還思借¶
前恩詎敢忘從來叔夜嬾非是接輿狂衆病嬰公幹羣¶
憂集孝章慙将多誤曲今日獻周郎¶
　　　送王副使還并州¶
<pb:KR4h0140_WYG_286-11b>¶
并州近胡地此去事風沙鐵馬垂金絡貂裘犯雪花曽¶
持兩郡印多比五侯家繼世新恩厚從軍舊國賖戍煙¶
千里直邊雁一行斜想到清油幕長謀出左車¶
　　　晩春過夏侯校書值其沉醉戱贈¶
欹冠枕如意獨寝落花前姚馥清時醉邊韶白日眠曝¶
禪還當屋張幕便成天謁客唯題鳳偷兒欲覘氊失杯¶
猶離席墜履反登筵本是墻東隠今為甕下僊臥龍髯¶
乍磔栖蝶腹何便阮藉供琴韻陶潛餘秫田人逢榖陽¶
<pb:KR4h0140_WYG_286-12a>¶
豎春似永和年顧我非工飲期君行見憐嘗知渴羌好¶
亦覺醉胡賢炙熟樽方竭車囘轄且全噀風仍作雨灑¶
地即成泉自鄙新豐過遲廻惜十年¶
　　　哭張南史因寄南史姪叔宗¶
爭路忽摧車沈鉤未得魚結交唯我少䘮舊自君初諫¶
草文難似圍棊智不如仲宣新有賦叔夜近無書地閉¶
滕公宅山荒謝客廬殱良從此恨福善竟成虚釀酒多¶
同醉烹雞或取餘阮公雖永別豈共仲容疎¶
<pb:KR4h0140_WYG_286-12b>¶
　　　長安感事呈盧綸¶
十五事文翰大兒輕孔融長裾遊邸第笑傲五侯中諫¶
獵一朝寝論邊素未工蹉跎潘鬢至蹭蹬阮途窮貸布¶
憐寧與無金命未通王陵固似戅郭最遂非雄斂板辭¶
羣彦囘車訪老農詠詩懐洛下送客憶山東沈病魂神¶
濁清齋思慮空羸将衛玠比冷共鄴侯同草舍纔遮雨¶
荆窗不礙風梨教通子守酒是逺師供捫虱欣時泰迎¶
猫達嵗豐原門唯有席井飲但加葱少壮矜齊徳髙年¶
<pb:KR4h0140_WYG_286-13a>¶
覺宋聾寓書先論嬾讀易反求䝉昔慕能鳴雁今憐半¶
死桐秉心猶似矢搔首忽如蓬赤葉翻藤架黄花盖菊¶
叢聊将呈匠伯今已學愚公¶
　　　遊終南山因寄蘇奉禮士尊師苗員外¶
半嶺逢仙駕清晨獨採芝壺中開白日霧裏捲朱旂猨¶
鳥知歸路松蘿見㑹時雞聲傳洞逺鶴語報家遲童子¶
閒驅石樵夫樂看棊依稀醉後拜恍惚夢中辭海上終¶
難接人間益自疑風塵甘獨老山水但相思願得燒丹¶
<pb:KR4h0140_WYG_286-13b>¶
訣流沙永待(一作/侍)師¶
　　　長安書事寄盧綸¶
弱冠家廬岳從師嵗月深翻同老夫見殊寡少年心及¶
此時方晏因之名亦沈趨途非要路避事樂空林素業¶
在山下青泉當樹隂交遊有凋䘮離別代追尋向秀初¶
聞笛鍾期久罷琴殘愁猶滿貌餘涙可霑襟勿以朱顔¶
好而忘白髪侵終期入靈洞相與鍊黃金¶
　　　送郭良輔下第東歸¶
<pb:KR4h0140_WYG_286-14a>¶
獻䇿不得意馳車東出秦暮年千里客落日萬家春¶
　　　妾薄命¶
自從君棄妾憔悴不羞人唯餘壊粉淚未免映衫匀¶
　　　送暕上人遊春¶
獨将支遁去欲往戴顒家晴野人臨水春山樹發花¶
　　　晦日同苗員外遊曲江¶
晦日同攜手臨流一望春可憐楊柳陌愁殺故鄉人¶
　　　溪行逢雨與柳中庸¶
<pb:KR4h0140_WYG_286-14b>¶
日落衆山昏(一作/星分)蕭蕭暮雨緐那堪兩處宿共聽一聲¶
猨¶
　　　和張尹憶東籬菊¶
傳書報劉尹何事憶陶家若為籬邊菊山中有此花¶
　　　幽居作¶
山舍千年樹江亭萬里雲囘潮迎伍相驟雨送湘君¶
　　　題雲際寺暕上人故院¶
白髪怱怱色青山草草心逺公仍下世從此别東林¶
<pb:KR4h0140_WYG_286-15a>¶
　　　觀鄰老栽松¶
雖過老人宅不解老人心何事殘陽裏栽松欲待隂¶
　　　贈胡居士¶
孔融過五十海内故人稀相府恩猶在知君未拂衣¶
　　　薦福寺送元偉¶
送客攀花後尋僧坐竹時明朝莫囘望青草馬行遲¶
　　　哭苗垂(一作過/故友墓)¶
舊友無由見孤墳草欲長月斜鄰笛盡車馬出山陽¶
<pb:KR4h0140_WYG_286-15b>¶
　　　客行贈馮著¶
旅行雖別路日暮各思歸欲下今朝涙知君亦濕衣¶
　　　蕪城(一作蕪/城懐古)¶
風吹城上樹草没城邊(一作/下)路城裏月明時精靈自來¶
去(此首即前蕪/城篇末四句)¶
　　　贈山中老人¶
白首獨一身青山為四鄰雖行故鄉陌不見故鄉人¶
　　　拜新月(一作耿/湋詩)¶
<pb:KR4h0140_WYG_286-16a>¶
開簾見新月便即下階拜細語人不聞北風吹裙帶¶
　　　聽箏¶
鳴箏金粟柱素手玉房前欲得周郎顧時時誤拂弦¶
　　　贈何兆¶
文章似揚馬風骨又清羸江漢君猶在英靈信未衰¶
　　　同司空文明過堅上人故院(一作過堅上入/影堂逢司空曙)¶
我與雷居士平生事逺公無人知是舊共到影堂中¶
　　　雜詩¶
<pb:KR4h0140_WYG_286-16b>¶
主第辭髙飲石家赴宵㑹金谷走車來玉人騎馬待¶
　　　感興¶
香爐最髙頂中有髙人住日暮下山來月明上山去¶
　　　問張山人疾¶
先生沈病意何如蓬艾門前客轉疎不見領徒過綘帳¶
唯聞與婢削丹書¶
　　　江上送客¶
故人南去漢江隂秋雨蕭蕭雲夢深江上見人應下淚¶
<pb:KR4h0140_WYG_286-17a>¶
由來逺客易傷心¶
　　　閨情¶
月落星稀天欲明孤燈未滅夢難成披衣更向門前望¶
不忿朝來鵲喜聲¶
　　　送劉侍郎¶
幾人同去(一作/入)謝宣城未及酬恩隔死生唯有夜猨知¶
客恨嶧陽溪路第三聲¶
　　　重送鄭宥歸蜀因寄何兆¶
<pb:KR4h0140_WYG_286-17b>¶
黄花西上路何如青壁連天雁亦疎為報長卿休滌器¶
漢家思見茂陵書¶
　　　宿石澗店聞婦人哭¶
山店門前一婦人哀哀夜哭向秋雲自説夫因征戰死¶
朝來逢著舊将軍¶
　　　與道者别¶
聞說滄溟今巳淺何當白鶴更歸來舊師惟有先生在¶
忍見門人掩涙囘¶
<pb:KR4h0140_WYG_286-18a>¶
　　　　長門怨(一作長/信宫)¶
　金壺漏盡禁門開飛燕昭陽侍寝囘隨分獨眠秋殿裏¶
　遥聞語笑自天來¶
　　　　憶友懐野寺舊居(一作答司空文/明懐野寺舊居)¶
　自嫌野性共人疎憶向西林更結廬寄謝山隂許都講¶
　昨來頻得逺公書¶
　　　　聽夜雨寄盧綸¶
　暮雨蕭條過鳯城霏霏颯颯重還輕聞君此夜東林宿¶
<pb:KR4h0140_WYG_286-18b>¶
　聽得荷池幾畨(一作/度)聲¶
　　　　昭君詞¶
　李陵初送子卿囘漢月明時惆悵(一作明/照帳)來憶著長安¶
　舊遊處千門萬户玉樓臺¶
　　　　春晩游鶴林寺寄使府諸公¶
　野寺尋春花已遲背巖惟有兩三枝明朝擕酒猶堪醉¶
　為報春風且莫吹¶
御定全唐詩巻二百八十六¶
