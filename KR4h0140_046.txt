# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.184180
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四十六
<pb:KR4h0140_WYG_046-1a>¶
　欽定四庫全書¶
御定全唐詩巻四十六¶
　　狄仁傑¶
　狄仁傑字懐英并州太原人舉明經授汴州判佐儀鳯¶
　中為大理丞斷滯獄萬餘人遷侍御史歴冬官侍郎充¶
　江南巡撫使奏毁淫祠天授初轉地官侍郎判尚書同¶
　鳯閣鸞臺平章事後為河北道元帥還授内史卒贈文¶
　昌右相仁傑急於舉賢所引拔桓彦範姚崇等至公卿¶
<pb:KR4h0140_WYG_046-1b>¶
　者數十人又嘗薦張柬之於武后以為有宰相才卒用¶
　為相果能迎歸中宗興復唐室仁傑之力也睿宗時追¶
　封梁國公詩一首¶
　　　　奉和聖製夏日遊石淙山(石淙山在今河南登/封縣東南三十里有)¶
　　　　(天后及羣臣侍宴詩并序刻北崖上其序云石/淙者即平樂磵其詩天后自製七言一首侍遊)¶
　　　　(應制皇太子顯右奉裕率兼檢校安北大都䕶/相王旦太子賔客上柱國梁王三思内史狄仁)¶
　　　　(傑奉宸令張易之麟臺監中山縣開國男張昌/宗鸞臺侍郎李嶠鳯閣侍郎蘇味道夏官侍郎)¶
　　　　(姚元崇給事中閻朝隠鳯閣舍人崔融奉宸大/夫汾隂縣開國男薛曜守給事中徐彦伯右王)¶
<pb:KR4h0140_WYG_046-2a>¶
　　　(鈐衞郎將左奉宸内供奉楊敬述司封員外于/季子通事舍人沈佺期各七言一首薛曜奉勅)¶
　　　(正書刻石時久視元年五月十九日也按此事/新舊唐書俱未之載世所傳詩亦缺而不全今)¶
　　　(從碑刻補/入各集中)¶
宸暉降望金輿轉仙路峥嶸碧澗幽羽仗遥臨鸞鶴駕¶
帷宮直坐鳯麟洲飛泉灑液恒疑雨宻樹含凉鎮似秋¶
老臣預陪懸圃宴餘年方共赤松遊¶
　魏元忠¶
魏元忠宋州人初為太學生累舉不調時有左史盩厔¶
<pb:KR4h0140_WYG_046-2b>¶
人江融撰九州設險圖備載古今用兵成敗之事元忠¶
就傳其術儀鳯中上封事馭吐蕃授秘書正字則天時¶
以平徐敬業功擢司刑後拜鳯閣侍郎同平章事獨不¶
附二張中宗朝遷中書令以預節愍太子誅武三思謀¶
貶渠州司馬詩二首¶
　　　修書院學士奉勅宴梁王宅(賦得/門字)¶
大君敦宴賞萬乗下梁園酒助閑平樂人霑雨露恩榮¶
光開帳殿佳氣滿旌門願陪南岳夀長奉北宸樽¶
<pb:KR4h0140_WYG_046-3a>¶
　　　銀潢(一作/漢)宮侍宴應制(得枝/字)¶
别殿秋雲上離宮夏景移寒風生玉樹涼氣下瑶池塹¶
花仍吐葉巖木(一作/菌)尚抽枝願奉南山夀千秋長若斯¶
　韋承慶¶
韋承慶字延休鄭州陽武人事繼母以孝聞舉進士官¶
太子司議屢有諫納長夀中累遷鳯閣侍郎三掌天官¶
選事銓授平允尋知政事神龍初坐附張易之流嶺表¶
起為秘書少監授黄門侍郎未拜卒集六十巻今存詩¶
<pb:KR4h0140_WYG_046-3b>¶
七首¶
　　　折楊栁¶
萬里邊城地三春楊栁節葉似鏡中睂花如關外雪征¶
人逺鄉思倡婦髙樓别不忍擲年華含情寄攀折¶
　　　寒食應制¶
鳯城春色晩(一作/滿)龍禁早暉通舊火收槐燧餘寒入桂¶
宮鶯啼正隠葉雞鬬始開籠藹藹瑶山滿仙歌始樂風¶
　　　凌朝浮江旅思(一作馬/周詩)¶
<pb:KR4h0140_WYG_046-4a>¶
天晴上初日春水送孤舟山逺疑無樹潮平似不流岸¶
花開且落江鳥没還浮羇望傷千里長歌遣四(一作/客)愁¶
　　　直中書省¶
清切鳯皇池扶疎雞樹枝唯應集鸞鷺何為宿羇雌大¶
造乾坤闢深㤙雨露垂昆蚑皆含養駑駘亦驅馳木偶¶
翻為用芝泥忽濫窺九思空自勉五字本無施徒喜逄¶
千載何階荅二儀螢光向日盡蚊力負山疲禁宇庭除¶
濶閒宵鐘箭移暗花臨户發殘月下簾欹白髪隨年改¶
<pb:KR4h0140_WYG_046-4b>¶
丹心為主披命將時共泰言與行俱危寄謝巢由客堯¶
年正(一作/復)在斯¶
　　　南行别弟¶
澹澹長江水悠悠逺客情落花相與恨到地一無聲¶
　　　南中詠雁(一作于季子詩/題作南行别弟)¶
萬里人南去三春(一作/秋)雁北飛不知何歲月得與爾(一/作)¶
(汝/)同歸¶
　　　江樓¶
<pb:KR4h0140_WYG_046-5a>¶
獨酌芳春酒登樓已半曛誰驚一行雁衝斷過江雲¶
　李懐逺¶
李懐逺邢州柏仁人擢四科第累除司禮少卿則天時¶
為鸞臺侍郎神龍初兵部尚書同中書門下三品集八¶
巻今存詩一首¶
　　　凝碧池侍宴看競渡應制¶
上苑清鑾路髙居重豫遊前對芙蓉沼傍臨杜若洲地¶
如𤣥扈望波似洞庭秋列筵飛翠斚分曹戲鷁舟湍髙¶
<pb:KR4h0140_WYG_046-5b>¶
櫂影没岸近榜歌遒舞曲依鸞殿簫聲下鳯樓忽聞天¶
上樂疑逐海查流¶
　崔日用¶
崔日用滑州靈昌人進士舉大足元年為宗楚客稱薦¶
擢新豐尉神龍中附楚客三思驟遷兵部侍郎兼修文¶
館學士復預討韋庶人謀授黄門侍郎參知機務開元¶
中拜吏部尚書終并州大都督長史詩九首¶
　　　奉和九月九日登慈恩寺浮圖應制¶
<pb:KR4h0140_WYG_046-6a>¶
紫宸歡每洽紺殿法初隆菊泛延齡酒蘭吹解愠風咸¶
英調正樂香梵徧秋空臨幸浮天瑞重陽日再中¶
　　　奉和聖製送張説巡邊¶
軒相推風后周官重夏卿廟謀能允廸韜略又縱横吉¶
日四黄馬宣王六月兵擬清雞鹿塞先指朔方城列將¶
懐威撫匈奴畏盛名去當推轂送來佇出郊迎絶漠蓬¶
將斷華筵槿正榮壯心看舞劒别緒應懸旌睿錫承優¶
㫖乾文復寵行暫勞期永逸赫矣振天聲¶
<pb:KR4h0140_WYG_046-6b>¶
　　　奉和立春遊苑迎春應制¶
乗時迎氣正璿衡㶚滻煙氛向晩(一作/曉)清剪綺裁紅妙¶
春色宫梅殿栁識天情瑶筐綵燕先呈瑞金縷晨雞未¶
學(一作/欲)鳴聖澤陽和宜宴樂年年捧日向東城¶
　　　奉和聖製春日幸望春宫應制¶
東郊風(一作/草)物正熏馨素滻鳧鷖戲緑汀鳯閣斜通平¶
(一作/長)樂觀龍旂直逼望春亭光風揺動(一作/遥豔)蘭英紫淑¶
氣(一作/景)依遲栁色青渭浦明晨修褉事羣公傾賀水心¶
<pb:KR4h0140_WYG_046-7a>¶
銘¶
　　　奉和人日重宴大明宫恩賜綵縷人勝應制(一/作)¶
　　　(正月七日/宴大明殿)¶
新年宴樂坐(一作/正)東朝鐘鼓鏗鍠大樂調金屋瑶筐開¶
寶勝花箋綵筆頌春椒曲池(一作/江)苔色冰前液上苑梅¶
香雪裏嬌(一作/飄)宸極此時飛聖藻㣲臣竊抃預聞韶¶
　　　奉和聖製龍池篇¶
龍興白水漢興符聖主時乗運斗樞岸上羊茸五花樹¶
<pb:KR4h0140_WYG_046-7b>¶
波中的皪千金珠操環昔聞迎夏啓發匣先來瑞有虞¶
風色雲光隨隐見赤雲神化象江湖¶
　　　夜宴安樂公主宅¶
銀燭金屏坐碧堂只言河漢動神光主家盛時(一作/明)歡¶
不極才子能歌夜未央¶
　　　餞唐永昌¶
洛陽桴鼓今不鳴朝野咸推重太平冬至冰霜俱怨别¶
春來花鳥若為情¶
<pb:KR4h0140_WYG_046-8a>¶
　　　奉和送金城公主適西蕃¶
聖后經綸逺謀臣計畫多受降追漢䇿築館計戎和俗¶
化烏孫壘春生積石河六龍今出餞雙鶴願為歌¶
　　　句¶
彼名流兮左氏癖意𤣥逺兮冠今夕(贈武/平一)¶
　宗楚客¶
宗楚客字子敖蒲州河東人則天從父姊之子也累遷¶
夏官侍郎同鳯閣鸞臺平章事神龍中武三思引為兵¶
<pb:KR4h0140_WYG_046-8b>¶
部尚書同知政事拜中書令與侍中紀處訥共為朋黨¶
後伏誅詩六首¶
　　　奉和人日清暉閣宴羣臣遇雪應制(景龍/三年)¶
窈窕神仙閣參差雲漢間九重中葉(一作/禁)啓七日早春¶
還太液天為水蓬萊雪作山今朝上林樹無處不堪攀¶
　　　安樂公主移入新宅侍宴應制(景龍三年十/一月一日)¶
星橋他日創仙牓此時開馬向鋪錢埒簫聞弄玉臺人¶
同(一作/疑)衞叔美客似(一作是/一作有)長卿才借問遊天漢誰能¶
<pb:KR4h0140_WYG_046-9a>¶
取(一作/帶)石囘¶
　　　正月晦日侍宴滻水應制賦得長字(景龍/四年)¶
御輦出明光乗流(一作/舟)泛羽觴珠胎隨月減玉漏與年¶
長寒盡梅猶白風遲栁未黄日斜旌騎轉休氣滿(一作/展)¶
林塘¶
　　　奉和幸上陽宮侍宴應制¶
紫庭金鳯闕丹禁玉雞川似立蓬瀛上疑遊崑閬前鳥¶
將歌合轉花共錦争鮮湛露飛堯酒熏風入舜弦水光¶
<pb:KR4h0140_WYG_046-9b>¶
揺落日樹色帶晴煙向夕迴琱輦佳氣滿巖泉¶
　　　奉和幸安樂公主山莊(一作/西園)應制¶
玉樓銀牓枕嚴城翠盖紅旂列禁營日映層巖圖畫色¶
風揺雜樹管弦聲水邊重閣含飛動雲裏孤峰類(一作/似)¶
削成幸覩八龍遊閬苑(一作幸陪七/聖遊崑閬)無勞萬里訪蓬瀛¶
　　　奉和聖製喜雪應制¶
飄飄瑞雪下山川散漫輕飛集九埏似絮還飛垂栁陌¶
如花更繞落梅前影隨明月團紈扇聲將流水雜鳴弦¶
<pb:KR4h0140_WYG_046-10a>¶
共荷神功萬庾積終朝聖夀百千年¶
　　　句¶
竹町羅千衞蘭莛降兩宮(以下並應制/海録碎事)　七萃鑾輿動¶
千年瑞檢開　綵旗臨鳯闕翠幕遶龜津¶
　蘇瓌¶
蘇瓌字昌容京兆武功人弱冠舉進士初授豫王府録¶
事參軍為王徳眞劉褘之所器重長安中累遷揚州大¶
都督長史神龍初入為尚書右丞再遷户部尚書尋加¶
<pb:KR4h0140_WYG_046-10b>¶
侍中充西京留守拜尚書右僕射同中書門下三品進¶
封許國公睿宗立轉左僕射以正立朝獨申讜論開元¶
中詔與劉幽求配享睿宗廟庭集十巻今存詩二首¶
　　　奉和九日幸臨渭亭登髙應制得暉字¶
重陽早露晞睿賞瞰秋磯菊氣先熏酒茰香更襲衣清¶
切絲桐㑹縱横文雅飛恩深荅效淺留醉奉宸暉¶
　　　興慶池侍宴應制¶
金闕平明宿霧収瑶池式宴俯清流瑞鳯飛來隨帝輦¶
<pb:KR4h0140_WYG_046-11a>¶
　祥魚出戲躍王舟帷齊緑樹當筵宻盖轉緗荷接岸浮¶
　如臨竊比㣲臣懼若濟叨陪聖主遊¶
　¶
　¶
　¶
　¶
　¶
　¶
<pb:KR4h0140_WYG_046-11b>¶
　¶
　¶
　¶
　¶
　¶
　¶
　¶
御定全唐詩巻四十六¶
