# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.779562
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百四十四
<pb:KR4h0140_WYG_544-1a>¶
　欽定四庫全書¶
御定全唐詩巻五百四十四¶
　　劉得仁¶
　劉得仁貴主之子長慶中即以詩名自開成至大中三¶
　朝昆弟皆歴貴仕而得仁出入舉塲三十年卒無成集¶
　一巻今編詩二巻¶
　　　　聽歌¶
　朱檻滿明月美人歌落梅忽驚塵起處疑是有風(一作/有鳳)¶
<pb:KR4h0140_WYG_544-1b>¶
　(飛/)来一曲聽初徹㡬年愁暫開東南正雲雨不得見陽¶
　臺¶
　　　　青龍寺僧院¶
　常多簪組客非獨看高松此地堪終日開門見數峰苔¶
　新禽跡少泉冷樹隂重師意如山裏空房曉暮鐘¶
　　　　夏夜㑹同人¶
　沈沈清暑夕星斗儼虚空㟁幘栖禽下烹茶玉漏中形¶
　骸㤀已久(一作/細故)偃仰(一作/蹇)趣無窮(一作㤗/愚衷)日(一作/自)汲泉¶
<pb:KR4h0140_WYG_544-2a>¶
来潄㣲開密篠風¶
　　　遊崔監丞城南别業¶
門與青山近青山復㡬重雪融皇子㟁春浥(一作/潤)翠微¶
峯地有經冬草林無未老松竹寒溪隔寺晴日直聞鐘¶
　　　答韋先軰春雨後見寄¶
風散五更雨鳥啼三月春軒窗透初日硯席絶纎塵帝¶
里(一作/个个)峰頭出鄰家(一作/家家)樹色新憐君髙且静有句寄¶
閒人¶
<pb:KR4h0140_WYG_544-2b>¶
　　　題吳先生山居¶
先生此幽隐便可謝人羣潭底見秋石樹間飛霽雲山¶
居心已慣俗事耳憎聞念我要(一作/自)多疾開爐藥許分¶
　　　晚遊慈㤙寺¶
寺去幽居近每来因採薇伴僧行不困臨水語忘歸磬¶
動青林晚人驚白鷺飛堪嗟浮俗事皆與道相違¶
　　　題王處士山居¶
茅堂入谷逺林暗絶其鄰終日有流水經年無到人溪¶
<pb:KR4h0140_WYG_544-3a>¶
雲常欲雨山洞别開春自得仙家術栽松獨養真¶
　　　宿僧院¶
禪地(一作定/又作寂)無塵夜(一作/地)焚香話所歸樹揺幽鳥夢螢¶
入定僧衣破月斜天半髙河下露㣲翻令嫌白日動即¶
與心違¶
　　　曉别呂山人¶
疎鐘兼漏盡曙色照青氛栖鶴出髙樹山人歸白雲月¶
盈(一作/明)期重宿丹&KR0836;(一作/就)約相分羡入秋風洞幽泉仔¶
<pb:KR4h0140_WYG_544-3b>¶
細聞¶
　　　送知全(一作/金)禪師南遊¶
師譽振京城談空萬乘聽北行山已雪南去木猶青夜¶
嶽禪銷月秋潭汲動星迴期不可定孤鶴在髙冥¶
　　　上張水部¶
出入門䦨久兒童亦有情不須將姓字長説向公卿每¶
許連牀坐時容並馬行恩深轉無語懐抱自分明¶
　　　塞上行作¶
<pb:KR4h0140_WYG_544-4a>¶
鄉井從離别窮邉觸目愁生人居外地塞雪下中秋鴈¶
舉之衡翅河穿入虜流將軍心莫苦向(一作/到)此取封侯¶
　　　贈江夏盧使君¶
詩人中最屈無與使君儔白髪雖求退明時合見收登¶
山猶自健縦酒可多愁好是能騎馬相逢見鄂州¶
　　　冬夜寄白閣僧¶
營營不自息暌闊數年情林下期難遂人間事旋生鳥¶
棲寒水迥月映積氷清石室焚香坐懸知不(一作/笑)為名¶
<pb:KR4h0140_WYG_544-4b>¶
　　　送姚合郎中任杭州¶
水陸中分程看花一月行㑹稽山隔浪天竺樹連城候¶
吏齎魚印迎船載斾旌渡江春始半列嶼草初生¶
　　　西園¶
夏圃秋(一作/晚)凉入樹低逄幘欹水聲翻敗堰山翠濕疎¶
籬緑滑莎藏徑紅連(一作/繁)果壓枝幽人更何事旦夕與¶
僧期¶
　　　昊天觀新栽竹¶
<pb:KR4h0140_WYG_544-5a>¶
清風枝葉上山鳥已栖来根别古溝㟁影生秋觀苔徧¶
思諸草木惟此出塵埃恨為移君晚空庭更擬栽¶
　　　晩歩曲江因謁慈㤙寺恭上人¶
豈曰趣名者年年待命通坐令青嶂上興起白雲中岸¶
浸如天水林含似雨風南宗猶有碍西寺問恭公¶
　　　送姚處士歸亳州¶
白髪麻衣破還譙别弟迴首垂聼樂淚花落待歌杯石¶
路尋芝熟柴門有鹿来明王下徴詔應就碧峰開¶
<pb:KR4h0140_WYG_544-5b>¶
　　　寄樓子山雲棲上人¶
一室鑿崔嵬危梯疊蘚苔永無塵事到時有至人来澗¶
谷冬深静煙嵐日午開修身知得地京寺未言迴¶
　　　秋夜喜友人宿¶
莫説春闈事清宵且共(一作/但醉)吟頻年遺我軰何(一作/有)日¶
遇知音(一作值/公心)逼(一作/通)曙天傾斗將寒葉墜林無將(一/作)¶
(為/)簪紱意祗損壯夫心(一作從古/貴知音)¶
　　　秋日同僧宿西池¶
<pb:KR4h0140_WYG_544-6a>¶
菡蓞遍秋水隔林香似焚僧同池上宿霞向月邉分渚¶
鳥(一作岸鷺/一作峯鶴)栖蒲立城砧接曙聞来宵莫他約(一作/宿)重¶
此話孤雲¶
　　　宿韋津(一作/律)山居¶
永夕見招宿詩書盈(一作/滿)草堂静吟傾美(一作/藥)酒髙論¶
出名場窗颯松篁韻庭兼雪月光心期身未老一去泛¶
瀟湘¶
　　　夜㩦酒訪崔正字¶
<pb:KR4h0140_WYG_544-6b>¶
只應芸閣吏知我僻兼愚吟興忘飢凍生涯任有無&KR0429;¶
雲埋逺岫隂吹吼寒株忽起圍爐思招攜(一作/攜来)酒滿壺¶
　　　送蔡京東歸迎侍¶
髙堂惟兩别此别是榮(一作/有成)歸薄俸迎親逺平時知巳¶
(一作雄/文觧易)稀鄆郊秋木見魯寺夜鐘㣲近臘西来日多逄¶
霰雪飛¶
　　　中秋¶
塵裏兼塵外咸(一作/皆)期此夕明一年惟一度(一作/夕)長恐¶
<pb:KR4h0140_WYG_544-7a>¶
有雲生露洗微埃盡光濡是物清朗吟㸔正好惆悵又¶
西傾¶
　　　池上宿¶
事事不求奢長吟省嘆嗟無才堪世棄有句向誰誇老¶
樹呈秋色空池浸月華凉風白露夕此境屬詩家¶
　　　秋夕即事¶
永夕坐暝久蕭蕭(一作/不聞)猨狖啼漏㣲砧韻隔月落斗杓¶
低危葉無風墜幽禽並樹栖自憐在岐路(一作無/援者)不醉¶
<pb:KR4h0140_WYG_544-7b>¶
亦沉(一作甘/與路岐)迷¶
　　　晩夏¶
日夕是西風流光半巳空山光漸凝碧樹葉即翻紅學¶
淺慙多士秋成羡老農誰憐信公道不泣路岐中¶
　　　夏日即事¶
到曉改詩句四鄰嫌苦吟中宵横北斗夏木隐栖禽天¶
地先秋肅軒窗映月深幽庭多此景惟恐曙光侵¶
　　　夏日通濟里居酬諸先軰見訪¶
<pb:KR4h0140_WYG_544-8a>¶
君子逺相尋聨鑣到敝林有詩誰索(一作/難疾)和無酒可賒¶
(一作/徐)斟門列(一作/對)晴峰色堂開古木隂何因駐清聽惟¶
恐日西沈¶
　　　寄姚諫議¶
鳴鞭静路塵籍籍諫垣臣函疏封還密爐香侍立親箧¶
多臨水作窓宿卧雲人危坐開寒紙燈前起草頻¶
　　　和厲𤣥侍御題户部相公廬山草堂¶
白雲居創畢詔入鳳池年林長雙峰樹潭分並寺泉石¶
<pb:KR4h0140_WYG_544-8b>¶
溪盤鶴外岳室閉猨前柱史題詩後松前更肅然¶
　　　題山中故静禪師¶
寂㓕身何在門人隔此身影懸塵巳厚塔種柏初成溪¶
院秋先雪山堂古有精當時挂錫處樹老㡬枝傾¶
　　　夏日遊慈㤙寺¶
何處消長日慈㤙精舍頻僧髙容野客樹密絶囂塵閒¶
上凌虚塔相逄避暑人却愁歸去路馬迹並車輪¶
　　　題終南麻先生寂禪師石室¶
<pb:KR4h0140_WYG_544-9a>¶
因(一作/同)居石室貧五十二迴春擁褐冥(一作/忘)心客窮經¶
暮齒人翠沈空水定雨絶片雲新危細秋峯徑相隨到¶
頂頻¶
　　　送靈武朱書記¶
靈帥與誰善得君賔幕中從容應盡禮贊畫致元功連¶
塞雲長惨纔秋樹半空相如偏自惬掌記復乘驄¶
　　　弔草堂禪師¶
杖履疑師在房闗四壁蛩貯瓶經臘水響塔隔山鐘乳¶
<pb:KR4h0140_WYG_544-9b>¶
鴿沿苔井(一作樵客/收林果)齋猨散雪峰如何不相見(一作/見性)倚¶
徧寺前松(一作星下/哭雙松)¶
　　　早春送湘潭李少府之任¶
栁新春水湄春岸草離離祖席觴云(一作/酒忽)盡離(一作/行)人¶
淚各(一作/自)垂業文傳不朽(一作/久)作尉豈多時公退琴堂¶
上風吹(一作/来)斑竹枝¶
　　　送越客歸¶
霜薄東南地江楓落未齊衆山離楚上孤棹宿呉西渚¶
<pb:KR4h0140_WYG_544-10a>¶
客留僧話籠(一作/檻)猨失子啼到家冬即是荷盡若耶溪¶
　　　送周鉞徃江夏¶
東西南北郡自説偏曽遊人世終多故皇都不少留郢¶
城帆過夜漢水月方秋此謁親知去(一作/後)聞猨豈觧愁¶
　　　送河池李明府之任¶
河池安所理種栁與彈琴自合清時化仍資白首吟程¶
餘行片月公退入遥林想得詢(一作/除)民瘼方稱單父(一/作)¶
(長施/父母)心¶
<pb:KR4h0140_WYG_544-10b>¶
　　　送蔡京侍御赴大梁幕¶
同城各多故㑹面亦稀疎及道須相别臨岐恨有餘梁¶
園飛楚鳥汴水走淮魚衆説裁軍檄陳琳逺不如¶
　　　哭鮑溶(一作/容)有感¶
寥落故人宅今来身已亡古苔封(一作/淺)墨沼深竹映(一/作)¶
(舊/)書堂秋色池館(一作/臺)静雨聲雲水凉無因展交道日¶
暮剖心腸¶
　　　送僧歸玉泉寺¶
<pb:KR4h0140_WYG_544-11a>¶
玉泉歸故刹(一作/寺)便老是僧期亂木孤蟬後寒山絶鳥¶
時若尋流水去轉出白雲遲見説千峯路溪深復頂(一/作)¶
(頂/復)危¶
　　　宣義池上¶
修篁夾緑池幽絮(一作/鳥)此中飛何必青山逺仍將白髪¶
歸鳥啼(一作/當時)亦有恨鷗習(一作/是日)總無機樹起秋風細西¶
林磬入微¶
　　　囘中夜訪獨孤從事¶
<pb:KR4h0140_WYG_544-11b>¶
滿庭霜月魄(一作/白)風静絶纎聞邉境時無事(一作/宼)州城¶
夜訪君擁裘聽塞角酌醴話湘雲贊佐元戎美㤙齊十¶
萬軍¶
　　　宿宣義池亭¶
暮色遶柯亭南山幽竹青夜深斜舫月風定一池星島¶
嶼無人跡菰蒲有鶴翎此中足吟眺(一作休/便得)何用(一作/必)¶
泛滄溟¶
　　　送智𤣥首座歸蜀中舊山¶
<pb:KR4h0140_WYG_544-12a>¶
像教得重興因師説大乘從来悟明主今去證髙僧蜀¶
國煙霞異靈山水月澄鄉閭諸善友喜似(一作/似喜)見南能¶
　　　賀顧非熊及(一作/上)第其年内索文章¶
愚為童稚時巳觧念君詩及(一作/怪)得髙科晩須逄聖主¶
知花前翻有淚鬢上却無絲從此東歸去休為墜葉期¶
(一本截前半/首作絶句)¶
　　　冬日駱家亭子¶
亭臺臘月時松竹見貞姿林積煙藏日風吹水合池恨¶
<pb:KR4h0140_WYG_544-12b>¶
無人此住静有鶴相窺是景吟詩徧(一作與/秋景)真於野客¶
(一作吟/詩亦各)宜¶
　　　題邵公禪院(一作冬日/題邵公院)¶
無事門(一作/關)多掩隂階竹掃苔勁風吹雪聚渴鳥啄氷¶
開樹向寒山得人從瀑布來終期天目老擎錫逐雲囬¶
　　　憶鶴¶
自爾歸仙後經秋又過春白雲尋不得(一作/見)紫府去無¶
因此地空明月何山伴羽人終期華表上重見(一作/瞻望)令¶
<pb:KR4h0140_WYG_544-13a>¶
威身¶
　　　聼夜泉¶
静裏層層石潺湲到鶴林流迴出㡬洞源逺歴千岑寒¶
助空山月清兼此夜心幽人聼逹曙相和(一作/難罷)蘚牀吟¶
　　　樂遊原春望¶
樂遊原上望望盡帝都(一作/城)春始覺繁華地應無不醉¶
人雲開雙闕麗栁映九衢新愛此頻来徃(一作偏/髙野)多閒¶
逐此身(一作閒来/竟日頻)¶
<pb:KR4h0140_WYG_544-13b>¶
　　　贈雍陶博士¶
腹是羣書笥官為六義師情髙少塵事朝下足閒時有¶
句同人伏無私胄子知漢庭公議在正與觸邪宜¶
　　　夏日感懐寄所知¶
了了見岐路欲行難負心趨時不圓轉自古易湮沈日¶
正林方合蜩鳴夏巳深中郎今逺在誰識爨桐(一作/中)音¶
　　　陳情上知已¶
性與才俱拙名場迹甚㣲久居顔亦厚獨立事多非刻¶
<pb:KR4h0140_WYG_544-14a>¶
骨搜新句無人憫白衣明時自堪戀不是不知(一作/忘)機¶
　　　秋夜寄友人二首¶
永夜無他慮長吟畢二更暗燈揺碧影滯雨滴階聲道¶
進愁還淺年加睡自輕如何得深術相與捨浮名¶
所思同海岱所夢亦煙波黙坐㸔山久閒行值寺過獨¶
吟黄葉亂相去碧峰多我(一作/幸)有歸心在君行竟若何¶
　　　寄春坊顧校書¶
寜因不得志寂寞本相宜冥(一作/瞑)目𠖇心坐花開花落¶
<pb:KR4h0140_WYG_544-14b>¶
(一作/葉合)時數畦蔬甲出半夢鳥聲移只恐龍樓吏(一作/曉)歸¶
山又見(一作/更)違¶
　　　寄雍陶先軰¶
久别青雲士幽人分固然愁心不易去蹇歩卒難前盡¶
落經霜葉頻隂欲雪天歸山自有限豈待白頭年¶
　　　對月寄雍陶¶
圓明寒魄上天地一光中臨水通宵坐知君此興同華¶
凝衣有露静極樹無風若向湘江見湘江徹(一作/見)底空¶
<pb:KR4h0140_WYG_544-15a>¶
　　　寄謝觀¶
十五年餘苦今朝始遇君無慙於白日不枉别孤雲得¶
失天難問稱揚鬼亦聞此㤙銷鏤骨吟坐葉紛紛¶
　　　送鄂州崔大夫赴鎮¶
亷問帝難人朝廷輟重臣入山初有雪登路正無塵去¶
國鳴騶緩輕雲住斾頻千峯與萬木清聼雨情新¶
　　　送錢給事赴虢州¶
帝心憂虢俗暫輟掖(一作/諫)垣臣疲瘵初承制鄉閭似得¶
<pb:KR4h0140_WYG_544-15b>¶
春化成應有瑞位重轉聞貧用作鹽梅日爭迴卧轍人¶
　　　送雍陶侍御赴兖州裵尚書命¶
綸閣知孤直翻論北巷賢且縻蓮幕(一作/府)裏㑹致玉堦¶
前洙泗秋微動龜䝉月正圓元戎軍務息清句待君聨¶
　　　送新羅人歸本國¶
雞林隔巨浸一住一年行日近國先曙風吹海不平眼¶
穿鄉井樹頭白𣺌瀰程到彼星霜換(一作/變)唐家語却生¶
　　　送車濤(一作/儔)罷舉歸山¶
<pb:KR4h0140_WYG_544-16a>¶
朝是暮還非人情冷暖移浮生只如此強進欲何為要¶
路知無援深山必遇師憐君明此(一作/厥)理休去不遲疑¶
　　　送王書記歸邠州¶
陳琳輕一别馬上意超然来日行煩暑歸時聼早(一作/早聼)¶
蟬隂雲翳城郭細雨紊山川從事公劉地元戎舊禮賢¶
　　　送謝觀之劍南從事¶
迢遞從知巳他人敢更言離京雖未臘到府巳應暄飛¶
急奔行鴈啼酸憶子猨江山無限思君擬共誰論¶
<pb:KR4h0140_WYG_544-16b>¶
　　　送顧非熊作尉盱眙¶
一名兼一尉未足是君伸歴數為詩者多来作諫臣路¶
翻平楚濶草帯古淮新天下雖云大同聲(一作/人)有㡬人¶
　　　送髙湘及第後東歸覲叔¶
此去㡬般榮登科鼎足名無慙入南巷髙價聳東京窗¶
對嵩山碧庭來洛水聲門前桃李樹一徑已隂成¶
　　　送友人下第歸覲¶
君此卜行日髙堂應夢歸莫將和氏淚滴着老莱衣嶽¶
<pb:KR4h0140_WYG_544-17a>¶
雨連河細田禽出麥飛到家調膳後吟苦落蟬(一作/送斜)暉¶
　　　送友人下第歸揚州覲省¶
新栁間花垂東西京路岐園林知自到寢食計相思雨¶
斷淮山出帆揚楚樹移晨昏心巳泰蟬發是回時¶
　　　早行¶
萬類半巳動此心寜自安月沈平野盡星隐曙空殘馬¶
渡横流廣人行湛露寒還思猶夢者不信早行難¶
　　　通濟里居酬盧肇見尋不遇¶
<pb:KR4h0140_WYG_544-17b>¶
衡門掩緑苔樹下絶塵埃偶赴髙僧約旋知長者来雲¶
山堪眺望車馬必裵囘問以何為待(一作何以/為相得)慙無酒¶
一杯¶
　　　贈王尊師¶
為道常日損尊師修此心挂肩黄布被穿髪白蒿簪符¶
札靈砂字絃彈古素琴嚢中曾有藥點土亦成金¶
　　　冬夜與蔡校書宿無可上人院¶
儒釋偶同宿夜窗寒更清㤀機於世久晤語到天明月¶
<pb:KR4h0140_WYG_544-18a>¶
倒髙松影風旋一磬聲真門猶是幻不用覺浮生¶
　　　冬日喜同志宿¶
相逄話清夜言實轉相知共道名雖切唯論命不疑吟¶
身坐霜石眠鳥握風枝别憶天台客煙霞昔有期¶
　　　逄呂上山人(一本無/上字)¶
塵裏正愁老相逄眼益明從前枉多病此後鮮(一作/觧)疎¶
名古柏今收子深山許事兄長生如有分願逐到蓬瀛¶
　　　春暮對雨¶
<pb:KR4h0140_WYG_544-18b>¶
春暮雨微微翻疑墜葉時氣䝉楊栁重寒勒牡丹遲未¶
夕鳥先宿望晴人有期何當廓隂閉新暑竹風吹¶
　　　長信宫¶
簟凉秋氣初長信恨何如拂黛月生指解鬟雲滿梳一¶
從悲畫扇㡬度泣前魚坐聽南宫樂清風揺翠裾¶
　　　初夏題段郎中修竹里南園¶
髙人遊息處與此曲池連密樹纔春後深山在目前逺¶
峰初絶雨片石欲生煙數有僧来宿應縁静好禪¶
<pb:KR4h0140_WYG_544-19a>¶
　　　題景𤣥禪師院¶
古僧精進者師復是誰流道貴(一作/愧)行無我禪難説到¶
頭汲泉羸鶴立擁褐(一作/毳)老猨愁曾住深山院何如此¶
院幽¶
　　　夏日樊川别業即事¶
無事稱無才柴門亦罕開脱巾吟永日著屐歩荒臺風¶
巻微塵上霆將暴雨来終南雲漸合咫尺失崔嵬¶
　　　寄無可上人¶
<pb:KR4h0140_WYG_544-19b>¶
省學為詩日宵吟每達晨十年期是夢一事未成身枉¶
别山中客殊非世上人今来已如此須得桂榮新¶
　　　和范校書贈造微上人¶
得性見微公何曾執著空修心將佛並吐論與儒通曉¶
漱松杉下宵禪雪月中他生有縁㑹君子亦應同¶
　　　訪曲江胡處士¶
何况歸山後而今巳似仙卜居天苑畔閒歩禁樓前落¶
日平沙㟁微風上紙鳶静還林石下(一作/畔)坐讀養生篇¶
<pb:KR4h0140_WYG_544-20a>¶
　　　慈㤙寺塔下避暑¶
古松凌巨塔修竹映空廊竟日聞虛籟深山只此凉僧¶
真生我静(一作/敬)水淡發茶香坐久東樓望(一作/上)鐘聲振¶
(一作/送)夕陽¶
　　　秋晚與友人遊青龍寺¶
髙(一作/直)視終南秀西風度閣凉一生同隙影㡬處好山¶
光暮鳥投嬴木寒鐘送夕陽因居話心地川冥宿僧房¶
　　　春日雨後作¶
<pb:KR4h0140_WYG_544-20b>¶
朝来微有雨天地爽無塵北闕明如晝南山碧動人車¶
輿終日别草樹一城新枉是吾君戚何門謁紫宸¶
　　　别王山人¶
㫖甘雖自足未是禄榮親尚逐趨時伴多離有道人山¶
居衣以(一作/似)草生寄藥隨(一作/兼)身不食長無疾(一作/病)年¶
知出(一作/過)十旬¶
　　　贈陶山人¶
處士例營營惟君縦此生閒能資夀考健不换公卿藥¶
<pb:KR4h0140_WYG_544-21a>¶
　圃妻同耨山田子共耕定知丹熟後無姓亦無名¶
　¶
　¶
　¶
　¶
　¶
　¶
　¶
<pb:KR4h0140_WYG_544-21b>¶
　¶
　¶
　¶
　¶
　¶
　¶
　¶
御定全唐詩巻五百四十四¶
