# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:07.602169
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百五十一
<pb:KR4h0140_WYG_851-1a>¶
　欽定四庫全書¶
御定全唐詩巻八百五十一¶
　　慈恩寺沙門(髙宗/時)¶
　　　　和御製遊慈恩寺¶
　皇風扇祗樹至徳茂禪林仙華曜日彩神旛曵逺隂綺¶
　殿籠霞影飛閣出雲心細草希慈澤恩光重更深¶
　　水心寺僧¶
　　　　贈賈松先輩¶
<pb:KR4h0140_WYG_851-1b>¶
　嵯峨山上石嵗嵗色長新若使盡成寳誰為知已人¶
　　無名釋¶
　　　　古梅¶
　火虐風饕水漬根霜皴雪皺古苔痕東風未肯隨寒暑¶
　又櫱清香與返魂¶
　　南唐失名僧¶
　　　　月¶
　徐徐東海出漸漸上天衢此夜一輪滿清光何處無(前/二)¶
<pb:KR4h0140_WYG_851-2a>¶
(句一作團團離海/嶠漸漸出雲衢)¶
　吳越僧¶
　　　武肅王有㫖石橋設齋㑹進一詩共六首¶
南有天台事可尊孕靈含秀獨超羣重重曲澗侵危石¶
歩歩層巖踏碎雲金雀每從雲裏現異香多向夜深聞¶
當知此界非凡界一道幽竒各自分¶
仙源佛窟有天台今古嘉名遍九垓石磴嵌空神匠出¶
瀑泉雄壯雨聲來景强偏感髙僧上地勝能令逺思開¶
<pb:KR4h0140_WYG_851-2b>¶
一等翹誠依此處自然靈貺作梯媒¶
智泉福海莫能逾親自王恩運睿謨感現盡冥心境界¶
資持全固道根株石梁低翥紅鸚鵡煙嶺髙翔碧鷓鴣¶
勝妙重重惟禱祝永資軍庶息災虞¶
凌晨迎請倍精誠親散鮮花異處清羅漢攀枝呈梵相¶
巖僧倚樹現真形神幡雙出紅霞動寳塔全開白氣生¶
都為王心標意切滿空盈月瑞分明¶
幡花寳盖滿青川祈禱迎來聖半千莫道勝縁無影響¶
<pb:KR4h0140_WYG_851-3a>¶
須知嘉㑹有因縁空中長似聞天樂巖畔常疑有地仙¶
何必更尋兜率去重重靈應事昭然¶
登雲歩嶺渉煙程好景隨心次第生聖者已符祥瑞事¶
地靈全副禱祈情洞深重疊拖雲濕灘淺潺湲潄水清¶
願滿事圓歸去路便風相送片帆輕¶
　唐末僧¶
　　　題户詩¶
枕有思鄉淚門無問疾人塵埋牀下履風動架頭巾¶
<pb:KR4h0140_WYG_851-3b>¶
　神廻(臨晉人姓田貞觀間流/化岷峨為道俗宗仰)¶
　　　逸句¶
鵶鳴東牖曙草秀南湖春(見詩/式)¶
　可隆(字了空俗姓慕容住福/州東禪院五代時人)¶
　　　逸句¶
萬般思後行一失廢前功(觀/棋)¶
　爾鳥(唐末蜀/沙門)¶
　　　逸句¶
<pb:KR4h0140_WYG_851-4a>¶
鯨目光燒半海紅鰲頭浪蹙掀天白(見詩話/總歸)¶
　元礎(上都/僧)¶
　　　逸句¶
寺隔殘潮去　採藥過泉聲　林塘秋半宿風雨夜深¶
來¶
　悟清(唐/僧)¶
　　　逸句¶
鳥歸花影動魚沒浪痕圓¶
<pb:KR4h0140_WYG_851-4b>¶
　契盈(閩中人住杭/州龍華禪寺)¶
　　　逸句¶
二千里外一條水十二時中兩度潮(見五代/史補)¶
　淡然¶
　　　逸句¶
到處自鑿井不能飲常流¶
　庭實(江南/僧)¶
　　　逸句¶
<pb:KR4h0140_WYG_851-5a>¶
吟中雙鬢白笑裏一生貧(見詩/史)¶
　知業(吳越時湖州聖/保寺僧有詩名)¶
　　　逸句(第二句/缺一字)¶
接㟁橋通何處路倚欄人　是誰家(見葆/光錄)¶
　雲容¶
　　　逸句¶
木末上明星¶
　元幽¶
<pb:KR4h0140_WYG_851-5b>¶
三萬蓮經三十春半生不蹋院門塵¶
　志定¶
　　　逸句¶
惟有罇前今夜月當時曾照墮樓人　梧桐葉老蟬聲¶
死一夜洞庭波上風(見張為/主客圖)¶
　靈凖¶
　　逸句¶
晴看漢水廣秋覺峴山髙¶
<pb:KR4h0140_WYG_851-6a>¶
　　荆州僧¶
　　　　逸句¶
　犬熟䕶鄰房¶
　¶
　¶
　¶
　¶
　¶
<pb:KR4h0140_WYG_851-6b>¶
　¶
　¶
　¶
　¶
　¶
　¶
　¶
御定全唐詩巻八百五十一¶
