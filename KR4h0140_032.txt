# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.918971
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三十二
<pb:KR4h0140_WYG_032-1a>¶
　欽定四庫全書¶
御定全唐詩巻三十二¶
　　禇亮¶
　禇亮字希明杭州錢塘人博覽工屬文太宗為秦王時¶
　以亮為王府文學每從征伐嘗預祕謀貞觀中累遷散¶
　騎常侍封陽翟縣侯卒謚曰康詩一巻¶
　　　　祈穀樂章(唐書樂志曰貞觀中正月上辛祈穀/於南郊降神用豫和皇帝行用太和)¶
　　　　(登歌奠玉帛用肅和迎爼用雍和酌獻飲福用/夀和送文舞出迎武舞入用舒和武舞用凱安)¶
<pb:KR4h0140_WYG_032-1b>¶
　　　　(送神用豫和其豫和太和夀/和凱安四章詞同冬至圜丘)¶
　　　　　肅和¶
　履艮斯繩居中體正龍運垂祉昭符啟聖式事嚴禋聿¶
　懐嘉慶惟帝永錫時皇休命¶
　　　　　雍和¶
　殷薦乗春太壇臨曙八簋盈和六瑚登御嘉稷匪歆徳¶
　馨斯飫祝嘏無易靈心有豫¶
　　　　　舒和¶
<pb:KR4h0140_WYG_032-2a>¶
玉帛犧牲申敬享金絲鏚羽盛音容庻俾億齡禔景福¶
長欣萬宇洽時邕¶
　　　明堂樂章(唐書樂志曰季秋享上帝于明堂降/神用豫和皇帝行用太和登歌奠玉)¶
　　　(帛用肅和迎爼用雍和酌獻飲福用夀和送文/舞出迎武舞入用舒和武舞用凱安送神用豫)¶
　　　(和其豫和太和夀和凱/安四章詞同冬至圜丘)¶
　　　　肅和¶
象天御宇乗時布政嚴配申䖍宗禋展敬罇罍盈列樹¶
羽交暎玉幣通誠祚隆皇聖¶
<pb:KR4h0140_WYG_032-2b>¶
　　　　雍和¶
八牖晨披五精朝奠霧凝琁篚風清金縣神滌備全明¶
粢豐衍載結彛爼陳誠以薦¶
　　　　舒和¶
御扆合宫承寳歴席圖重館奉明靈偃武修文九圍泰¶
沈烽静柝八荒寧¶
　　　雩祀樂章(唐書樂志曰孟夏雩祀上帝于南郊/降神用豫和皇帝行用太和登歌奠)¶
　　　(玉帛用肅和迎俎用雍和酌獻飲福用夀和送/文舞出迎武舞入用舒和武舞用凱安送神用)¶
<pb:KR4h0140_WYG_032-3a>¶
　　　(豫和其豫和太和夀和凱/安四章詞同冬至圜丘)¶
　　　　肅和¶
朱鳥開辰蒼龍啟暎大帝昭饗羣生展敬禮備懐柔功¶
宣舞詠旬液應序年祥叶慶¶
　　　　雍和¶
紺筵分彩瑶圖吐絢鳯(一作/風)管晨凝雲歌曉囀肅事蘋¶
藻(一作/蘭羞)虔申桂奠百榖斯登萬箱攸薦¶
　　　　舒和¶
<pb:KR4h0140_WYG_032-3b>¶
鳯曲登歌調令序龍雩集舞泛祥風綵旞雲迴昭睿德¶
朱干電發表神功¶
　　　享先農樂章(唐書樂志曰貞觀中享先農樂迎/神用誠和皇帝行用太和登歌奠)¶
　　　(玉帛用肅和迎爼用雍和酌獻飲福用夀和送/文舞出迎武舞入用舒和武舞用凱安送神用)¶
　　　(誠和其太和夀和凱/安詞同冬至圜丘)¶
　　　　誠和¶
粒食伊始農之所先古今攸賴是曰人天耕斯帝藉播¶
厥公田式崇明祀神其福焉¶
<pb:KR4h0140_WYG_032-4a>¶
　　　　肅和¶
罇彛既列瑚簋方薦歌工載登幣禮斯奠肅肅享祀顒¶
顒纓弁神之聽之福流寰縣¶
　　　　雍和¶
前夕視牲質明奉爼沐芳整弁其儀式序盛禮畢陳嘉¶
樂備舉歆我懿德非馨稷黍¶
　　　　舒和¶
羽籥低昻文綴巳干戚蹈厲武行初望嵗祈農神所聽¶
<pb:KR4h0140_WYG_032-4b>¶
延祥介福豈云虚¶
　　　祭神州樂章(唐書樂志曰貞觀中祭神州于北/郊迎神用順和皇帝行用太和登)¶
　　　(歌奠玉帛用肅和迎爼用雍和酌獻飲福用夀/和送文舞出迎武舞入用舒和武舞用凱安送)¶
　　　(神用順和順和詞同夏至方丘太和/夀和凱安詞同冬至圜丘並亮等作)¶
　　　　肅和¶
大矣坤儀至哉神縣包含日域牢籠月竁露絜三清風¶
調六變皇祇届止式歆恭薦¶
　　　　雍和¶
<pb:KR4h0140_WYG_032-5a>¶
泰折嚴享隂郊展敬禮以導神樂以和性黝牲在列黄¶
琮俯暎九土既平萬邦(一作/拜)貽慶¶
　　　　舒和¶
坤道降祥和庻品靈心載德厚羣生水土既調三極泰¶
文武畢備九區平¶
　　　祭方丘樂章(唐書樂志曰貞觀中夏至祭皇地/祇於方丘迎神用順和皇帝行用)¶
　　　(太和登歌奠玉帛用肅和迎爼用雍和酌獻飲/福用夀和送文舞出迎武舞入用舒和武舞用)¶
　　　(凱安其太和夀和凱安/三章詞同冬至圜丘)¶
<pb:KR4h0140_WYG_032-5b>¶
　　　　順和¶
萬物資以化交泰屬昇平易従業惟簡得一道斯寧具¶
儀光玉帛送舞變咸英黍稷良非貴明德信惟馨¶
　　　　肅和¶
至矣坤徳皇哉地祇開元統紐合大承規九宫肅列六¶
典相儀永言配命長保無虧¶
　　　　雍和¶
柔而能方直而能敬厚載以徳大亨以正有滌斯牷(一/作)¶
<pb:KR4h0140_WYG_032-6a>¶
(牲/)有馨斯盛介兹景福祚我休慶¶
　　　　舒和¶
玉幣牲牷分薦享羽旄干鏚遰成容一徳惟寧兩儀泰¶
三才保合四時邕¶
　　　　順和¶
陰祇協贊厚載方貞牲幣具舉簫管備成其禮惟肅其¶
德惟明神之聽矣式鑒虔誠¶
　　　臨髙(一作/江)臺¶
<pb:KR4h0140_WYG_032-6b>¶
髙臺暫俯臨飛翼聳輕音浮光隨日度漾影逐波深迴¶
瞰周平野開懐暢逺襟獨此三休上還傷千嵗(一作/里)心¶
　　　賦得蜀都¶
列宿光參(一作/輿)井分芒(一作/土)跨梁岷沈犀對江浦駟馬¶
入城闉英圖多霸跡歴選有名臣連騎簪纓滿含章詞¶
賦新得上仙槎路無待訪嚴遵¶
　　　奉和詠日午¶
曦車日亭午浮箭未移暉日光無落照樹影正中圍草¶
<pb:KR4h0140_WYG_032-7a>¶
萎看稍靡葉燥望疑稀晝寢慙經笥暫解入朝衣¶
　　　奉和望月應魏王教¶
層軒登皎月流照滿中天色共梁珠逺光隨趙璧圓落¶
影臨秋扇虚輪入夜弦所欣東館裏預奉西園篇¶
　　　詠花燭(一作/燭花)¶
蘭徑香風滿梅梁暖日斜言是東方騎来尋南陌車靨¶
星臨夜燭睂月隱輕紗莫言春稍晩自有鎭開花¶
　　　在隴頭哭潘學(一作/博)士¶
<pb:KR4h0140_WYG_032-7b>¶
隴底嗟長别流襟一慟君何言幽咽所更作死生分轉¶
蓬飛不息悲松斷更聞誰能駐征馬囬首望孤墳¶
　　　奉和禁苑餞别應令¶
大藩初錫瑞出牧邇皇京暫以緑車重言承朱傳(一作/邸)¶
榮舒桃臨逺騎垂柳暎京營惠化宣千里威風動百城¶
禁籞芳嘉(一作/春)節神襟餞送情金笳催別景玉琯(一作/管)¶
切離聲野花開更(一作/且)落山鳥哢還驚㣲臣夙多幸薄¶
宦奉儲明釣臺慙作賦伊水濫聞笙懐德良知久酬恩¶
<pb:KR4h0140_WYG_032-8a>¶
識命輕¶
　　　和御史韋大夫喜霽之作¶
晴天度旅雁斜影照殘虹野浄餘煙盡山明(一作/開)逺色¶
同沙平寒水落葉脆晚枝空白簡光朝幰彤騶出禁中¶
息駕遊蘭版雕文折桂叢無因輕羽扇徒自仰仁風¶
　　　晚别樂記室彦¶
窮途屬嵗晚臨水忽分悲抱影同為客傷情共(一作/去)此¶
時霧色侵虚牖霜氛冷薄帷舉袂慘將别停杯悵不怡¶
<pb:KR4h0140_WYG_032-8b>¶
風嚴征雁逺雪暗去篷遲他鄉有岐路遊子欲何之¶
　　　傷始平李少府正已¶
勞息本相循悲歡理自均誰能免𤣥夜惜爾正青春邁¶
德惟家寳生才諒國珍髙文綴翡翠茂學掩麒麟述作¶
紛無已言談妙入神斷腸雖累月分手未盈旬輔嗣俄¶
長徃顔生即短辰聲華滿昭代形影委窮塵禪草迴中¶
使生芻引弔賔同遊祕府日方駕直城闉並拜黃圖右¶
分曹清渭濵風期&KR0286;吕好存殁范張親虚座憐(一作/懷)王¶
<pb:KR4h0140_WYG_032-9a>¶
　述遺篇慟景純精靈與毫翰千祀夀何人¶
　　　　秋雁(一作虞/世南詩)¶
　日暮霜風急羽翮轉難任為有傳書意翩翩入上林¶
　　　　句¶
　神羊既不觸夕鳥欲依人(贈杜侍御/  見詩式)¶
　¶
　¶
　¶
<pb:KR4h0140_WYG_032-9b>¶
　¶
　¶
　¶
　¶
　¶
　¶
　¶
御定全唐詩巻三十二¶
