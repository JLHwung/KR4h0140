# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.827105
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百六十八
<pb:KR4h0140_WYG_168-1a>¶
　欽定四庫全書¶
御定全唐詩巻一百六十八¶
　　李白¶
　　　　贈孟浩然¶
　吾愛孟夫子風流天下聞紅顔棄軒冕白首臥松雲醉¶
　月頻中聖迷花不事君髙山安可仰徒此揖清芬¶
　　　　贈從兄襄陽少府皓¶
　結髪未識事所交盡豪雄却秦不受賞擊晉(一作/救趙)寜為¶
<pb:KR4h0140_WYG_168-1b>¶
　功(一夲此下有脫身白刃裏殺人紅塵/中當朝揖髙義舉世稱英雄四句)小節豈足言退¶
　耕舂陵東歸来無産業生事如轉蓬一朝烏裘敝百鎰¶
　黄金空彈劒徒激昻出門悲路窮吾兄青雲士然諾聞¶
　諸公所以陳片言片言貴情通棣華儻不接甘與秋草¶
　同¶
　　　　淮海對雪贈傳靄(一作淮南對/雪贈孟浩然)¶
　朔雪落吳天從風渡溟渤海樹成陽春江沙浩明月(一/夲)¶
　(此下有飄颻四荒外想像千花發/瑶草生階墀玉塵散庭闕四句)興從剡溪起思繞梁¶
<pb:KR4h0140_WYG_168-2a>¶
園發寄君郢中歌曲罷心斷絶(一夲此四句作剡溪興/空在郢路歌未歇寄君)¶
(梁父吟曲/盡心斷絶)¶
　　　贈徐安宜¶
白田見楚老歌詠徐安宜製錦不擇地操刀良在茲清¶
風動百里恵化聞京師浮人若雲歸耕種滿郊岐川光¶
浄麥隴日色明桑枝訟息但長嘯賓来或解頥青橙(一/作)¶
(槐/)拂户牖白水流園池逰子滯安邑懐恩未忍辭翳君¶
樹桃李嵗晩託深期¶
<pb:KR4h0140_WYG_168-2b>¶
　　　贈任城盧主簿¶
海鳥知天風竄身魯門東臨觴不能飲矯翼思凌空鐘¶
鼔不為樂烟霜誰與同歸飛未忍去流淚謝鴛鴻¶
　　　早秋贈裵十七仲堪¶
逺海動風色吹愁落天涯南星變大火熱氣餘丹霞光¶
&KR1402;不可廻六龍轉天車荆人泣美玉魯叟悲匏𤓰功業¶
若夢裏撫琴發長嗟裵生信英邁崛起多才華歴抵海¶
岱豪結交魯朱家復攜两少女豔色驚荷葩(一作/花)雙歌¶
<pb:KR4h0140_WYG_168-3a>¶
入青雲但惜白日斜窮溟出寳貝大澤饒龍蛇明主儻¶
見収烟霞路非賖時命若不㑹歸應鍊丹砂(一作知飛/萬里道勿)¶
(使嵗/寒嗟)¶
　　　贈范金卿二首¶
君子枉清盼不知東走迷離家来㡬月絡緯鳴中閨桃¶
李君不言攀花願成蹊那能吐芳信恵好相招攜我有¶
結緑珍久藏濁水泥時人棄此物乃與燕珉齊摭拭欲¶
贈之申睂路無梯遼東慙白豕楚客羞山雞徒有獻芹¶
<pb:KR4h0140_WYG_168-3b>¶
心終流泣玉啼祗應自索漠留舌示山妻¶
范宰不買名弦歌對前楹為邦黙自化日覺氷壺清百¶
里雞犬静千廬機杼鳴浮人少蕩析愛客多逢迎逰子¶
覩嘉政因之聽頌聲¶
　　　贈瑕丘王少府¶
皎皎鸞鳯姿飄飄神仙氣梅生亦何事来作南昌尉清¶
風佐鳴琴寂寞道為貴一見過所聞操持難與羣毫揮¶
魯邑訟目送瀛洲雲我隱屠釣下爾當玉石分無由接¶
<pb:KR4h0140_WYG_168-4a>¶
髙論空此仰清芬¶
　　　東魯見狄博通¶
去年别我向何䖏有人傳道逰江東謂言挂席度滄海¶
却来應是無長風¶
　　　見京兆韋參軍量移東陽二首¶
潮水還歸海流人却到吳相逢問愁苦淚盡日南珠¶
聞說金華渡東連五百灘全勝若耶好莫道此行難猨¶
嘯千谿合松風五月寒他年一攜手揺艇入新安¶
<pb:KR4h0140_WYG_168-4b>¶
　　　贈丹陽横山周䖏士惟長¶
周子横山隱開門臨城隅連峯入户牖勝槩凌方壺時¶
作白紵詞放歌丹陽湖水色傲溟渤川光秀菰蒲當其¶
得意時心與天壤俱閒雲随舒巻安識身有無抱石耻¶
獻玉沈泉笑探珠羽化如可作相攜上清都¶
　　　玉真公主别館苦雨贈衛尉張卿二首¶
秋(一作/愁)坐金張館繁隂晝不開空烟迷雨色蕭颯望中¶
来翳翳昬墊苦沈沈憂恨催清秋何以慰白酒盈吾杯¶
<pb:KR4h0140_WYG_168-5a>¶
吟詠思管樂此人巳成灰獨酌聊自勉誰貴經綸才彈¶
劒謝公子無魚良可哀¶
苦雨思白日浮雲何由巻稷卨和天人隂陽乃(一作/仍)驕¶
蹇秋霖劇倒井昬霧横絶巘欲徃咫尺塗遂成山川限¶
潨潨奔溜聞(一作/瀉)浩浩驚波轉泥沙塞中途牛馬不可¶
辨飢從漂母食閒綴羽陵簡園家逢秋蔬藜藿不滿眼¶
蠨蛸結思幽蟋蟀傷褊淺厨竈無青烟刀机生緑蘚投¶
筯觧鷫鸘換酒醉北堂丹徒布衣者慷慨未可量何時¶
<pb:KR4h0140_WYG_168-5b>¶
黄金盤一斛薦檳榔功成拂衣去揺曵滄洲傍¶
　　　贈韋袐書子春二首¶
谷口鄭子真躬耕在巖石髙名動京師天下皆籍籍斯¶
人竟不起雲臥從所適茍無濟代心獨善亦何益惟君¶
家世者偃息逢休明談天信浩蕩說劒紛縱横謝公不¶
徒然起来為蒼生祕書何寂寂無乃覊豪英且復歸碧¶
山安能戀金闕舊宅樵漁地蓬蒿已應沒却顧女几峯¶
胡顔見雲月¶
<pb:KR4h0140_WYG_168-6a>¶
徒為風塵苦一官已白鬚氣同萬里合訪我来瓊都披¶
雲覩青天捫蝨話良圗留侯將綺里出䖏未云殊終與¶
安社稷功成去五湖(一夲二詩/合作一首)¶
　　　贈韋侍御黄裳二首¶
太華生長松亭亭凌霜雪天與百尺髙豈為微颷折桃¶
李賣陽艷路人行且迷春光掃(一作/拂)地盡碧葉成黄泥¶
願君學長松慎勿作桃李受屈不改心然後知君子¶
見君乗驄馬知上太山(一作/行)道此地果摧輪全身以為¶
<pb:KR4h0140_WYG_168-6b>¶
寳我如豐年玉棄置秋田草但朂冰壺心無為歎衰老¶
　　　贈薛校書¶
我有吳越曲無人知此音姑蘇成蔓草麋鹿空悲吟未¶
誇觀濤作空鬱釣鼇心舉手謝東海虛行歸故林¶
　　　贈何七判官昌浩¶
有時忽惆悵匡坐至夜分平明空嘯咤思欲解世紛心¶
随長風去吹散萬里雲羞作濟南生九十誦古文不然¶
拂劒起沙漠収竒勲老死阡陌間何因揚清芬夫子今¶
<pb:KR4h0140_WYG_168-7a>¶
管樂英才冠三軍終與同出䖏豈將沮溺羣¶
　　　讀諸葛武侯傳書懷贈長安崔少府叔封昆季¶
漢道昔云季羣雄方戰争覇圗各未立割據資豪英赤¶
伏起頽運臥龍得孔明當其南陽時隴畆躬自耕魚水¶
三顧合風雲四海生武侯立岷蜀壯志吞咸京何人先¶
見許但有崔州平余亦草間人頗懷拯物情晚途值子¶
玉華髪同衰榮託意在經濟結交為弟兄毋令管與鮑¶
千載獨知名¶
<pb:KR4h0140_WYG_168-7b>¶
　　　贈郭將軍¶
將軍少年出武威(一作豪蕩/有英威)入(一作/昔)掌銀臺䕶紫微平¶
明拂劒朝天去薄暮垂鞭醉酒歸愛子臨風吹玉笛美¶
人向月舞羅衣疇昔雄豪如夢裏相逢且欲醉春暉(一/作)¶
(今日相逢俱失路/何年㶚上㺯春暉)¶
　　　駕去温泉後贈楊山人¶
少年落魄楚漢間風塵蕭瑟多苦顏自言管葛竟誰許¶
長吁莫錯還閉闗一朝君王垂拂拭剖心輸丹雪胸臆¶
<pb:KR4h0140_WYG_168-8a>¶
忽䝉白日回㬌光直上青雲生羽翼幸陪鸞輦出鴻都¶
身騎飛龍天馬駒王公大人借顔色金章紫綬来相趨¶
當時結交何紛紛片言道合惟有君待吾盡節報明主¶
然後相攜臥白雲¶
　　　温泉侍從歸逢故人¶
漢帝長楊苑誇胡羽獵歸子雲叨侍從獻賦有光輝激¶
賞揺天筆承恩賜御衣逢君奏明主他日共飜飛¶
　　　贈裵十四¶
<pb:KR4h0140_WYG_168-8b>¶
朝見裵叔則朗如行玉山黄河落天走東海萬里寫入¶
胸懷間身騎白黿不敢度金髙南山買君顧裵回六合¶
無相知飄若浮雲且西去¶
　　　贈崔侍郎¶
黄河二(一作/三)尺鯉本在孟津居㸃額不成龍歸来伴凡¶
魚故人東海客一見借吹嘘風濤儻相見(一作/因)更欲凌¶
崑墟(一本此下有何當赤車/使再徃召相如二句)¶
　　　述徳兼陳情上哥舒大夫¶
<pb:KR4h0140_WYG_168-9a>¶
天為國家孕英才森森矛㦸擁靈臺浩蕩深謀噴江海¶
縱横逸氣走風雷丈夫立身有如此一呼三軍皆披靡¶
衛青謾作大將軍白起真成一豎子¶
　　　雪讒詩贈友人¶
嗟予沈迷猖獗已久五十知非古人嘗有立言補過庶¶
存不朽包荒匿瑕蓄此頑醜月出致譏貽愧皓首感悟¶
遂晩事徃日遷白璧何辜青蠅屢前羣輕折軸下沈黄¶
泉衆毛飛骨上凌青天萋斐暗成貝錦粲然泥沙聚埃¶
<pb:KR4h0140_WYG_168-9b>¶
珠玉不鮮洪燄爍山發自纎烟蒼波蕩日起于微㳙交¶
亂四國播于八埏拾塵掇蜂疑聖猜賢哀哉悲夫誰察¶
予之貞堅彼婦人之猖狂不如鵲之彊彊彼婦人之滛¶
昏不如鶉之奔奔坦蕩(一作/皎皎)君子無恱簧言擢髮續(一/作)¶
(贖/)罪罪乃孔多傾海流惡惡無以過人生實難逢此織¶
羅積毁銷金沈憂作歌天未喪文其如余何妲已滅紂¶
褒女惑周天維蕩覆職此之由漢祖吕氏食其在傍秦¶
皇太后毒亦滛荒螮蝀作昏遂掩太陽萬乗尚爾匹夫¶
<pb:KR4h0140_WYG_168-10a>¶
何傷辭殫意窮心切理直如或妄談昊天是殛子野善¶
聽離婁至明神靡遁響鬼無逃形不我遐棄庶昭忠誠¶
　　　贈參寥子¶
白鶴飛天書南荆訪髙士五雲在峴山果得參寥子骯¶
髒辭故園昂藏入君門天子分玉帛百官接話言毫墨¶
時灑落探𤣥有竒作著論窮天人千春祕麟閣長揖不¶
受官拂衣歸林巒余亦去金馬藤蘿同所歡相思在何¶
䖏桂樹青雲端¶
<pb:KR4h0140_WYG_168-10b>¶
　　　贈饒陽張司户燧¶
朝飲蒼梧泉夕棲碧海烟寜知鸞鳯意逺託椅桐前慕¶
藺豈曩古攀𥞇是當年愧非黄石老安識子房賢功業¶
嗟落日容華棄徂川一語已道意三山期著鞭蹉跎人¶
間世寥落壺中天獨見逰物祖探元窮化先何當共攜¶
手相與排㝠筌¶
　　　贈清漳明府姪聿¶
我李百萬葉柯條布中州天開青雲器日為蒼生憂小¶
<pb:KR4h0140_WYG_168-11a>¶
邑且割雞大刀佇烹牛雷聲動四境恵與清漳流弦歌¶
詠唐堯脫落隱簮組心和得天真風俗猶太古牛羊散¶
阡陌夜寢不扄户問此何以然賢人宰吾土舉邑樹桃¶
李垂隂亦流芬河堤繞緑水桑柘連青雲趙女不冶容¶
提籠晝成羣繰絲鳴機杼百里聲相聞訟息鳥下堦髙¶
臥披道帙蒲鞭挂簷枝示耻無撲抶琴清月當户人寂¶
風入室長嘯無一言陶然上皇逸白玉壺氷水壺中見¶
底清清光洞毫髪皎潔照羣情趙北美佳政燕南播髙¶
<pb:KR4h0140_WYG_168-11b>¶
名過客覽行謡因之誦徳聲¶
　　　贈臨洺縣令皓弟(時被訟/停官)¶
陶令去彭澤茫然太古心大音自成曲但奏無絃琴釣¶
水路非逺連鼇意何深終期龍伯國與爾相招尋¶
　　　贈郭季鷹¶
河東郭有道於世若浮雲盛徳無我位清光獨暎君耻¶
將雞並食長與鳯為羣一擊九千仞相期凌紫氛¶
　　　鄴中贈王大(一作鄴中王大勸入/髙鳯石門山幽居)¶
<pb:KR4h0140_WYG_168-12a>¶
一身竟無託逺與孤蓬征千里失所依復將落葉并中¶
途偶良朋問我將何行欲獻濟時䇿此心誰見明君王¶
制六合海塞無交兵壯士伏草間沈憂亂縱横飄飄不¶
得意昨發南都城紫燕櫪下(一作/上)嘶青萍匣中鳴投軀¶
寄天下長嘯尋豪英耻學瑯琊人龍蟠事躬耕富貴吾¶
自取建功及春榮我願執爾手爾方達我情相知同一¶
已豈惟弟與兌抱子㺯白雲琴歌發清聲臨别意難盡¶
各希存令名¶
<pb:KR4h0140_WYG_168-12b>¶
　　　贈華州王司士¶
淮水不絶濤瀾髙盛徳未泯生英髦知君先負廟堂器¶
今日還須贈寳刀¶
　　　贈盧徴君昆弟¶
明主訪賢逸雲泉今已空二盧竟不起萬乗髙其風河¶
上喜相得壺中趣毎同滄州即此地觀化逰無窮水落¶
海上清(一作/青)鼇背覩方蓬與君㺯倒㬌攜手凌星虹¶
　　　贈新平少年¶
<pb:KR4h0140_WYG_168-13a>¶
韓信在淮隂少年相欺凌屈體若無骨壯心有所憑一¶
遭龍顔君嘯咤從此興千金荅漂母萬古共嗟稱而我¶
竟何為寒苦坐相仍長風入短袂两手如懷冰故友不¶
相恤新交寜見矜摧殘檻中虎覊紲韝上鷹何時騰風¶
雲搏擊申所能¶
　　　贈崔侍郎(一作/御)¶
長劒一杯酒男兒方寸心洛陽因劇孟託宿話胸襟但¶
仰山嶽秀不知江海深長安復攜手再顧重千金君乃¶
<pb:KR4h0140_WYG_168-13b>¶
輶軒(一作/軒轅)佐予叨翰墨林髙風摧秀木虚彈落驚禽不¶
取回舟興而来命駕尋扶揺應借力桃李願成隂笑吐¶
張儀舌愁為莊舄吟誰憐明月夜腸斷聽秋砧¶
　　　走筆贈獨孤駙馬¶
都尉朝天躍馬歸香風吹人花亂飛銀鞍紫鞚照雲日¶
左顧右盻生光輝是時僕在金門裏待詔公車謁天子¶
長揖䝉垂國士恩壯心剖出酬知已一别蹉跎朝市間¶
青雲之交不可攀儻其公子重回顧何必侯嬴長抱闗¶
<pb:KR4h0140_WYG_168-14a>¶
　　　贈嵩山焦鍊師(并序/)¶
　　嵩丘有神人焦鍊師者不知何許婦人也又云生¶
　　於齊梁時其年貎可稱五六十常胎息絶榖居少¶
　　室廬逰行若飛倐忽萬里世或傳其入東海登蓬¶
　　莱竟莫能測其徃也余訪道少室盡登三十六峯¶
　　聞風有寄灑翰遥贈¶
二室凌青天三花含紫烟中有蓬海客宛疑麻姑仙道¶
在喧莫染跡髙想巳綿時餐金鵞蘂(一作/蛾藥)屢讀青(一作/古)¶
<pb:KR4h0140_WYG_168-14b>¶
苔篇八極恣逰憩九垓長周旋下瓢酌潁水舞鶴来伊¶
川還歸空山上獨拂秋霞眠蘿月挂朝鏡松風鳴夜弦¶
潛光隱嵩嶽鍊魄棲雲幄霓裳(一作/衣)何飄颻(一作/萎蕤)鳯吹¶
轉緜邈願同西王母下顧東方朔紫書儻可傳銘骨誓¶
相學¶
　　　口號贈徴君鴻(此公時/被徴)¶
陶令辭彭澤梁鴻入㑹稽我尋髙士傳君與古人齊雲¶
臥留丹壑天書降紫泥不知楊伯起早晩向闗西¶
<pb:KR4h0140_WYG_168-15a>¶
　　　　上李邕¶
　大鵬一日同風起摶揺直上九萬里假令風歇時下來¶
　猶能&KR0619;却滄溟水世人見我恒殊調聞余大言皆冷笑¶
　宣父猶能畏後生丈夫未可輕年少(此首蕭士贇/云是偽作)¶
　　　　贈張公洲革處士¶
　列子居鄭圃不將衆庶分革侯遁南浦常恐楚人聞抱¶
　甕灌秋蔬心閒逰天雲毎將瓜田叟耕種漢水濆時登¶
　張公洲入獸不亂羣井無桔橰事門絶刺繡文長揖二¶
<pb:KR4h0140_WYG_168-15b>¶
　千石逺辭百里君斯為真隱者吾黨慕清芬¶
　¶
　¶
　¶
　¶
　¶
　¶
御定全唐詩巻一百六十八¶
