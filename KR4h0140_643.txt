# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:56.905860
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百四十三
<pb:KR4h0140_WYG_643-1a>¶
　欽定四庫全書¶
御定全唐詩巻六百四十三¶
　　李山甫¶
　李山甫咸通中屢舉不第依魏博幕府為從事嘗逮事¶
　樂彦禎羅𢎞信父子文筆雄健名著一方詩一巻¶
　　　　菊¶
　籬下霜前偶得存忍敎遲晩避蘭蓀也銷造化無多力¶
　未受陽和一㸃恩栽處不容依玉砌要時還許上金尊¶
<pb:KR4h0140_WYG_643-1b>¶
　陶潛殁後誰知已露滴幽叢見淚㾗¶
　　　　風¶
　喜怒寒暄直不匀終無形狀始無因能将塵土平欺客¶
　愛把波瀾枉陷人飄樂逓香随日在綻花開柳逐年新¶
　深知造化由君力試為吹嘘借與春¶
　　　　月¶
　狡兔頑蟾死復生度雲經漢澹還明夜長雖耐對君坐¶
　年少不禁随爾行玉桂影揺烏鵲動金波寒注鬼神驚¶
<pb:KR4h0140_WYG_643-2a>¶
人間半被虛抛擲唯向孤吟客有情¶
　　　秋¶
傍雨依風冷漸匀更憑青女事精神來時将得幾多雁¶
到處愁他無限人能被綠楊深懊惱謾偎黄菊送殷勤¶
鄒家不用偏吹律到底榮枯也自均¶
　　　松¶
地聳蒼龍勢抱雲天敎青共衆材分孤標百尺雪中見¶
長嘯一聲風裏聞桃李傍他眞是佞藤蘿攀爾亦非羣¶
<pb:KR4h0140_WYG_643-2b>¶
平生相愛應相識誰道修篁勝此君¶
　　　讀漢史¶
四百年間反覆尋漢家興替好沾襟每逢姦詐湏挼手¶
眞(一作/直)遇英雄始醒心王莽弄來曽半破曹公将去便¶
平沈當時虚受君恩者謾向青編作鬼林¶
　　　上元懷古二首¶
南朝天子愛風流盡守江山不到頭緫是戰爭收拾得¶
却因歌舞破除休堯行(一作/将)道德終無敵秦把金湯可¶
<pb:KR4h0140_WYG_643-3a>¶
自由試問繁華何處有(一作/在)雨苔煙草古(一作/石)城秋¶
爭帝圖王(一作/皇)德盡衰驟興(一作/王)馳霸亦何為君臣都¶
是一塲笑家國共(一作/同)成千載悲排岸逺檣森似槊落¶
波殘照爀如旗今朝城上難廻首不見樓船索戰時¶
　　　隋堤柳¶
曽傍龍舟拂翠華至今凝恨倚天涯但經春色還秋色¶
不覺楊家是李家背日古隂從北朽逐波疎影向南斜¶
年年只有晴風便遥為雷塘送雪花¶
<pb:KR4h0140_WYG_643-3b>¶
　　　蒲關西道中作¶
國東王氣凝蒲關樓臺帖出晴空間紫煙横捧大舜廟¶
黄河直打中條山地鎖咽喉千古壯風傳歌吹萬家閑¶
來來去去身依舊未及潘年鬢已斑¶
　　　送李秀才入軍¶
弱柳貞松一地栽不因霜霰自難媒書生只是平時物¶
男子爭無亂世才鐵馬已随紅斾去同人猶著白衣來¶
到頭功業湏如此莫為初心首重回¶
<pb:KR4h0140_WYG_643-4a>¶
　　　送蘄州裵員外¶
正作南宫第一人蹔随霓斾愴離羣曉從闕下辭天子¶
春向江頭待使君五馬尚迷青𤨏路雙魚猶惹翠蘭芬¶
明朝無路尋歸處禁樹參差隔紫雲¶
　　　代孔明哭先主¶
憶昔南陽顧草廬便乗雷電捧乗輿酌量諸夏湏平取¶
期刻羣雄待遍鋤南面未能成帝業西陵那忍送宫車¶
九疑山下頻惆悵曽許微臣水共魚¶
<pb:KR4h0140_WYG_643-4b>¶
　　　送職方王郎中吏部劉員外自太原鄭相公幕¶
　　　繼奉徴書歸省署¶
雙鳳銜書次第飛玉皇催促列仙歸雲開日月臨青𤨏¶
風巻煙霞上紫微蓮影一時空儉府蘭香同處撲堯衣¶
此生長掃朱門者毎向人間夢粉闈¶
　　　寒食二首¶
柳帶東風一向斜春隂澹澹蔽人家有時三㸃兩㸃雨¶
到處十枝五枝花萬井樓臺疑繡畫九原珠翠似煙霞¶
<pb:KR4h0140_WYG_643-5a>¶
年年今日誰相問獨臥長安泣歲華¶
風煙放蕩花披猖鞦韆女兒飛短(一作/出)牆繡𫀆馳馬拾¶
遺翠錦䄂鬬雞喧廣塲天地氣和融霽色池臺日暖燒¶
春光自憐塵土無他事空脫荷衣泥醉鄉¶
　　　又代孔明哭先主¶
鯨鬛翻騰四海波始将天意用干戈盡驅神鬼随鞭䇿¶
全罩英雄入網羅提劒尚殘呉郡國垂衣猶欠魏山河¶
鼎湖無路追仙駕空使羣臣泣血多¶
<pb:KR4h0140_WYG_643-5b>¶
　　　貧女¶
平生不識繡衣裳閑把荆釵(一作/簪)亦自傷鏡裏只應諳¶
素貌人間多自信(一作/重)紅妝當年未嫁還憂老終日求¶
媒即道狂兩意定知無說處暗垂珠淚濕蠶筐¶
　　　寓懷¶
萬古交馳一片塵思量名利孰如身長疑好事皆虛事¶
却恐閑人是貴人老逐少來(一作/年)終不放辱随榮後直¶
(一作/定)湏勻勸君不用(一作/莫謾)誇頭角夢裏輸贏緫未眞¶
<pb:KR4h0140_WYG_643-6a>¶
　　　蜀中寓懷¶
千里煙霞錦水頭五丁開得也風流春裝寳闕(一作/鈿)重¶
重樹日照仙州萬萬樓蛙似公孫雖不守龍如諸葛亦¶
須休此中無限英雄鬼應對江山各自羞¶
　　　下第臥疾盧員外召遊曲江¶
眼前何事不傷神忍向江頭更弄春桂樹既能欺賤子¶
杏花爭肯採閑人麻衣未掉渾身雪皁蓋難遮滿面塵¶
珍重列星相借問嵇康慵病也天眞¶
<pb:KR4h0140_WYG_643-6b>¶
　　　司天臺¶
拂雲朱檻捧昭囘靜對銅渾水鏡開太史只知頻奏瑞¶
蒼生無計可防灾景公進德星曽退漢帝推誠日為㢠廻¶
何事曠官全不語好天良月鎻髙臺¶
　　　落花¶
落拓東風不藉春吹開吹謝兩何因當時曾見笑筵主¶
今日自為行路塵顔色却還天上女馨香留與世間人¶
明年寒食重相見零淚無端又滿(一作濕/一作沾)巾¶
<pb:KR4h0140_WYG_643-7a>¶
　　　赴舉别所知¶
腰劒囊書出户遲壯心竒命兩相疑麻衣盡舉一雙手¶
桂樹只生三兩(一作/十)枝黄祖不憐鸚鵡客誌公偏賞麒¶
麟兒叔牙憂(一作/知)我應相痛囘首天涯寄所思¶
　　　賀邢州盧員外¶
紫泥飛詔下金鑾列象分明世仰觀北省諫書藏舊草¶
南宫郎署握新蘭春歸鳳沼恩波暖曉入鴛行瑞氣寒¶
偏是此生棲息者滿衣零淚一時乾¶
<pb:KR4h0140_WYG_643-7b>¶
　　　方干隱居¶
咬咬嘠嘠水禽聲露洗松隂滿院清溪畔印沙多鶴跡¶
檻前題竹有僧名問人逺岫千重意對客閑雲一片情¶
早晩塵埃得休去且将書劒事先生¶
　　　早春微雨¶
怪來鶯蝶似凝愁不覺看花蹔濕頭疎影未藏千里樹¶
逺隂微翳萬家樓青羅舞䄂紛紛轉紅臉啼珠旋旋收¶
歲旱且湏敎濟物為霖何事愛風流¶
<pb:KR4h0140_WYG_643-8a>¶
　　　謁翰林劉學士不遇¶
夢繞清華宴地深洞宫横鎻曉沈沈鵬飛碧海終難見¶
鶴入青霄豈易尋六尺羇魂迷定止兩行愁血謝知音¶
平生只耻淩風翼随得鳴珂上禁林¶
　　　答劉書記見贈¶
吟近秋光思不窮酷探騷雅愧無功茫然心苦千篇拙¶
瞑坐神凝萬象空月上開襟當北户竹邊囘首揖西風¶
知音頻有新詩贈白雪紛紛落郢中¶
<pb:KR4h0140_WYG_643-8b>¶
　　　賀友人及第¶
得水蛟龍失水魚此心相對兩何如敢辭今日須行巻¶
猶喜他年待薦書松桂也應情未改萍蓬爭奈迹還疎¶
春風不見尋花伴遥向青雲泥子虛¶
　　　雨後過華嶽廟(第二句/缺兩字)¶
華山黒影霄崔嵬金天　　門未開雨淋鬼火滅不滅¶
風送神香來不來牆外素錢飄似雪殿前隂栢吼如雷¶
知君暗宰人間事休把蒼生夢裏裁¶
<pb:KR4h0140_WYG_643-9a>¶
　　　贈彈琴李處士¶
情知此事少知音自是先生枉用心世上幾時曽好古¶
人前何必更沾襟致身不似笙竽(一作/簧)巧恱耳寧如鄭¶
衞滛三尺焦桐七條線子期師曠兩沈沈¶
　　　劉員外寄移菊¶
秋來緣樹復緣牆怕共平蕪一例荒顔色不能随地變¶
風流唯解逐人香煙含細葉交加碧露拆寒英次第黄¶
深謝栽培與知賞但慙終歲待重陽¶
<pb:KR4h0140_WYG_643-9b>¶
　　　南山¶
鈍碧頑青幾萬秋直無天地始應休莫嫌塵土佯遮面¶
能向樓臺强出頭霽色陡添千尺翠夕陽閒放一堆愁¶
假饒不是神仙骨終抱琴書向此遊¶
　　　山中覽劉書記新詩¶
記室新詩相寄我藹然清絶更無過溪風滿䄂吹騷雅¶
巖瀑無時滴薜蘿雲外山髙寒色重雪中松苦夜聲多¶
靜酬嘉唱對幽景蒼鶴羸棲古木柯¶
<pb:KR4h0140_WYG_643-10a>¶
　　　早秋山中作¶
榮枯無路入千峯肥遯誰諧此志同司宼亦曽遭魯黜¶
歩兵何事哭途窮檜松瘦徤滴秋露户牖虛明生晩風¶
山思更清人影絶隴雲飛入草堂中¶
　　　賦得寒月寄齊已¶
松下清風吹我襟上方鐘磬夜沈沈已知廬嶽塵埃絶¶
更憶寒山雪月深髙謝萬緣消祖意朗吟千首亦師心¶
豈知名出徧(一作/徧出)諸夏石上棲禪竹影侵¶
<pb:KR4h0140_WYG_643-10b>¶
　　　曲江二首¶
南山低對紫雲樓翠影紅隂瑞氣浮一種是春長富貴¶
大都為水也風流爭攀柳帶千千手間挿花枝萬萬頭¶
獨向江邊㝡惆悵滿衣塵土避王侯¶
江色沈天萬草齊暖煙晴靄自相迷蜂憐杏蕋細香落¶
鶯墜柳條濃翠低千隊國娥輕似雪一羣公子醉如泥¶
斜陽怪得長安動陌上分飛萬馬蹄¶
　　　遷居清谿和劉書記見示¶
<pb:KR4h0140_WYG_643-11a>¶
擔錫歸來竹繞谿過津曽笑魯儒迷端居味道塵勞息¶
扣寂眠雲心境(一作/行)齊還似村家無寵祿時将隣叟話¶
幽棲山衣毳爛唯添野石井源清不貯泥祖意豈從年¶
臘得松枝肯為雪霜低晩天吟望秋光重雨陣横空蔽¶
斷霓¶
　　　隂地關崇徽公主手跡¶
一拓(一作/搯)纎㾗更不收翠微蒼蘚幾經秋誰陳帝子和¶
番䇿我是男兒為國羞寒雨洗來香已盡澹煙籠著恨¶
<pb:KR4h0140_WYG_643-11b>¶
長留可憐汾水知人意旁與吞聲未忍休¶
　　　題李員外㕔¶
石砌蛩吟響草堂人語稀道孤思絶唱年長漸知非名¶
利終成患煙霞亦可依髙丘松蓋古閒地藥苗肥猨鳥¶
啼嘉景牛羊傍晚暉幽棲還自得清嘯坐忘機愛彼人¶
深處白雲相伴歸¶
　　　山中寄梁判官¶
歸臥東林計偶諧柴門深向翠微開更無塵事心頭起¶
<pb:KR4h0140_WYG_643-12a>¶
還有詩情象外來康樂公應頻結社寒山子亦患多才¶
星郎雅是道中侣六藝拘牽在隗臺¶
　　　禪林寺作寄劉書記¶
坐近松風骨自寒茅齎直拶白雲邊𤣥關不閉何人到¶
此事誰論在佛先天竺老師留一句曹溪行者答全篇¶
今朝林下忘言說强把新詩寄謫仙¶
　　　山中病後作¶
臥病厭厭三伏盡商飇初自水邊來髙峯枯槁骨偏峭¶
<pb:KR4h0140_WYG_643-12b>¶
野樹扶疎葉未摧時序追牽從鬢改蟬聲酸急是誰催¶
雲門不閉全無事心外沈然一聚灰¶
　　　寄衞别駕¶
曉屐歸來嶽寺深嘗思道侣㑹東林昬沈天竺看經眼¶
蕭索淨名老病心雲蓋數重横隴首苔花千㸃遍松隂¶
知君超逹悟空旨三徑閑行抱素琴¶
　　　遣懷¶
長松埋澗底鬱鬱未出原孤雲飛隴首髙潔不可攀古¶
<pb:KR4h0140_WYG_643-13a>¶
道貴拙直時事不足言莫飲盗泉水無為天下先智者¶
與愚者盡歸北邙山唯有東流水年光不蹔閑¶
　　　酬劉書記一二知已見寄¶
見說金臺客相逢秖論詩坐來殘暑退吟許野僧(一作/人)¶
知自喜幽棲僻唯慙道義虧身閑偏好古句冷不求竒¶
晦迹全無累安貧自得宜同人終念我蓮社有歸期¶
　　　山中依韻答劉書記見贈¶
幽居少人事三徑草不開隱几虛室靜閑雲入坐來至¶
<pb:KR4h0140_WYG_643-13b>¶
道非内外詎言才不才寶月當秋空髙潔無纎埃心滅¶
(一作/減)百慮減(一作/滅)詩成萬象囘亦有吾廬在寂寞舊山¶
隈從容未歸去滿地生青苔謝公寄我詩清竒不可陪¶
白雪飛不盡碧雲欲成堆驚風出地户虩虩似震雷吟¶
哦山嶽動令人心膽摧思君覽章句還復如望梅慷慨¶
追古意曠望登髙臺何當陶淵明逺師勸傾盃流年将¶
老來華髪自相催野寺連屛障左右相裵囘¶
　　　山中答劉書記寓懷¶
<pb:KR4h0140_WYG_643-14a>¶
貴門多冠冕日與榮辱並山中有獨夫笑傲出衰盛正¶
直任天眞鬼神亦相敬之子賁丘園户牖松蘿暎骨将¶
槁木齊心同止水淨筆頭指金波座上横玉柄芙蓉出¶
秋渚繡段流清詠髙古不稱時沈黙豈相競窮搜萬籟¶
息危坐千峯靜林僧繼嘉唱風前亦為幸¶
　　　項羽廟¶
為虜為王盡偶然有何羞見漢江船停分天下猶嫌少¶
可要行人贈紙錢¶
<pb:KR4h0140_WYG_643-14b>¶
　　　春日商山道中作¶
一逕春光裏揚鞭入翠微風來花落㡌雲過雨沾衣谷¶
鳥銜枝去巴人負笈歸殘陽更惆悵前路客亭稀¶
　　　古石硯¶
追琢他山石方圎一勺深抱眞唯守墨求用每虛心波¶
浪因文起塵埃為廢侵憑君更研究何啻直千金¶
　　　惜花¶
未會春風意開君又落君一年今爛漫幾日便繽紛别¶
<pb:KR4h0140_WYG_643-15a>¶
豔那堪賞餘香不忍聞尊前恨無語應解(一作/得)作朝雲¶
　　　别楊秀才¶
因亂與君别相逢悲且驚開襟魂自慰拭淚眼空明故¶
國已無業舊交多不生如何又分袂難話别離情¶
　　　自歎拙¶
自憐心計拙欲語更悲辛世亂僮欺主年衰鬼弄人鏡¶
中顔欲老江上業長貧不是劉公樂(一作/藥)何由變此身¶
　　　亂後途中¶
<pb:KR4h0140_WYG_643-15b>¶
亂離尋故園朝市不如村慟哭翻無淚顚狂覺少魂諸¶
侯貪割據羣盗恣幷吞為問登壇者何年答漢恩¶
　　　燕¶
每歲同辛苦看人似有情亂飛春得意幽語夜聞聲整¶
羽莊姜恨廻身漢后輕豪家足金彈不用汚雕楹¶
　　　題慈雲寺僧院¶
帝城深處寺樓殿壓秋江紅葉去寒樹碧峯來曉窗煙¶
霞生淨土苔蘚上髙幢欲問吾師語心猨不肯降¶
<pb:KR4h0140_WYG_643-16a>¶
　　　聞子規(末句缺/二字)¶
寃禽名杜宇此事更難知昔帝一時恨後人千古悲斷¶
腸思故國啼血濺芳枝况是天涯客那堪　　睂¶
　　　送劉将軍入關討賊¶
世人多恃武何者是眞雄欲滅黄巾賊湏憑黒矟公指¶
星憂國計望氣識天風明日凌雲上期君第一功¶
　　　陪鄭先軰華山羅谷訪張隱者¶
白雲閑洞口飛蓋入嵐光好鳥共人語異花迎客香谷¶
<pb:KR4h0140_WYG_643-16b>¶
風聞鼓吹苔石見文章不是陪仙侣無因訪阮郎¶
　　　兵後尋邊三首¶
千里煙沙盡日昬戰餘燒罷閉重門新成劒㦸皆農器¶
舊著衣裳盡血㾗巻地朔風吹白骨柱(一作/挂)天青氣泣¶
幽魂自憐長䇿無人問羞戴儒冠傍塞垣¶
旗頭指處見黄埃萬馬横馳鶻翅廻劒㦸逺腥凝血在¶
山河先暗陣雲來角聲惡殺悲於哭鼓勢爭强怒若雷¶
日暮却登寒壘望飽鴟清嘯伏屍堆¶
<pb:KR4h0140_WYG_643-17a>¶
風怒邊沙逬鐵衣胡兒胡馬正驕肥将軍對陣誰敎入¶
戰士辭營不道歸新血濺紅粘蔓草舊骸堆白映寒暉¶
胸中縱有銷兵術欲向何門說是非¶
　　　滄浪峽¶
走轂飛蹄過此傍幾人留意問滄浪煙波莫笑趨名客¶
為愛朝宗日夜忙¶
　　　公子家二首¶
曽是皇家幾世侯入雲髙第照神州柳遮門户横金鎻¶
<pb:KR4h0140_WYG_643-17b>¶
花擁弦歌咽畫樓錦䄂妬姬爭巧笑玉銜嬌馬索閒遊¶
麻衣酷獻平生業醉倚春風不㸃頭¶
柳底花隂壓露塵醉(一作/瑞)煙輕罩一團春鴛鴦占水能¶
嗔客鸚鵡嫌籠解駡人騕褭似龍随日換輕盈如燕逐¶
年新不知買盡長安笑活得蒼生幾户貧¶
　　　山下(一作/中)殘夏偶作¶
等閒三伏後獨臥此髙丘殘暑炎於火林風爽帶秋聲¶
名何要出吟詠亦堪休自許紅塵外雲溪好潄流¶
<pb:KR4h0140_WYG_643-18a>¶
　　　夜吟¶
除却閒吟外人間事事慵更深成一句月冷上孤峯窮¶
理多瞑目含毫靜倚松終篇渾不寐危坐到晨鐘¶
　　　代崇徽公主意¶
金釵墜地鬢堆雲自别朝(一作/昭)陽帝豈聞遣妾一身安¶
社稷不知何處用将軍¶
　　　下第獻所知三首¶
偶向江頭别釣磯等閑經歲與心違虛敎六尺受辛苦¶
<pb:KR4h0140_WYG_643-18b>¶
枉把一身憂是非青桂本來無欠負碧霄何處有因依¶
春風不用相催促㢠廻避花時也解歸¶
不識人間巧路岐只将端拙泥神祗與他名利本無分¶
却共水雲曽有期大抵物情應莫料近來天意也湏疑¶
自憐心計今如此憑仗春醪為解頤¶
十年磨鏃事鋒鋩始逐朱旗入戰塲四海風雲難際會¶
一生肝膽易開張退飛鶯谷春零落倒卓龍門路渺茫¶
今日慙知也慙命笑餘歌罷忽(一作/緫)淒涼¶
<pb:KR4h0140_WYG_643-19a>¶
　　　寄太常王少卿¶
别後西風起新蟬坐臥聞秋天靜如水逺岫碧侵雲雅¶
飲純和氣清吟氷雪文相思重囘首梧葉下紛紛¶
　　　遊俠兒¶
好把雄姿渾世塵一塲閑事莫因循荆軻只為閑言語¶
不與燕丹了得人¶
　　　下第出春明門¶
曽和秋雨驅愁入却向春風領恨囘深謝㶚陵堤畔柳¶
<pb:KR4h0140_WYG_643-19b>¶
與人頭上拂塵埃¶
　　　望思臺¶
君父昬䝉死不囘謾将平地築髙臺九層黄土是何物¶
銷得向前寃恨來¶
　　　病中答劉書記見贈¶
病來雙樹下雲脚上禪袍頻有瓊瑶贈空瞻雪月髙已¶
知捐俗態時許話風騷衰疾(一作/病)未能起相思徒自勞¶
　　　早秋山中作¶
<pb:KR4h0140_WYG_643-20a>¶
誰到山中語雨餘風氣秋煙嵐出澗底瀑布落牀頭至¶
道亦非逺僻詩湏苦求千峰有嘉景柱杖獨廵遊¶
　　　别墅¶
此地可求息開門足野情窗明雨初歇日落風更清蒼¶
蘚槎根匝碧煙水面生翫竒心自樂暑月聽蟬聲¶
　　　柳十首¶
㶚岸江頭臘雪消東風偷軟入纎條春來不忍登樓望¶
萬架金絲著地嬌¶
<pb:KR4h0140_WYG_643-20b>¶
受盡風霜得到春一條條是逐年新尋常送别無餘事¶
爭忍攀将過與人¶
長恨陽和也世情把香和豔與紅英家家只是栽桃李¶
獨自無根到處生¶
只為遮樓又拂橋被人摧折好枝條假饒張緒如今在¶
湏把風流暗裏銷¶
弱帶低垂可自由傍他門户倚他樓金風不解相擡舉¶
露壓煙欺直到秋¶
<pb:KR4h0140_WYG_643-21a>¶
終日堂前學畫睂幾人曽道勝花枝試看三月春殘後¶
門外青隂是阿誰¶
也曽飛絮謝家庭從此風流别有名不是向人無用處¶
一枝愁殺别離情¶
從來只是愛花人楊柳何曽占得春多向客亭門外立¶
與他迎送往來塵¶
强扶柔態酒難醒殢著(一作/漠漠)春風别有情公子王孫且¶
相伴與君俱得幾時榮¶
<pb:KR4h0140_WYG_643-21b>¶
無賴秋風斗覺(一作/送)寒萬條煙草(一作/罩)一時乾遊人若¶
要春消息直向江頭臘後看¶
　　　酬劉書記見贈(第七句缺一字/第十五句缺)¶
獨在西峯末憐君和氣多勞生同朽索急景似傾波禪¶
者行擔錫樵師語隔坡旱　生赤蘚古木架青蘿石澗¶
新蟬蛻茅簷舊燕窠篇章䝉見許松月好相過思苦通¶
眞理吟清合太和　　　　　風起送漁歌¶
　　　贈徐三十(一本題缺一本作酬/劉書記見贈第二首)¶
<pb:KR4h0140_WYG_643-22a>¶
　春滿南宫白日長夜來新直錦衣郎朱排六相(一作/㦸)助¶
　神聳玉襯一㕔侵骨涼砌竹拂𫀆爭草色庭花飄豔妬¶
　蘭香從今不羨乗槎客曽到三星列宿傍¶
　　　　牡丹¶
　邀勒春風不早開衆芳飄後上樓臺數苞仙豔火中出¶
　一片異香天上來曉露精神妖欲動暮煙情態恨成堆¶
　知君也解相輕薄斜倚闌干首重廻¶
　　　　贈宿将¶
<pb:KR4h0140_WYG_643-22b>¶
　校獵燕山經幾春雕弓白羽不離身年來馬上渾無力¶
　望見飛鴻指似人¶
　¶
　¶
　¶
　¶
　¶
御定全唐詩巻六百四十三¶
