# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.859826
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百八十二
<pb:KR4h0140_WYG_282-1a>¶
　欽定四庫全書¶
御定全唐詩巻二百八十二¶
　　　李益¶
　李益字君虞姑臧人大厯四年登進士第授鄭縣尉乆¶
　不調益不得意北遊河朔幽州劉濟辟為從事嘗與濟¶
　詩有怨望語憲宗時召為祕書少監集賢殿學士自負¶
　才地多所凌忽為衆不容諫官舉其幽州詩句降居散¶
　秩俄復用為祕書監遷太子賓客集賢學士判院事轉¶
<pb:KR4h0140_WYG_282-1b>¶
　右散騎常侍太和初以禮部尚書致仕卒益長於歌詩¶
　貞元末與宗人李賀齊名每作一篇教坊樂人以賂求¶
　取唱為供奉歌辭其征人歌早行篇好事畫為屏障集¶
　一卷今編詩二巻¶
　　　　從軍有苦樂行(時從司空魚公北/征  魚一作冀)¶
　勞者且莫(一作/勿)歌我欲(一作/歌)送君觴從軍有苦樂此曲¶
　樂未央僕居在(一作本居/又作本起)隴上隴水斷人腸東過秦宫¶
　路宫路(一作/樹)入咸陽時逢漢帝出諫獵至長楊詎馳遊¶
<pb:KR4h0140_WYG_282-2a>¶
俠窟非結少年場一旦承嘉惠輕身(一作/命)重恩光秉筆¶
參帷帟從軍至朔方邊地多隂風草木自淒凉斷絶海¶
雲去出没胡沙長參差引雁翼隱轔騰軍装劒文夜如¶
水馬汗凍成霜俠氣五都少矜功六郡良山河起目前¶
睚眦死路傍北逐驅獯(一作/種)虜西臨復舊疆昔還賦(一/作)¶
(尠/)餘資今出乃贏糧一矢弢夏服我弓不再張寄語(一/作)¶
(言/)丈夫雄苦樂身自當¶
　　　登長城(一題作/塞下曲)¶
<pb:KR4h0140_WYG_282-2b>¶
漢家今上郡秦塞古長城有日雲長慘無風沙自驚當¶
今聖天子不戰四夷平¶
　　　雜曲¶
妾本蠶家女不識貴門儀藁砧持玉斧交結五陵兒十¶
日或一見九日在路岐人生此夫壻富貴欲何為楊柳¶
徒可折南山不可移婦人貴結髪寜有再嫁資嫁女莫¶
望髙女心願所宜寜從賤相守不願貴相離藍葉鬱重¶
重藍花若榴色少婦歸少年華光(一作/光華)自相得誰言配¶
<pb:KR4h0140_WYG_282-3a>¶
君子以奉百年身有義即夫壻無義還他人愛如寒爐¶
火棄若秋風扇山嶽起面前相看不相見丈夫非小兒¶
何用强相知不見朝生菌易成還易衰征客欲臨路居¶
人還出門北風河梁上四野愁雲繁豈不戀我家夫壻¶
多感恩前程有日月勲績在河源少婦馬前立請君聽¶
一言春至草亦生誰能無別情殷勤展心素見新莫忘¶
故遥望孟門山殷勤報君子既為隨陽雁勿學西流水¶
嘗聞生别離悲莫悲於此同器不同榮堂下即千里與¶
<pb:KR4h0140_WYG_282-3b>¶
君貧賤交何異萍上水託身天使然同生復同死¶
　　　送遼陽使還軍¶
征人歌且行北上遼陽城二月戎馬息悠悠邊草生青¶
山出塞斷代地入雲平昔者匈奴戰多聞殺漢兵平生¶
報國憤(一作/意)日夜角弓鳴勉君萬里去勿使虜塵驚¶
　　　賦得早燕送别¶
碧草縵(一作/漫)如綫去來雙飛燕長門未有春先入班姬¶
殿梁空繞不(一作/復)息簷寒窺欲遍今至隨紅蕚(一作/蕋)昔¶
<pb:KR4h0140_WYG_282-4a>¶
還悲素扇一别與秋鴻差池詎相見¶
　　　秋晚溪中寄懐大理齊司直(時齊分司洛下/有東山之期)¶
鳳翔屬明代羽翼文葳蕤崑崙進琪樹飛舞下瑶池振¶
儀自西睠東夏復分釐國典唯平法伊人方在斯荒寧¶
(一作/亭)桁楊肅芳輝蘭玉滋明質鶩髙景飄颻服纓綏天¶
寒清洛苑秋夕白雲司况復空巖側蒼蒼幽桂期嵗寒¶
坐流霰山川猶别離浩思慿尊酒氛氲獨含辭¶
　　　溪中月下寄楊子尉封亮¶
<pb:KR4h0140_WYG_282-4b>¶
蘅若奪幽色銜思恍無悰宵長霜霧(一作/霰)多嵗晏淮海¶
風團團山中月三五離夕(一作/席)同露凝朱弦絶觴至蘭¶
玉空清光液流波盛明難再逢嘗恐河漢逺坐窺烟景¶
窮小人諒處隂君子樹大(一作/元)功永願厲髙翼慰我丹¶
桂叢¶
　　　春晩賦得餘花落(得起/字)¶
留春春竟去春去花如此蝶舞遶應稀鳥驚飛詎已衰¶
紅辭故蕚繁緑扶彫蕊自委不勝愁庭風那更起¶
<pb:KR4h0140_WYG_282-5a>¶
　　　聞亡友王七嘉禾寺得素琴¶
故人惜此去留琴明月前今來我訪舊淚灑白雲天詎¶
欲匣孤響送君歸夜泉撫琴猶可絶况此故無弦何必¶
雍門奏然後淚(一作/使)潺湲¶
　　　校書郎楊凝往年以古鏡貺別今追贈以詩¶
明鏡出匣時明如雲間月一别青春鑑囘光照華髪美¶
人昔自愛鞶帶手中(一作/所)結願以(一作/似)三五期經天無¶
玷缺¶
<pb:KR4h0140_WYG_282-5b>¶
　　　置酒行(一本無/行字)¶
置酒命所歡憑觴遂為戚日往不再來茲辰坐成昔百¶
齡非乆長五十将半百胡為勞我形已鬚(一作鬢/又作鬒)還復¶
白西山鸞鶴羣(一作/顧)矯矯煙霧翮明霞(一作/訣)發金丹隂¶
洞潛水碧安得凌風羽崦嵫駐靈魄無然坐衰老慙歎¶
(一作/觀)東陵柏¶
　　　長社竇明府宅夜送王屋道士常究子¶
旦隨三鳥去羽節凌霞光暮與䨇鳧宿雲車下紫陽天¶
<pb:KR4h0140_WYG_282-6a>¶
壇臨月近洞水出山長海嶠年年别丘陵徒自傷¶
　　　觀囘軍三韻¶
行行上隴頭隴月(一作/麥)暗悠悠萬里将軍没囘旌隴戍¶
(一作/樹)秋誰令嗚咽水重入故營流¶
　　　華山南廟¶
隂山臨古道古廟閉山碧(一作廟閉/空山碧)落日春草中搴芳¶
薦瑶席明靈達精意髣髴如不隔巖(一作/微)雨神降時囘¶
飈入松栢當聞坑儒後此地返秦(一作/曾返)璧自古害忠良¶
<pb:KR4h0140_WYG_282-6b>¶
神其輔宗祏¶
　　　喜邢校書逺至對雨同賦逺晚飯阮返五韻¶
雀噪空城隂木衰羇思逺已(一作/似)蔽青山望徒悲白雲¶
晚别離千里風雨中同一飯開徑說逢康臨觴方接阮¶
旅宦竟何如勞飛思自返¶
　　　城西竹園送裴佶王達¶
葳蕤凌風竹寂寞離人觴愴懐非外至沈鬱自中腸逺¶
行從此始别袂重淒霜¶
<pb:KR4h0140_WYG_282-7a>¶
　　　月下喜邢校書至自洛¶
天河夜未央漫漫復蒼蒼重君逺行至及此明月光華¶
星暎衰柳暗水入寒塘客心定何似餘歡方自長¶
　　　北至太原¶
炎祚昔昬替皇基此鬱盤𤣥命久己集撫運良乃(一作/乃良)¶
艱南阨羊腸險北走雁門寒始於一戎定垂此億世安¶
唐風本憂思王業實艱難中厯雖横潰天紀未可干聖¶
明所興國靈嶽固不殫咄咄薄遊客斯言殊不刋¶
<pb:KR4h0140_WYG_282-7b>¶
　　　入華山訪隱者經仙人石壇¶
三考四(一作/西)嶽下官曹少休沐久負青山諾今還獲所¶
欲嘗聞玉清洞金簡受𤣥籙夙駕昇天行雲遊恣霞宿¶
(一作雲霞/恣遊宿)平明矯輕䇿捫石入空曲仙人古石壇苔遶¶
青瑶局陽桂凌煙紫隂蘿冒水緑隔世(一作/山)聞丹經懸¶
泉注明玉前驚羽人㑹白日天居肅問我将致辭笑之¶
自相目竦身雲遂起仰見雙白鵠墮其一紙書文字類¶
鳥足視之了不識三返又三復歸來問方士舉世莫解¶
<pb:KR4h0140_WYG_282-8a>¶
讀何必若蜉蝣然後為跼促鄙哉宦游子身志俱降辱¶
再往不及期勞歌叩山木¶
　　　罷鏡¶
手中青銅鏡照我少年時衰颯一如此清光難復持欲¶
令孤月掩從遣半心疑縱使逢人見猶勝自見悲¶
　　　華隂東泉同張處士詣藏律師兼簡縣内同官¶
　　　因寄齊中書¶
蒼崖抱寒泉淪照洞金碧潛鱗孕明晦山靈閟幽(一作/精)¶
<pb:KR4h0140_WYG_282-8b>¶
賾前峯何其詭萬變窮日夕松老風易悲山秋雲更白¶
故人邑中吏五里仙霧隔美質簡瓊瑶英聲鏗金石煩¶
君竟相問問我此何適我因贊時理書寄西飛翮哲匠¶
熙百工日月被光澤大國本多士荆岑無遺璧髙網彌¶
八紘皇圖明四闢羣材既兼暢顧我在草澤貴無身外¶
名賤有區中役忽忽百齡内殷殷千慮廹人生已如寄¶
在寄復為客舊國不得歸風塵滿阡陌¶
　　　答郭黄中孤雲首章見贈¶
<pb:KR4h0140_WYG_282-9a>¶
孤雲生西北從風東南飄帝鄉日已逺蒼梧無還飈已¶
矣𤣥鳳歎嚴霜集靈苕君其勉我懐嵗暮孰不彫¶
　　　合源溪期張計不至¶
霜露肅時序緬然方獨尋暗溪遲仙侣寒澗聞松禽寂¶
歴茲夜(一作/夜茲)永清明秋序深微波澹澄夕煙景含虚林¶
素志乆淪否幽懐方自吟(一作/今)¶
　　　竹溪¶
訪竹越雲崖即林若溪絶寧知脩幹下漠漠秋苔潔清¶
<pb:KR4h0140_WYG_282-9b>¶
光溢空曲茂色臨幽澈採摘愧芳鮮奉君嵗暮節¶
　　　送諸暨王主簿之任¶
别愁已萬緒離曲方三奏逺宦一辭鄉南天異風候秦¶
城嵗芳老越國春山秀落日望寒濤公門閉清晝何用¶
慰相思裁書寄闗右¶
　　　罷秩後入華山採茯苓逢道者¶
委綬來(一作/采)名山觀竒恣所停山中若有聞言此不死¶
庭遂逢五老人一謂西嶽靈或聞樵人語飛去入昴星¶
<pb:KR4h0140_WYG_282-10a>¶
授我出雲路蒼然凌石屏視之有文字乃古黄庭經左¶
右長松列動揺風露零上蟠千年枝隂虬負青㝠下結¶
九秋霰流膏為茯苓取之砂石間異若龜鶴形况聞秦¶
宫女華髪變已青有如上帝心與我千萬齡始疑有仙¶
骨鍊魂可永寧何事逐豪遊飲啄以羶腥神物亦自閟¶
風雷䕶此扄欲傳山中寳囘䇿忽已暝乃悲世上人求¶
醒終不醒¶
　　　自朔方還與鄭式瞻崔稱鄭子周岑贊同㑹法¶
<pb:KR4h0140_WYG_282-10b>¶
　　　雲寺三門避暑¶
予本疎放士朅來非外矯誤落邊塵中愛山見山少始¶
投清涼宇門值煙岫表參差互明滅彩翠竟昬曉泠泠¶
逺風來過此羣木杪英英二三彦襟曠去煩擾(一作/撓)遊¶
川出潛魚息隂勌飛鳥徇物不可窮唯於此心了¶
　　　來從竇車騎行(自朔方/行作)¶
束髪逢世屯懐恩抱明義讀書良有感(一作/不武)學劒慙非¶
智遂别魯諸生來從竇車騎追兵赴邊急絡馬黄金轡¶
<pb:KR4h0140_WYG_282-11a>¶
出入燕南陲由來重意氣自經臯蘭戰又(一作/入)破樓煩¶
地西北䕶三邊東南留一尉時過歘如雲(一作如/雲雨)參差¶
不自(一作/自不)意将軍失恩澤萬事從此異置酒髙臺上薄¶
暮秋風至長㦸與我歸歸來同棄置自酌還自飲非名¶
又非利歌出易水寒琴下雍門淚出逢平樂舊言在天¶
階侍問我從軍苦自陳少年貴丈夫交四海徒論身自¶
致漢将不封侯蘇卿勞(一作來/又作還)逺使今我終此曲此曲¶
誠不易貴人難識心何由知忌諱¶
<pb:KR4h0140_WYG_282-11b>¶
　　　夜發軍中¶
邊馬櫪上驚雄劒匣中鳴半夜軍書至匈奴宼六城中¶
堅分暗陣太乙起神兵出没風雲合蒼黄豺虎爭今日¶
邊庭戰縁賞不縁名¶
　　　将赴朔方早發漢武泉¶
弭盖出故闗窮秋首邊路問我此何為平生重一顧風¶
吹山下草繫馬河邊樹奉役良有期囘瞻終未屢去鄉¶
幸未逺戎衣今已故豈惟幽朔寒念我機中素去矣勿¶
<pb:KR4h0140_WYG_282-12a>¶
復言所酬知音(一作/者)遇¶
　　　城傍少年(一作漢宫/少年行)¶
生長邊城傍出身事弓馬少年有膽氣獨獵隂山下偶¶
與匈奴逢曽擒射鵰者名懸壮士籍請君少相假¶
　　　游子吟¶
女羞夫壻薄客耻主人賤遭遇同衆流低囘媿相見君¶
非青銅鏡何事空照面莫以衣上塵不謂心如練人生¶
當榮盛待士勿言倦君看白日馳何異弦上箭¶
<pb:KR4h0140_WYG_282-12b>¶
　　　飲馬歌¶
百馬飲一泉一馬爭上游一馬噴成泥百馬飲濁流上¶
有滄浪客對之空歎息自顧纓上塵裵囘終日夕為問¶
泉上翁何時見沙石¶
　　　蓮塘驛(在盱/眙界)¶
五月渡淮水南行遶山陂江村逺雞應竹裏聞繰絲楚¶
女肌髪美蓮塘煙露滋菱花覆碧渚黄鳥雙飛時𣺌𣺌¶
泝洄逺憑風託微詞斜光動流睇此意難自持女歌本¶
<pb:KR4h0140_WYG_282-13a>¶
輕豔客行多怨思女蘿䝉幽蔓擬上青桐枝¶
　　　五城道中¶
金鐃隨玉節落日河邊路沙鳴後騎來雁起前軍度五¶
城鳴斥堠三秦新召募天寒白登道塞濁隂山霧仍聞¶
舊兵老尚在烏蘭戍笳簫漢思繁旌旗邊色故寝興倦¶
弓甲勤役傷風露來逺賞不行鋒交勲乃茂未知朔方¶
道何年罷兵賦¶
　　　與王楚同登青龍寺上方¶
<pb:KR4h0140_WYG_282-13b>¶
連岡出古寺流睇移芳讌鳥没漢諸陵草平秦故殿揺¶
光淺深樹拂木(一作/水)參差鷰春心斷易迷逺目傷難徧¶
壮日各輕年暮年方自見¶
　　　登夏州城觀送行人賦得六州胡兒歌¶
六州胡兒六蕃語十嵗騎羊逐(一作/射)沙䑕沙頭牧馬孤¶
雁飛漢軍遊騎貂錦衣雲中征戍三千里今日征行(一/作)¶
(人/)何嵗歸無定河邊數株栁共送行人一杯酒胡兒起¶
作和(一作/六)蕃歌齊唱嗚嗚盡垂手心知舊國西州逺西¶
<pb:KR4h0140_WYG_282-14a>¶
向胡天望鄉久回頭忽作異方聲一聲回盡征人首蕃¶
音虜曲一(一作/自)難分似說邊情向塞雲故國闗山無限¶
路風沙滿眼堪斷魂不見天邊青作(一作/草)塜古來愁殺¶
漢昭君¶
　　　從軍夜次六胡北飲馬磨劒石為祝殤辭¶
我行空磧見沙之磷磷與草之羃羃半没胡兒磨劒石¶
當時洗劒血成川至今草與沙皆赤我因扣石問以言¶
水流嗚咽幽草根君寜獨不怪隂燐吹火熒熒又為碧¶
<pb:KR4h0140_WYG_282-14b>¶
有鳥自稱蜀帝魂南人伐竹湘山下交根接葉滿淚痕¶
請君先問湘江水然我此恨乃可論秦亡漢絶三十國¶
闗山戰死知何極風飄雨灑水自流此中有寃消不得¶
為之彈劒作哀吟風(一作/蓬)沙四起雲沈沈滿營戰馬嘶¶
欲盡畢昴不見胡天隂東征曽弔長平苦往往晴明獨¶
風雨年移代去感精魂空山月暗聞鼙鼓秦坑趙卒四¶
十萬未若格鬭傷戎虜聖君破胡為六州六州又盡為¶
(一作/空)胡丘韓公三城斷胡路漢甲百萬屯邊秋乃分司¶
<pb:KR4h0140_WYG_282-15a>¶
空授朔土擁以玉節臨諸侯漢為一雪萬世讐我今抽¶
刀勒劒石告爾萬世為唐休又聞招魂有美酒為我澆¶
酒祝東流殤為魂兮可以歸還故鄉些沙場地無人兮¶
爾獨不可以久留¶
　　　登天壇夜見海(一本海下/有日字)¶
朝遊碧峯三十六夜上天壇月邊宿仙人攜我搴玉英¶
壇上夜半東方明僊鐘撞撞近海日海中離離三山出¶
霞梯赤城遥可分霓旌綘節倚彤雲八鸞五鳳紛在御¶
<pb:KR4h0140_WYG_282-15b>¶
王母欲上朝元君羣仙指此為我説幾見塵飛滄海竭¶
竦身别我期丹宫空山處處遺清風九州下視杳未旦¶
一半浮生皆夢中始知武皇求不死去逐瀛洲羡門子¶
　　　大禮畢皇帝御丹鳳門改元建中大赦¶
大明曈曈天地分六龍負日升天門鳳凰飛來銜帝籙¶
言我萬代金皇孫靈雞鼓舞承天赦髙翔百尺垂朱幡¶
宸居穆清受天厯建中甲子合上元昊穹景命即已至¶
王(一作/三)事乃可酬乾坤升中告成答𤣥貺泥金檢玉昭¶
<pb:KR4h0140_WYG_282-16a>¶
鴻恩云亭之事畧可記七十二君寧獨尊小臣欲上封¶
禪表(一作/草)久而未就(一作/召)歸文(一作/陵)園¶
　　　輕薄篇¶
豪不必馳千騎雄不在垂雙鞬天生俊氣自相逐出與¶
鵰鶚同飛翻朝行九衢不得意下鞭走馬城西原忽聞¶
燕雁一聲去囘鞍挾彈平陵園歸來青樓曲未半(一作/辛)¶
美人玉色當金尊淮隂少年不相下酒酣半笑倚市門¶
安知我有不平色白日欲落紅塵昬死生容易如反掌¶
<pb:KR4h0140_WYG_282-16b>¶
得意失意由一言少年但飲莫相問此中報讐亦(一作/兼)¶
報恩¶
　　　野田行(一作于/鵠詩)¶
日没出古城野田何茫茫寒狐嘯(一作/上)青塜鬼火燒白¶
楊昔人未為泉下客行到此中曽斷腸¶
　　　古别離¶
雙劒欲别風(一作/心)淒然雌沈水底雄上天江囘漢轉兩¶
不見雲交雨合知何年古來萬事皆由命何用臨岐苦¶
<pb:KR4h0140_WYG_282-17a>¶
涕漣(一作涕/苦相連)¶
　　　效古促促曲為河上思婦作¶
促促何促促黄河九囘曲嫁與棹船郎空牀将影宿不¶
道君心不如石那教(一作/令)妾貌長如玉¶
　　　漢宫少年行¶
君不見上宫警夜營八屯鼕鼕街鼓朝朱軒玉堦霜仗¶
擁未合少年排入銅龍門暗聞弦管九天上宫漏沈沈¶
清吹繁平明走馬絶馳道呼鷹挾彈通繚垣玉籠金鎻¶
<pb:KR4h0140_WYG_282-17b>¶
飬黄口探雛取卵伴王孫分曹陸博快一擲迎歡先意¶
笑語喧巧為柔媚學優孟儒衣嬉戯冠沐猿晩來香街¶
經栁市行過倡舍宿桃根相逢杯酒(一作/酒後)一言失迴朱¶
㸃白聞至尊金張許史伺顔色王侯将相莫敢論豈知¶
人事無定勢朝歡暮戚如掌翻椒房寵移子愛奪一夕¶
秋風生戾園徒用黄金将買賦寧知白玉暗成痕持杯¶
收水水已覆徙薪避火火更燔欲求四老張丞相南山¶
如天不可上¶
<pb:KR4h0140_WYG_282-18a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_282-18b>¶
　¶
　¶
　¶
　¶
　¶
　¶
　¶
御定全唐詩巻二百八十二¶
