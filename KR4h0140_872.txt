# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:08.904192
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百七十二
<pb:KR4h0140_WYG_872-1a>¶
　欽定四庫全書¶
御定全唐詩卷八百七十二¶
　　無名氏¶
　　　　廣州三樵歌(曲江令朱隨侯張鷟目為臛亂土/梟女夫李逖遊客爾朱九竝姿相)¶
　　　　(少媚廣州人號為/三樵人歌之云云)¶
　奉敕追三樵隨侯傍道走廻頭語李郎喚取爾朱九¶
　　　　三御史詠(元福慶拜右臺監察與韋虛名任正/名頗事軒昻殿中監察評之詠曰)¶
　韋子凝而密任生直且狂可憐元福慶也學坐凝牀¶
<pb:KR4h0140_WYG_872-1b>¶
　　　　臺中裏行詠(開元中置裏行無員數或有御史/裏行侍御史裏行殿中裏行監察)¶
　　　　(裏行以未為正官臺中詠之云/云任端即侍御史任正名也)¶
　柱下雖為史臺中未是官何時聞必也早晩見任端¶
　　　　譏裵休(休性慕禪林兒女多名師女僧兒李徳/裕性好𤣥門修彭祖房中之術時人譏)¶
　　　　(之/)¶
　趙氏兒皆尼氏女師翁兒即晉公兒却教術士難推算¶
　胎月分張與阿誰¶
　　　　嘲四相(懿宗時曹確楊收/徐商路巖同秉政)¶
<pb:KR4h0140_WYG_872-2a>¶
確確無餘事錢財總被收商人都不管貨賂㡬時休¶
　　　放牓詩(太和八年放牓/進士多貧士)¶
乞兒還有大通年三十三人椀杖全薛庶準前騎瘦馬¶
范酇依舊蓋番氊¶
　　　改魏扶詩(大中初魏扶知禮闈入貢院題詩云/梧桐葉落滿庭隂鎻閉朱門試院深)¶
　　　(曾是昔年辛苦地不將今日負前心/及牓出無名子削為五言詩以譏之)¶
葉落滿庭隂朱門試院深昔年辛苦地今日負前心¶
　　　嘲舉子騎驢(咸通中以進士車服僭差不許乗/馬時場中不減千人雖勢可熱手)¶
<pb:KR4h0140_WYG_872-2b>¶
　　　(亦皆騎驢或/嘲之云云)¶
今年敕下盡騎驢短軸長鞦(一作紫/軸緋氊)滿九衢清瘦兒郎¶
猶自可就中愁殺鄭昌圖(昌圖魁偉甚/故有此句)¶
　　　嘲崔垂休(𦙍字垂休變化年惑妓人王小潤費/甚廣嘗題記於小潤髀上為為山所)¶
　　　(見贈詩云云為山名/就字衮求失其姓)¶
慈恩墖下親泥壁滑膩光華玉不如何事博陵崔四十¶
金陵腿上逞歐書¶
　　　嘲主司崔澹(主試以至仁伐不仁為賦題/時黄巢方熾無名子嘲之)¶
<pb:KR4h0140_WYG_872-3a>¶
主司何事厭吾王解把黄巢比武王¶
　　　嘲士戲任轂(轂有經學居懷谷望徵命而蒲輪/不至自入京師訪問知已有朝士)¶
　　　(戲贈詩云云/後至補衮)¶
雲林應訝鶴書遲自入京來探事宜從此見山須合眼¶
被山相賺已多時¶
　　　題房魯題名後(敬愛寺山亭院畫有雉尾若真/砂子上有進士房魯題名處後)¶
　　　(有人題/詩云云)¶
姚家新壻是房郎未解芳顔意欲狂見説正調穿羽箭¶
<pb:KR4h0140_WYG_872-3b>¶
莫教射破寺家牆¶
　　　洛陽人嘲跋異(劉道醇五代名畵記云異汧陽/人善畵佛像梁龍徳中洛陽廣)¶
　　　(愛寺僧邀之畵三門兩壁時有張將軍圖尤善/丹青異方用杇圖長揖而進搦筆倐忽而成右)¶
　　　(堵異覩跡驚讓聽其成/之洛陽人因為謡嘲異)¶
赫赫洛下唯説異畫張氏出頭跋異無價¶
　　　又嘲(後福先寺請異畫大殿護法善神有滑臺/人李羅漢來與角畫異恐如張圖讓西壁)¶
　　　(與之自竭思成一神像平生所未能李/見之媿甚自縊死時人復嘲之云云)¶
李生來跋君怕不意今日却增價不畫羅漢畫駝馬¶
<pb:KR4h0140_WYG_872-4a>¶
　　　蜀選人嘲韓昭(蜀王衍時韓昭為吏部侍郎受/賂徇私選人詣鼓院訴之并有)¶
　　　(此嘲衍召問昭昭曰此皆太后太/妃國舅之親非臣之親衍黙然)¶
嘉眉邛蜀侍郎骨肉導江青城侍郎情親果閬二州侍¶
郎自留巴蓬集壁侍郎不識¶
　　　嘲傴僂人(有人患腰曲傴僂常/低頭而行傍人詠之)¶
拄杖欲似乃播笏還似及逆風盪雨行面乾頂額溼著¶
衣牀上坐肚緩脊皮急城門爾許髙故自匍匐入¶
　　　曲中唱語¶
<pb:KR4h0140_WYG_872-4b>¶
張公喫酒李公顛盛六生兒鄭九憐舍下雄雞傷一徳¶
南頭小鳯納三千(南曲張住住少與鄰兒龎佛奴訂結/髪之約及笄里南陳小鳯權聘求其)¶
(元住住先期梯就佛奴以遂平生後令佛奴髠雞冠取/丹物誑小鳯小鳯得之獻三緡於張氏時北曲有王小)¶
(福者鄭九郎主之而私於曲中盛六子/及誕一子鄭撫之甚厚曲中因冇此唱)¶
　　　改唱¶
張公喫酒李公顛盛六生兒鄭九憐舍下雄雞失一足¶
街頭小福拉三拳(小鳯㣲聞前唱疑之是日佛奴家雄/雞偶被闕傷足疑街頭田小福所傷)¶
(遂毆之住住素有口聞之向小鳯曰街頭以此事唱舍/下雄雞失一足街頭小福拉三拳且雄雞失徳是何謂)¶
<pb:KR4h0140_WYG_872-5a>¶
(也故噪弄小鳯小鳯/甚不自足然亦不喻)¶
　　　街中又唱(住住以前言告佛奴佛奴因以生絲/纏雞足置街中召羣小兒依住住言)¶
　　　(共變其唱小鳯出街中見雞跛又聞改唱深恨/向來誤聼復之張舍歡宴至旦將歸街中又唱)¶
　　　(云云小鳯聞此唱遂不復詣/住住後住住終歸佛奴也)¶
莫將龎大作荍(錦葵花/也音翹)團龎大皮中的不乾不怕鳯凰¶
當額打更將雞脚用筋纏¶
　　　吹火詩(有覩鄰人夫婦相和諧者夫自外歸見/婦吹火贈詩其妻亦候夫歸告之曰君)¶
　　　(豈不能學也夫曰彼詩何語乃誦之夫曰君/當吹火為别製之妻效吹夫亦效之為詩馬)¶
<pb:KR4h0140_WYG_872-5b>¶
吹火朱脣動添薪玉腕斜遥看煙裏面大似霧中花(鄰/人)¶
吹火青脣動添薪黒腕斜遥看煙裏面恰似鳩盤茶(效/作)¶
　　　劉黒闥解嘲人語(劉黒闥據相洺日嘗訪得解/嘲人有水惡鳥飛過令嘲之)¶
　　　(又令嘲駱駝大悦賜絹五十匹此人置左膞負/出未至門倒臥不起黒闥令問何意荅云為是)¶
　　　(偏擔更命五十屯/緜置右膊將去)¶
水惡頭如䥥杓尾如鑿河裏搦魚無僻錯(嘲水/惡鳥)¶
駱駝項曲綠蹄被他負物多(嘲駱/駝)¶
　　　村人學解嘲人語(前人受賜出村路逢一人問/何處得此綿絹具説之大喜)¶
<pb:KR4h0140_WYG_872-6a>¶
　　　(而歸語其婦我朝日定得緜絹及曉詣黒闥門/言極善解嘲黒闥引入有獼㺅在庭令嘲之即)¶
　　　(云獼㺅頭如䥥杓尾如鑿河裏搦魚無僻錯黒/闥已怪猶未之責又一鴟飛度復令嘲之又云)¶
　　　(老鴟項曲緑蹄被他負物多於是大怒令割一/耳走出至庭又即倒地令問之曰偏擔復令割)¶
　　　(一耳還家婦迎問/緜絹何在荅曰)¶
綿絹割兩耳只有靣¶
　　　嘲劉師老(貞元中韋渠牟為大府卿與金吾李/齊運皆承恩寵薦人多得名位時劉)¶
　　　(師老穆寂皆應科目渠牟主穆寂齊運主師老/㑹齊運朝對上嗟其羸弱許以致仕而師老失)¶
　　　(據無名子嘲之云云劉/禹錫曰名場巇嶮如此)¶
<pb:KR4h0140_WYG_872-6b>¶
大府朝天升穆老尚書倒地落劉郎¶
　　　嘲鄭薫(薫主文衡舉人中有顔標者誤謂魯公/之後時徐方未寧志在激忠烈即以標)¶
　　　(為狀元及謝恩日從容問及廟院標曰摽寒進/也未嘗有廟院薫始大悟塞黙而已無名子嘲)¶
　　　(之云/云)¶
主司頭腦大冬烘錯認顔標作魯公¶
　　　嘲蔣蟠金丹(光啟中蒋蟠以丹砂授韋中令時/呉人張鵠有文而貧或為嘲語云)¶
　　　(云/)¶
張鵠只消千䭾絹蔣蟠惟用一丸丹¶
<pb:KR4h0140_WYG_872-7a>¶
　　　注苖張二進士題名(苖台符六嵗能屬文十六/及第張讀亦幼擅詞賦十)¶
　　　(八及第同年進士又同佐鄭董宣州幕二人常/列題於西明寺東廊或竊注之云云台符十七)¶
　　　(不祿讀位至/禮部侍郎)¶
一雙前進士兩箇阿孩兒¶
　　　袁州人謔彭伉(彭伉湛賁俱袁州人伉妻湛姨/也伉舉進士及第湛猶為縣吏)¶
　　　(妻族為伉置賀宴伉居席之右一坐盡傾湛至/命飯於後閣其妻忿然責之湛感其言孜孜學)¶
　　　(業未數載登第時伉方跨驢縱遊郊郛忽有家/僮馳報湛郎及第伉失聲而墜袁人謔之云云)¶
湛賁及第彭伉落驢¶
<pb:KR4h0140_WYG_872-7b>¶
　　　洛中人語(汝南袁徳師故給事髙之子嘗於東/都買得婁師徳故園地起書樓洛人)¶
　　　(語/曰)¶
昔婁師德園今袁徳師樓¶
　　　嘲毛炳彭㑹(豐城毛炳好學不能自給入廬山/與諸生曲講獲鏹即以市酒盡醉)¶
　　　(時彭㑹好茶而炳/好酒或嘲之云云)¶
彭生作賦茶三片毛氏傳詩酒半升¶
　　　右威衞嘲語(秘書省之東即右威衛荒穢摧毁/其大㕔逼校正院南對御史臺人)¶
　　　(嘲之/云云)¶
<pb:KR4h0140_WYG_872-8a>¶
　門緣御史塞㕔被校書侵¶
　　　　南唐伶人獻先主詞(李先主以國用不足税民/間鵝卵出雙子者栁花為)¶
　　　　(絮者伶人/獻詞云云)¶
　惟願普天多瑞慶栁條結絮鵝雙生¶
　　　　閩伶官戲主延政語(王延政據建州僭號大/殷皇帝後為南唐所俘)¶
　只聞有泗州和尚不見有五縣天子(南唐伶人李家明/亦嘗謔之云大殷)¶
　(平天冠今已無/用告乞為優服)¶
　　　　言志(有客相從各言所志或願為揚州刺史或/願多貲財或願騎鶴上升其一人云云欲)¶
<pb:KR4h0140_WYG_872-8b>¶
　　　　(兼三/者)¶
　腰纏十萬貫騎鶴上揚州¶
　¶
　¶
　¶
　¶
　¶
御定全唐詩巻八百七十二¶
