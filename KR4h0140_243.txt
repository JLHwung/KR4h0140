# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.829404
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百四十三
<pb:KR4h0140_WYG_243-1a>¶
　欽定四庫全書¶
御定全唐詩巻二百四十三¶
　　韓翃¶
　韓翃字君平南陽人登天寳十三載進士第淄青侯希¶
　逸宣武李勉相繼辟幕府建中初以詩受知徳宗除駕¶
　部郎中知制誥擢中書舍人卒翃與錢起盧綸輩號大¶
　厯十才子為詩興致繁富一篇一詠朝野珍之集五巻¶
　今編詩三卷¶
<pb:KR4h0140_WYG_243-1b>¶
　　　　令狐員外宅宴寄中丞¶
　寒色凝羅幕同人清夜期玉杯留醉處銀燭送歸時獨¶
　坐隔千里空吟對雪詩¶
　　　　褚主簿宅㑹畢庶子錢員外郎使君(一作張/繼詩)¶
　開甕臘酒熟主人心賞同斜陽疎竹上殘雪亂天(一作/山)¶
　中更喜宣城印朝廷與謝公¶
　　　　送李明府赴滑州¶
　渭城寒食罷送客歸逺道烏帽背斜暉青驪踏春草酒¶
<pb:KR4h0140_WYG_243-2a>¶
醒孤燭夜衣冷千山早去事沈尚書應憐詞賦好¶
　　　送李司直赴江西使幕¶
歛版辭漢廷進帆歸楚幕三江城上轉九里人家泊好¶
酒近宜城能詩謝康樂雨晴西山樹日出南昌郭竹露¶
㸃衣巾湖煙溼扄鑰主人蒼玉佩後騎黄金絡髙視領¶
八州相期同一鶚行當報知已徔此飛寥廓¶
　　　祭嶽囘重贈孟都督¶
封作天齊王清祠太山下魯公秋賽畢曉日囘髙駕從¶
<pb:KR4h0140_WYG_243-2b>¶
騎盡幽并同人皆沈謝自矜文武足一醉寒溪夜¶
　　　送南少府歸夀春¶
人言夀春逺此去先秋到孤客小翼舟諸生髙翅㡌淮¶
風生竹簟楚雨移茶竈若在(一作/上)八公山題詩一相報¶
　　　贈別崔司直赴江東兼簡常州獨孤使君¶
愛君青袍色芳草能相似官重法家流名髙墨曹吏春¶
衣淮上宿美酒江邊醉楚酪沃雕胡湘羮糝香餌前朝¶
山水國舊日風流地蘇山(一作/小)逐青驄江家驅白鼻右¶
<pb:KR4h0140_WYG_243-3a>¶
軍尚少年(一作/年少)三領東方騎亦過小丹陽應知百城貴¶
　　　經月巖山(并序/)¶
　　信州西三十里山名仙人城下有月巖山其状秀¶
　　㧞中有山門如滿月之状余因役過其下聊賦是¶
　　詩¶
驅車過閩越路出饒陽西仙山翠如畫簇簇生虹蜺羣¶
峰若侍從衆阜如嬰提巖巒互吞吐嶺岫相追攜中有¶
月輪滿皎潔如圓珪玉皇恣遊覽到此神應迷嫦娥曳¶
<pb:KR4h0140_WYG_243-3b>¶
霞帔引我同攀躋騰騰上天半玉鏡懸飛梯瑶池何悄¶
悄鸞鶴煙中棲回頭望塵世露下寒凄凄¶
　　　送客之江寧¶
春流送客不應賖南入徐州見栁花朱雀橋邊看淮水¶
烏衣巷裏問王家千閭萬井無多事闢戸開門向山翠¶
楚雲朝下石頭城江燕雙飛瓦棺寺吳士風流甚可親¶
相逢嘉賞日應新從来此(一作/北)地夸羊酪自有蓴羮定¶
却(一作/味可)人¶
<pb:KR4h0140_WYG_243-4a>¶
　　　送山隂姚丞攜妓之任兼寄山隂蘓少府¶
東風香草路南客心容與白晳吳王孫青蛾栁家女都¶
門數騎出河口片㠶舉夜簟眠橘洲春衫傍楓嶼山隂¶
政簡甚從容到罷唯求物外蹤落日花邊剡溪水晴烟¶
竹裏㑹稽峰才子風流蘓伯玉同官曉暮應相逐加餐¶
共愛鱸魚肥醒酒仍憐甘蔗熟知君鍊思本清新季子¶
如今徳有鄰他日如尋始寧墅題詩早晚寄西人¶
　　　和髙平朱(一作/米)參軍思歸作¶
<pb:KR4h0140_WYG_243-4b>¶
髯參軍髯參軍身為北州吏心寄東山雲坐見萋萋芳¶
草緑遥思往日晴江曲刺船頻向剡中回捧被曾過越¶
人宿花裏鶯啼白日髙春樓把酒送車螯狂歌好愛陶¶
彭澤佳句唯稱謝法曹平生樂事多如此忍為浮名隔¶
千里一雁南飛動客心思歸何(一作/可)待秋風起¶
　　　贈別成明府赴劒南¶
朝為(一作/主)三室印晚為三蜀人遥知下車日正及巴山¶
春縣道橘花裏驛流江水濵公門輙無事賞地能相親¶
<pb:KR4h0140_WYG_243-5a>¶
解衣初醉緑芳夕應採蹲鴟薦佳客霽水(一作/光)逺暎西¶
川時閒望碧雞飛古祠愛君樂事佳興發天外銅梁多¶
夢思¶
　　　送孫潑赴雲中¶
黄驄少年舞雙㦸目視旁人皆辟易百戰能誇隴上兒¶
一身復作雲中客寒風動地氣蒼茫横吹先悲出塞長¶
敲石軍中傳夜火斧氷河畔汲朝漿前鋒直指隂山外¶
虜騎紛紛膽應碎匈奴破盡人(一作始/一作看)看歸金印酬功¶
<pb:KR4h0140_WYG_243-5b>¶
如斗大¶
　　　送客還江東¶
還家不落春風後數日應沽越人酒池畔花深鬭鴨欄¶
橋邊雨洗藏鴉栁遥憐内舍著新衣復向(一作/喜)鄰家醉¶
落暉把手閒歌香橘下空山一望鷓鴣飛¶
　　　送夏侯侍郎(自大理兼侍御史攝登州中路徵/納吉之禮愛弟攝青州司馬故備)¶
　　　(述其/事)¶
元戎車右早飛聲御史府中新正名翰墨巳齊鍾大理¶
<pb:KR4h0140_WYG_243-6a>¶
風流好繼謝宣城從軍曉別龍驤幕六騎先驅嘶近郭¶
前路應留白玉臺行人輙美(一作/羡)黄金絡使君下馬愛¶
瀛洲簡貴將求物外遊聽訟不聞烏布帳迎賔暫著紫¶
綈裘公庭日夕羅山翠功遂心閒無一事移書或問島¶
邊人立仗時呼鈴下吏事業初傳小夏侯中年劒笏在¶
西州浮雲飛鳥兩相忘(一作/望)他日依依城上樓¶
　　　送李湜下第歸衞州便遊河北¶
莫嗟太常屈便入蘇門嘯道在應未遲勿作我身料輕¶
<pb:KR4h0140_WYG_243-6b>¶
雲日下不成隂出對流芳攪(一作/擾)別心萬雉城東春水¶
濶千人鄉北晚花深舊竹青青常繞宅到時疎曠應自¶
適佳期縱得上宫遊旅食還為北邙客路出司州勝景¶
長西山翠色帶清漳仙人磯近茱茰澗銅雀臺臨野馬¶
岡屢道主人多愛士何辭䇿馬千餘里髙譚魏國訪先¶
生修刺平原過内史一舉青雲在早秋恐君從此便淹¶
留有錢莫向河間用載筆須来闕下遊¶
　　　張山人草堂㑹王方士¶
<pb:KR4h0140_WYG_243-7a>¶
嶼花晚山日長蕙帶麻襦食草堂一片水光飛入戸千¶
竿竹影亂登牆園梅熟家醖香新溼頭巾不復篸相看¶
醉倒卧藜牀¶
　　　送蓨縣劉主簿楚¶
起家得事平原侯晚出都門辭舊遊草色連綿幾千里¶
青驪躞蹀路旁子花深近縣宿河陽竹暎春舟渡淇水¶
鄴下淹留佳賞新羣公舊日心相親金盤曉鱠朱衣鮒¶
玉簟宵迎翠羽人王程書使前期促他日應知舉鞭速¶
<pb:KR4h0140_WYG_243-7b>¶
寒水浮𤓰五(一作/六)月時把君衣(一作/香)袖長河曲¶
　　　題玉山觀禪師蘭若(一本有/歌字)¶
玉山宴坐移年月鍚杖承恩詣丹闕先朝親與㑹龍華¶
紫禁鳴鐘白日斜宫女焚香把經卷天人就席禮袈裟¶
禪牀久卧虎溪水蘭若初開鳳城裏不出囂塵見逺公¶
道成何必青蓮宫朝持藥(一作/蕊)鉢千家近暮倚繩牀一¶
室空掖垣揮翰君稱美逺客陪遊問真理薄宦深知誤¶
此心囘心願學雷居士¶
<pb:KR4h0140_WYG_243-8a>¶
　　　贈別上元主簿張著¶
上書一見平津侯劒笏斜齊秣陵尉朝垂綬帶迎逺客¶
暮鎖印囊飛上(一作/小)吏長樂花深萬井時同官無事有¶
歸期回船對酒三生渚繫馬焚香五願祠日日澄江帶¶
山翠緑芳都在經過地行人看射領軍堂遊女題詩光¶
宅寺風流才調愛君偏此別相逢定幾年惆悵浮雲迷¶
逺道張侯樓上月娟娟¶
　　　別氾水縣(一本有/陳字)尉¶
<pb:KR4h0140_WYG_243-8b>¶
未央宫殿金開鑰詔引賢良卷珠箔花間賜食近丹墀¶
煙裏揮毫對青閣萬年枝影轉斜光三道先成君激昻¶
谷永直言身不顧郄詵髙第(一作/地)名轉香緑槐隂隂出¶
闗道上有蟬聲下秋草奴子平頭駿馬肥少年白晳登¶
王畿五侯客舍偏留宿一縣人家争看歸南向千峰北¶
臨水佳期賞地應窮此賦詩或送鄭行人舉酒常陪魏¶
公子自憐寂寞㑹君稀猶著前時博士衣我欲低眉問¶
知已若将無用廢東歸¶
<pb:KR4h0140_WYG_243-9a>¶
　　　別李明府¶
寵光五世腰青組出入珠宫引簫鼓醉舞雄王玳瑁牀¶
嬌嘶駿馬珊瑚柱胡兒夾鼔越婢隨行捧玉盤嘗荔枝¶
羅山道士請人送林邑使臣調象騎愛君一身遊上國¶
闕下名公如舊識萬里初懷印綬歸湘江過盡嶺花飛¶
五侯焦石烹江筍千戸沈香染客衣別後想君(一作/相思)艱¶
可見蒼梧雲裏空山縣漢苑芳菲入夏闌待君障日蒲¶
葵扇¶
<pb:KR4h0140_WYG_243-9b>¶
　　　送中兄典邵州¶
官騎連西向楚雲朱軒出餞晝紛紛百城兼領安南國¶
雙筆遥揮王(一本空/此字)左君一路諸侯争館榖洪池髙㑹¶
荆臺曲玉顔送酒銅鞮歌金管留人石頭宿北雁初回¶
江燕飛南湖春暖著春衣湘君祠對空山掩漁父焚香¶
日暮歸百事無留到官後重門寂寂垂髙栁零陵過贈¶
石香溪洞口人来飲醇酒登樓暮結邵陽情萬里蒼波¶
煙靄生他日新詩應見報還如宣逺在安城¶
<pb:KR4h0140_WYG_243-10a>¶
　　　送萬巨¶
漢相見王陵揚州事張禹風㠶木蘭檝水國蓮花府百¶
丈(一作/頃)清江十月天寒城鼓角曉鐘前金鑪促膝諸曹¶
吏玉管繁聲美少年有時過向長干地逺對湖光近山¶
翠好逢南苑看人歸也向西池留客醉髙(一作/疎)栁垂煙¶
橘帶霜朝遊石渚暮横塘紅牋色奪風流座白苧詞傾¶
翰墨場夫子前年入朝後髙名籍籍時賢口共憐詩興¶
轉清新繼逺(一作/逺繼)家聲在此身屈指待為青瑣客回頭¶
<pb:KR4h0140_WYG_243-10b>¶
莫羡白亭人¶
　　　送巴州楊使君¶
白雲縣北千山口青嵗欲開殘雪後前驅錦帶魚皮鞮¶
側佩金璋虎頭綬南鄭侯家醉落暉東闗陌上著鞭歸¶
愁看野(一作/塵)馬隨官騎笑取秦人帶客旗使者下車憂¶
疾苦豪(一作/家)吏銷聲出公府萬里歌鐘相慶時巴童聲¶
(一作/擊)節渝兒舞¶
　　　送王侍御赴江西兼寄李袁州¶
<pb:KR4h0140_WYG_243-11a>¶
中朝理章服南國隨旌斾臘酒湘城隅春衣楚江外垂¶
簾白角簟下筯鱸魚鱠雄茟佐名公虚舟應時輩按俗¶
承流幾路清平明山靄春江雲湓城詩贈魚司馬汝水¶
人逢王右軍緑蘋白芷遥相引孤興幽尋知不近井上¶
銅人行見無湖中石燕飛應盡禮門前直事仙郎(一作/建禮)¶
(門前直/事郎)腰垂青綬領咸(一作/宜)陽花間五(一作/竹)馬迎君日¶
雨霽煙開玉女岡¶
　　　寄雍丘竇明府(第十二句缺一字第十五/句缺第十六句缺一字)¶
<pb:KR4h0140_WYG_243-11b>¶
少年結綬騁金覊許下如看瓊樹枝入里親過朗陵伯¶
出門髙視潁川兒西遊太府東乘傳泗上諸侯誰不羡¶
時輩寧将白筆期髙流竚向丹霄見何事飜飛不及羣¶
虎班突騎来紛紛吳江垂釣楚山醉身寄滄波心白雲¶
中嵗胡塵静如掃一官又罷行將老薛公薦士得君初¶
　領黄金千室餘機盡獨親沙上鳥家貧唯向釡中魚¶
　　　　　　　　出重門煙樹裏感物吟詩對暮天¶
懷人倚杖臨秋水別離幾日問前期鳴雁亭邊人去時¶
<pb:KR4h0140_WYG_243-12a>¶
獨坐不堪朝與夕髙風蕭索亂蟬悲¶
　　　贈(一本有/別字)兖州孟都督¶
少年親事冠軍侯中嵗仍遷北兖州露冕寧誇漢車服¶
下帷常討魯春秋後齋草色連髙閣事簡人稀獨行樂¶
閒心近掩陶使君詩興遥齊謝康樂逺山重疊水逶迤¶
落日東城閒望時不見雙親辦豐膳能留五馬(一作/栁)盡¶
佳期北場争轉黄金勒愛客華亭賞秋色卷簾滿地鋪¶
氍(一作/氊)毺吹角(一作/管)鳴弦開玉壺願學平原十日飲此¶
<pb:KR4h0140_WYG_243-12b>¶
時不忍歌驪駒¶
　　　別孟都督¶
平蕪霽色寒城下美酒百壺争勸把連呼寳劒鋭頭兒¶
少駐金覊大頭(一作宛/又作額)馬一飲留歡分有餘寸心懐思¶
(一作/恵)復何如他時相憶若(一作/如)相問青瑣門前開素書¶
　　　送別鄭明府¶
長頭大鼻鬢如雪早嵗連兵劒鋒折千金盡去無斗儲¶
雙袖破来空百結獨戀郊扉巳十春髙陽酒徒連此身¶
<pb:KR4h0140_WYG_243-13a>¶
路傍誰識鄭公子谷口應知漢逸人兒女相悲探井臼¶
前功豈在他人後勸君不得學淵明且䇿驢車辭五柳¶
　　　贈別王侍御赴上都¶
翩翩馬上郎執簡佩銀章西向洛陽歸鄠杜回頭結念¶
蓮花府朝辭芳草萬嵗街暮宿春山一泉塢青青樹色¶
傍行衣乳燕流鶯相間飛逺過三峰臨八水幽尋佳賞¶
偏如此殘花片片細栁風落日疎鐘小槐雨相思掩泣¶
復何如公子門前人漸疎幸有心期當小暑葛衣紗㡌¶
<pb:KR4h0140_WYG_243-13b>¶
望囘車¶
　　　贈別太常李博士兼寄兩省舊遊¶
兩年戴武弁趨侍明光殿一朝簮恵文客事信陵君簡¶
異當朝執香非寓直熏差肩何記室携手李將軍玉鐙¶
初囘酸棗館金鈿正舞石榴裙忽驚萬事隨流水不見¶
雙旌逐塞雲感舊撫心多寂寂與君相遇頭初白暫誇¶
五首軍中詩還憶萬年枝下客昨日留歡今送歸空披¶
秋水暎斜暉閒吟佳句對孤鶴惆悵寒霜落葉稀(一作/天霜)¶
<pb:KR4h0140_WYG_243-14a>¶
(雪/落)¶
　　　寄哥舒僕射¶
萬里長城家一生唯報國腰垂紫文(一作/艾)綬(一作/縵)手控¶
黄金勒髙視黒頭翁(一作/矟公)遥吞白騎賊先麾牙門將轉¶
鬬黄河北帳下親兵皆少年錦衣承日繡行纒轆轤寳¶
劒初出鞘宛轉角弓初(一作新/一作争)上弦歩人(一作/又)抽箭大¶
如笛前把兩矛後雙㦸左盤右射紅塵中鶻入鴉羣有¶
誰敵殺將破軍白日餘囘旃舞斾北風初郡(一作/羣)公楯¶
<pb:KR4h0140_WYG_243-14b>¶
鼻好磨墨走馬為君飛羽書¶
　　　贈別華隂道士¶
紫府先生舊同學腰垂彤管貯靈藥耻論方士小還丹¶
好飲仙人太𤣥酪芙蓉山頂玉池西一室平臨萬仭溪¶
晝灑瑶臺五雲溼夜行金燭七星齊囘身暫下青冥裏¶
方外相尋有知已賣鮓市中何許人釣魚坐上誰家子¶
青青百草雲臺春煙駕霓衣白角巾露葉獨歸仙掌去¶
迴風片雨謝時人¶
<pb:KR4h0140_WYG_243-15a>¶
　　　　送崔秀才赴上元兼省叔父¶
　寒塘斂暮雪臘鼓迎春早匹馬五城人重裘千里道淮¶
　山輕露溼江樹狂風掃楚縣九醖醲揚州百花好練湖¶
　東望接雲陽女市西遊入建康行樂逺誇紅布斾風流¶
　近賭紫香囊詩家行輩如君少極目苦心懷謝朓煙開¶
　日上版橋南吳岫青青出林表¶
　¶
　¶
<pb:KR4h0140_WYG_243-15b>¶
　¶
　¶
　¶
　¶
　¶
　¶
　¶
御定全唐詩巻二百四十三¶
