# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.883363
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百十八
<pb:KR4h0140_WYG_318-1a>¶
　欽定四庫全書¶
御定全唐詩巻三百十八¶
　　李吉甫¶
　李吉甫字𢎞憲以父栖筠䕃補倉曹㕘軍為太常博士¶
　憲宗立拜考功郎中知制誥入翰林為學士轉中書舍¶
　人元和二年同平章事後為淮南節度雖居外每朝廷¶
　得失輙以聞帝尊任之官而不名卒贈司空吉甫該洽¶
　典故詳練故實善任賢良朝倫式序集二十巻今存詩¶
<pb:KR4h0140_WYG_318-1b>¶
　四首¶
　　　　癸巳嵗吉甫圜丘攝事合於中書後閣宿齋常¶
　　　　負忝愧移止於集賢院㑹門下相公以七言垂¶
　　　　寄亦有所酬短章絶韻不足抒意因叙所懐奉¶
　　　　寄相公兼呈集賢院諸學士¶
　淮海同三入樞衡過六年(後漢牟融/六年任職)廟齋兢永夕書府¶
　㑹羣仙粉壁連霜曙氷池對月圓嵗時憂裏換鐘漏静¶
　中傳蓬髮顔空老松心契獨全贈言因傅說垂訓在三¶
<pb:KR4h0140_WYG_318-2a>¶
篇¶
　　　夏夜北(一作/後)園即事寄門下武相公¶
結構非華宇登臨(一作/仙)似古原僻殊蕭相宅蕪勝邵平¶
園避暑依南廡追涼在北軒煙霞霄外静草露月中繁¶
鵲繞驚還止蟲吟思不喧懐君欲有贈宿昔貴忘言¶
　　　九日小園獨謡贈(贈一作/奉寄)門下武相公¶
小園休沐暇暫與故山期樹杪懸丹棗苔隂落紫梨舞¶
叢新菊徧繞格(一作/樹)古藤垂受露紅蘭晚迎霜白薤肥¶
<pb:KR4h0140_WYG_318-2b>¶
上公留鳳沼(一作/詔)冠劒侍清祠應念(一作/命)端居者長慙¶
補衮詩¶
　　　懐伊川賦¶
龍門南岳盡伊源草樹人煙目所存正是北州梨棗熟¶
夢魂秋日到郊園¶
　鄭絪¶
鄭絪字文明滎陽人擢進士宏詞初為張延賞掌書記¶
入為起居郎翰林學士累遷中書舍人憲宗立拜中書¶
<pb:KR4h0140_WYG_318-3a>¶
侍郎同平章事太和中以太子少傅致仕絪少好學大¶
厯中有髙名後踐歴華顯出入中外踰四十年守道寡¶
欲不為烜赫事時推耆徳集三十巻今存詩五首¶
　　　奉和武相公省中宿齋酬李相公見寄¶
髙閣安仁省名園廣武廬沐蘭朝太一種竹詠華胥禁¶
静踈鐘徹庭開(一作/閑)爽韻虚洪鈞齊萬物縹帙整羣書¶
寒露滋新菊秋風落故蕖同懐不同賞幽意竟何如¶
　　　寒夜聞霜鐘¶
<pb:KR4h0140_WYG_318-3b>¶
霜鐘初應律寂寂出重林拂水宜清聴凌空散逈音㫪¶
容時未歇揺曵夜方深月下和虚籟風前間(一作/聞)逺砧¶
浄兼寒漏徹閒畏曙更侵遥想千山外泠泠何䖏尋¶
　　　奉酬宣一上人九月十五日東亭望月見贈因懐¶
　　　紫閣舊遊¶
中年偶逐鴛鸞侣弱嵗多従麋鹿羣紫閣道流今不見¶
紅樓禪客早曽聞松齋月朗星初散苔砌霜繁夜欲分¶
一覽綵牋佳句滿何人更詠恵休文¶
<pb:KR4h0140_WYG_318-4a>¶
　　　九日登髙懐邵二¶
簮茱泛菊俯平阡飲過三杯却惘然十嵗此辰同醉友¶
登髙各䖏巳三年¶
　　　享太廟樂章¶
於穆時文受天明命允恭𤣥黙化成理定出震嗣徳應¶
乾傳聖猗歟緝熙千億流慶¶
　　　句¶
情人共惆悵良友不同遊(紀事云絪九日有懐邵二詩/又懐林十二云云其重友如)¶
<pb:KR4h0140_WYG_318-4b>¶
(此/)¶
　鄭餘慶¶
鄭餘慶字居業大厯中舉進士第初為嚴震山南従事¶
貞元初歴庫部郎中為翰林學士以工部侍郎知吏部¶
選後拜中書侍郎同平章事憲宗時為尚書左僕射詳¶
定典制引韓愈李程為副崔郾陳珮楊嗣復庾敬休為¶
判官損益儀規號為詳衷終太子太師檢校司徒集五¶
十巻今存詩二首¶
<pb:KR4h0140_WYG_318-5a>¶
　　　和黄門相公詔還題石門洞(黄門武/元衡也)¶
紫氛随馬䖏黄閣駐車情嵌壑驚山勢周灘戀水聲(一/作)¶
(清/)地分二蜀限闗志百牢名琬琰攀酬郢微言鼎飪情¶
(用韻/重)¶
　　　享太廟樂章¶
開邸除暴時邁勛尊三元告命四極駿奔金枝翠葉輝¶
燭瑶琨象徳億載貽慶湯孫¶
　趙宗儒¶
<pb:KR4h0140_WYG_318-5b>¶
趙宗儒字秉文鄧州穰人舉進士初授𢎞文舘挍書郎¶
拜左拾遺充翰林學士與父&KR0524;秘書少監同日竝命當¶
時榮之貞元十二年以給事中同中書門下平章事罷¶
相為右庶子端居守道勤奉朝請遷吏部侍郎改尚書¶
前後三鎮方任八領選部歴憲穆敬文四朝以司空致¶
仕詩一首¶
　　　和黄門武相公詔還題石門洞¶
益部恩輝降同榮漢相還韶芳滿歸路軒騎出重闗望¶
<pb:KR4h0140_WYG_318-6a>¶
日朝天闕披雲過蜀山更題風雅韻永絶翠嵓間¶
　栁公綽¶
栁公綽字寛京兆華原人舉賢良方正直言極諌武元¶
衡節度劒南與裴度俱為判官相引重召為吏部郎中¶
元和初進太醫箴遷御史中丞歴六鎮太和中終兵部¶
尚書性耿介有大臣節為文不尚浮靡所取士如許康¶
佐鄭朗盧簡辭崔璵夏侯孜李拭韋長皆知名顯貴詩¶
三首¶
<pb:KR4h0140_WYG_318-6b>¶
　　　和武相錦樓翫月得濃字(時為西川/營田副使)¶
此夜年年月偏宜此地逄近看江水淺遥辨雪山重萬¶
井金花(一作/風)肅千林玉露濃不唯樓上思飛盖亦陪從¶
　　　題梓州牛頭寺¶
一出西城第二橋兩邉山木晚蕭蕭井花浄洗行人耳¶
留聴溪聲入夜潮¶
　　　贈毛仙翁¶
桃源千里逺花洞四時春中有含真客長為不死人松¶
<pb:KR4h0140_WYG_318-7a>¶
髙枝葉茂鶴老羽毛新莫遣同籬槿朝榮暮化(一作/絶)塵¶
　張正一¶
張正一徳宗末左補闕以上書召見王叔文之黨疑其¶
言已隂事令韋執誼譛之坐貶詩一首¶
　　　和武相公中秋錦樓翫月得蒼字(時為西川/觀察判官)¶
髙秋今夜月皓色正蒼蒼逺水澄如練孤鴻逈帶霜旅¶
人方積思繁宿稍沈光朱檻叨陪賞尤宜清漏長¶
　徐放¶
<pb:KR4h0140_WYG_318-7b>¶
徐放字逹夫武元衡西川從事元和九年為衢州刺史¶
見韓愈徐偃王廟碑詩一首¶
　　　奉和武相公中秋錦樓翫月得来字¶
玉露中秋夜金波碧落開鵲驚初泛濫鴻思共裵回逺¶
月(一作/日)清光徧髙空爽氣来此時陪永望更得上燕臺¶
　崔備¶
崔備建中進士第為西川節度使判官終工部郎中詩¶
六首¶
<pb:KR4h0140_WYG_318-8a>¶
　　　和武相公中秋錦樓玩月(得前字秋/字二篇)¶
清景同千里寒光盡一年竟天多鴈過通夕少人眠照¶
别江樓上添愁野帳前隋侯恩未報猶有(一作/感)夜珠圎¶
四時皆有月一夜獨當秋照耀初含露裵回正滿樓遥¶
連雪山浄逈入錦江流願以清光末年年許從遊¶
　　　奉陪武相公西亭夜宴陸郎中¶
賔閣玳筵開通宵逓玉杯塵随歌扇起雪逐舞衣廻剪¶
燭清光發添香煖氣来令君敦宿好更為一裵回¶
<pb:KR4h0140_WYG_318-8b>¶
　　　清溪路中寄諸公(一作寄韋/于二侍御)¶
偏郡隔雲岑廻溪路更深少留攀桂樹長(一作/畏)渇望梅¶
林野筍資公膳山花慰客心别来無信息可謂井瓶沈¶
　　　奉酬中書相公至日圜丘行事合於中書宿直¶
　　　移止於集賢院叙情見寄之什(一作崔/曙詩)¶
典籍開書府恩榮避鼎司郊丘資有事齋戒守無為宿¶
霧䝉瓊樹餘香覆玉墀進經逄乙夜展禮值明時勲共¶
山河列名同竹帛垂年年佐堯舜相與致雍熈¶
<pb:KR4h0140_WYG_318-9a>¶
　　　使院憶山中道侣兼懐李約¶
松竹去名嶽衡茅思舊居山君水上印天女月中書舊¶
秩芸香在空奩藥氣餘褐衣寛易攬白髪少難梳病栁¶
傷摧折殘花惜掃除憶巢同倦鳥避網甚跳魚阮巷(一/作)¶
(&KR0286;/阮)慚交絶商嵓(一作/求羊)愧跡踈與君非宦侣何日共樵漁¶
　蕭祜¶
蕭祜字祐之蘭陵人以䖏士徴拜拾遺元和初歴御史¶
中丞桂管防禦觀察使為人閒澹貞退善鼓琴賦詩精¶
<pb:KR4h0140_WYG_318-9b>¶
妙書畫遊心林壑名人髙士多與之遊詩二首¶
　　　奉陪武相公西亭夜晏陸郎中(時為武元/衡幕僚)¶
𢎞閣陳芳晏佳賔此㑹難交逄貴日重醉得少時歡舒¶
黛凝歌思求音足筆端一聞清佩動珠玉夜珊珊¶
　　　遊石堂觀¶
西山髙髙何所如上有古昔真人居嶔崖巨石自成室¶
其下磅礴含清虚我来斯邑訪遺迹乃遇沈生躭載籍¶
沈生為政哀惸&KR0276;又能索隐探靈竒欣然向我話佳境¶
<pb:KR4h0140_WYG_318-10a>¶
與我﨑嶇到山頂甘𤓰剖綠出寒泉碧甌浮花酌春茗¶
嚼𤓰啜茗身清凉汗消絺綌如迎霜胡為空山百草花¶
倏爾籩豆肆我旁始驚知周無小大力寡多方驗斯在¶
妙用騰聲冠盖間勝遊恣意煙霞外故碑石像凡幾年¶
雲欝雨霏生綠煙我知遊此多靈仙縹緲月中飛下天¶
天風微微夕露委松梢颼颼曉聲起鳳去空遺簫管音¶
星翻寥落銀河水勸君學道此時来結茅獨宿何遼哉¶
齋心𤣥黙感靈衛必見鸞鶴相裵回我愛崇山雙劒北¶
<pb:KR4h0140_WYG_318-10b>¶
峰如人首拄天黒(俗呼為/人頭山)羣仙傴僂勢奔走状若歸尊¶
趨有徳半巖有洞頂有池出入靈怪潛蛟螭我去不得¶
晝夜思夢遊曽信南風吹南風吹我到林嶺故國不見¶
秦天逈山花名藥撲地香月色泉聲洞心冷䕃松散髮¶
逄異人寂莫曠然口不言道陵公逺莫能識髪短耳長¶
誰獨存司農驚覺忽惆悵可惜所遊俱是妄藴懐耿耿¶
誰與言直至今来意通形神開擁傳又恨斜陽催一丘¶
人境尚堪戀何况海上金銀臺¶
<pb:KR4h0140_WYG_318-11a>¶
　王良士¶
王良士貞元進士為西川劉闢幕僚闢敗應坐髙崇文¶
宥之詩二首¶
　　　奉陪武相公西亭夜宴陸郎中¶
芳氣襲猗蘭青雲展舊歡仙来紅燭下花發綵毫端海¶
嶽期方逺松筠嵗正寒仍聞言贈䖏一字重琅玕¶
　　　南至日隔霜仗望含元殿爐煙(一作車/&KR1210;詩)¶
抗殿䟽龍首髙髙接上𤣥節當南至日星是北辰天寳¶
<pb:KR4h0140_WYG_318-11b>¶
(一作/霜)㦸羅仙仗金爐引御煙霏微雙闕麗容曵九門連¶
拂曙祥光滿分晴瑞色鮮一陽今在厯生植仰陶甄¶
　獨孤實¶
獨孤實甞為武元衡鎮西川時僚吏詩一首¶
　　　奉陪武相公西亭夜宴陸郎中¶
仙郎膺上才夜宴接三台燭引銀河轉花連錦帳開静¶
看歌扇舉不覺舞腰回寥落東方曙無辭盡玉杯¶
　盧士政(一作/玟)¶
<pb:KR4h0140_WYG_318-12a>¶
盧士政山東人為西川觀察支使後歴瀛鄚節度入為¶
太子賔客分司詩一首¶
　　　奉陪武相公西亭夜宴陸郎中¶
華堂良宴開星使自天来舞轉朱絲(一作/弦)逐歌餘素扇¶
回水光凌曲檻夜色靄髙臺不在賔階末何由接上台¶
　于敖¶
于敖字蹈中江南人登進士第長慶中給事中尋轉工¶
部侍郎出為宣歙觀察使兼御史中丞詩一首¶
<pb:KR4h0140_WYG_318-12b>¶
　　　聞鶯¶
玉䋲河漢曉縦横萬籟潛收鶯獨鳴能将百囀清心骨¶
寧止閒窓夢不成¶
　皇甫鏞¶
皇甫鏞字和卿朝那人第進士元和中為河南少尹時¶
兄鏄領度支聚歛勾剝天下怨恨鏞毎極言不聴乃求¶
分司為右庶子開成初終太子少保鏞能文尢工詩什¶
集十八巻今存詩一首¶
<pb:KR4h0140_WYG_318-13a>¶
　　　　和武相公聞鶯¶
　華館沈沈曙境清伯勞初囀月微明不知台座宵吟久¶
　猶向花窓驚夢聲¶
　¶
　¶
　¶
　¶
　¶
<pb:KR4h0140_WYG_318-13b>¶
　¶
　¶
　¶
　¶
　¶
　¶
　¶
御定全唐詩卷三百十八¶
