# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.114564
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百二十八
<pb:KR4h0140_WYG_528-1a>¶
　欽定四庫全書¶
御定全唐詩巻五百二十八¶
　　許渾¶
　許渾字用晦丹陽人故相圉師之後太和六年進士第¶
　為當塗太平二縣令以病免起潤州司馬大中三年為¶
　監察御史厯虞部員外郎睦郢二州刺史潤州有丁卯¶
　橋渾别墅在焉因以名其集集二巻今編詩十一巻¶
　　　　陪王尚書泛舟蓮池¶
<pb:KR4h0140_WYG_528-1b>¶
　蓮塘移畫舸泛泛日華清水暖魚頻躍煙秋雁早鳴舞¶
　疑回雪態歌轉遏雲聲客散山公醉風髙月滿城¶
　　　　贈裴處士¶
　為儒白髪生鄉里早聞名煖酒雪初下讀書山欲(一作/未)明¶
　字形翻鳥跡詩調合猿聲門外滄浪水知君欲濯纓¶
　　　　對雪¶
　飛舞北風凉玉人歌玉堂簾帷増曙色珠翠發寒光栁¶
　重絮㣲濕梅繁花未香兹辰賀豐歳簫鼓宴梁王¶
<pb:KR4h0140_WYG_528-2a>¶
　　　王居士¶
笻杖倚柴關都城賣卜還雨中耕白水雲外斸青山有¶
藥身長健無機性自閒即應生羽翼華表在人間¶
　　　早秋三首¶
遥夜泛清瑟西風生翠蘿殘螢委(一作/棲)玉露早鴈拂銀¶
(一作/金)河髙樹曉還(一作/猶)宻逺山晴更多淮南一葉下自¶
覺老煙波¶
一葉下前墀淮南人巳悲蹉跎青漢望迢遰白雲期老¶
<pb:KR4h0140_WYG_528-2b>¶
信相如渴貧憂曼倩飢生公與園吏何處是吾師¶
薊北雁猶逺淮南人已悲殘桃間墮井新菊亦侵籬書¶
劒豈相誤琴尊聊自持西齋風雨夜更有詠貧詩¶
　　　洛(一作/渚)東蘭若夜歸(一作自溪東/蘭若夜歸)¶
一衲老禪牀吾生半異鄉管絃愁裏老(一作/醉)書劒夢中¶
忙鳥急山初暝蟬稀樹正涼又歸何處去塵路月蒼蒼¶
　　　送段覺歸杜曲閒居¶
書劒南歸去山扉别幾年苔侵巖下路果落洞中泉紅¶
<pb:KR4h0140_WYG_528-3a>¶
葉髙齋雨青蘿曲檻煙寜知逺㳺客羸馬太行前¶
　　　寄天鄉(一作/香)寺仲儀上人富春孫處士¶
詩僧與釣翁千里兩情通雲帶鴈門雪水連漁浦風心¶
期榮辱外名挂是非中歳晩亦歸去田園清洛東¶
　　　寄契盈上人¶
何處是西林疎鐘復逺砧鴈來秋水闊鴉盡夕陽沈婚¶
嫁乖前志功名異夙心湯師不可問江上碧雲深¶
　　　晨起二首¶
<pb:KR4h0140_WYG_528-3b>¶
桂樹綠層層風㣲煙露凝簷楹銜落月幃幌映(一作/耿)殘¶
燈蘄簟曙香冷越瓶秋水澄心閒即無事何異住山僧¶
殘月皓煙露掩門深竹齋水蟲鳴曲檻山鳥下空階清¶
鏡曉看髪素琴秋寄懷因知北窗客(一作/卧)日與世情乖¶
(此首一題作/山齋秋晩)¶
　　　曉發鄞江北渡寄崔韓二先輩(一作曉發鄞/江寄崔夀韓)¶
南北信多岐生涯半别離地窮山盡處江泛水(一作/月)寒¶
時露曉(一作/霧晩)蒹葭重霜晴橘柚垂無勞促回檝(一作/棹)千¶
<pb:KR4h0140_WYG_528-4a>¶
里有心期¶
　　　盈上人¶
月沈霜巳凝無夢竟(一作/對)寒燈寄世何殊客修身(一作/心)¶
未到僧二毛梳上雪雙淚枕前氷借問曹溪路山多路¶
幾層¶
　　　廣陵道中¶
城勢巳坡陀城邊東逝波緑桑非苑樹青草是宮莎山¶
暝牛羊少水寒鳬鴈多因髙一回首還詠黍離歌¶
<pb:KR4h0140_WYG_528-4b>¶
　　　宿開元寺樓(一作宿開元寺/西樓聞歌感賦)¶
誰家歌褭褭孤枕在西樓竹色寒清簟松香染翠幬月¶
移珠殿曉風遰玉箏秋日出應移棹三湘萬里愁¶
　　　洞靈觀冬青¶
霜霰不凋色兩株交石壇未秋紅實淺經(一作/終)夏綠隂¶
寒露重蟬鳴急風多鳥宿難何如西禁栁晴舞玉闌干¶
　　　送友人自荆襄歸江東(友人新/喪偶)¶
商洛轉江濆一杯聊送君劒愁龍失伴琴怨鶴離羣楚¶
<pb:KR4h0140_WYG_528-5a>¶
驛枕秋水湘帆凌暮雲猿聲斷腸夜(一作/處)應向雨中聞¶
　　　送同年崔先輩¶
西風帆勢輕南浦遍離情菊艷含秋水荷花遰雨聲扣¶
舷灘鳥沒移棹草蟲鳴更憶前年别槐花滿鳳城¶
　　　山雞¶
珍禽暫不扃飛舞躍前庭翠網摧金距雕籠減繡翎月¶
圓疑望鏡花暖似依屏何必舊巢去山山芳草青¶
　　　孤鴈¶
<pb:KR4h0140_WYG_528-5b>¶
昔年雙頡頏池上靄春暉霄漢力猶怯稻粱心巳違蘆¶
洲寒獨宿(一作/立)榆塞夜孤飛不及營巢燕西風相伴(一/作)¶
(逐/)歸¶
　　　寓懷¶
南國浣紗伴盈盈天下姝盤金明繡帶動(一作/鳳)珮響羅¶
襦素手怨瑶瑟清心悲玉壺春華坐銷落未忍泣蘼蕪¶
(一作爭忍/嫁狂夫)¶
　　　洛中㳺眺貽同志¶
<pb:KR4h0140_WYG_528-6a>¶
康衢一望通河洛正天中樓勢排髙鳳橋形架(一作/挂)斷¶
虹逺山晴帶雪寒水晩多風幾日還攜手鳥鳴花滿宮¶
　　　夏日戲題郭别駕東堂¶
㣲風起畫鸞金翠暗珊珊晩樹垂朱實春篁露粉竿散¶
香蘄簟滑沈水越瓶寒猶恐何郎熱冰生白玉盤¶
　　　長安旅夜¶
久客怨長(一作/良)夜西風吹鴈聲雲移河漢(一作/色)淺月泛¶
露華清掩瑟獨凝思緩歌空寄情門前有歸路迢遰洛¶
<pb:KR4h0140_WYG_528-6b>¶
陽城¶
　　　鸂&KR2409;¶
池寒栁復凋獨宿夜迢迢雨頂冠應冷風毛劒欲飄故¶
巢迷碧水舊侣越丹霄不是無歸(一作/棲)處心髙多寂寥¶
　　　懿安皇太后挽歌詞¶
陵前春不盡陵下夜何窮未信金蠶老先驚玉燕空挽¶
移蘭殿月笳引柏城風自此隨龍馭橋山翠靄中¶
　　　示弟¶
<pb:KR4h0140_WYG_528-7a>¶
自爾出門去淚痕長滿衣家貧為客早路逺得書稀文¶
字何人賞(一作誰/人重)煙波幾日歸秋風正揺落孤鴈又南¶
飛¶
　　　送楊(一作/湯)處士叔(一作/反)初卜居曲江¶
鴈門歸去逺垂老脱袈裟蕭寺休為客曹溪便寄家綠¶
琪(一作/筠)千歳樹(一作/葉)黄槿四時花别怨應無限門前桂¶
水斜¶
　　　發靈溪(一作/虛)館¶
<pb:KR4h0140_WYG_528-7b>¶
山多水不窮一葉似漁翁鳥浴寒潭雨猿吟暮嶺風雜¶
英垂錦繡衆籟合絲桐應有曹(一作/桃)溪路千巖萬壑中¶
　　　題杜居士(一作贈題/杜隱居)¶
松偃石牀平何人識姓名溪冰寒棹響巖雪夜窗明機¶
盡心猿伏神閒意馬行(一作/停)應知此來客身世兩無情¶
　　　神女祠(一作聖/女廟)¶
停車祀(一作/祠)聖女凉葉下隂風龍氣石牀濕鳥聲(一作/鳴)¶
山廟空長睂留桂綠丹臉寄蓮(一作/蘭)紅莫學陽臺畔朝¶
<pb:KR4h0140_WYG_528-8a>¶
雲暮雨中¶
　　　送李定言南逰¶
酒酣輕别恨酒醒復離憂逺水應移棹髙峰更上樓簟¶
凉清露夜琴響碧天秋重惜芳尊宴滿城無舊㳺¶
　　　早發中巖寺别契直上人¶
蒼蒼松桂隂殘月半西岑素壁寒燈暗紅爐夜火深厨¶
開山鼠散鐘盡嶺猿吟行役方如此逢師嬾話心¶
　　　行次潼闗題驛後軒¶
<pb:KR4h0140_WYG_528-8b>¶
飛閣極層臺終南(一作/童)此路回山形朝闕(一作/岳)去河勢¶
抱(一作/入)關來鴈過秋風急蟬(一作/雞)鳴宿霧開平生無限¶
意驅馬任塵埃¶
　　　晨至(一作/起)南亭呈裴明府¶
南齋夢釣竿晨起月猶殘露重螢依草風髙蝶委蘭池¶
光秋鏡澈山色曉(一作/曙)屏寒更戀陶彭澤無心議去官¶
　　　灞東題司馬郊園(一作題張司/馬灞東郊園)¶
楚翁秦(一作秦/公尋)塞住昔事李輕車白社貧思橘青門老¶
<pb:KR4h0140_WYG_528-9a>¶
仰(一作/種)𤓰讀書三逕草沽酒一籬花更欲尋芝术商山¶
便寄家¶
　　　㳺維(一作/樵)山新興寺宿石屏村謝叟家¶
晩過石屏村村長日漸(一作/易)曛僧歸下嶺見人語隔溪¶
(一作/江)聞谷響寒耕雪山明夜燒雲家家扣銅鼓欲賽魯¶
將軍(村有魯/肅廟)¶
　　　送從兄歸隱藍溪二首¶
名髙猶(一作/尚)素衣(一作氣髙/身不逹)窮巷掩荆扉漸老故人少¶
<pb:KR4h0140_WYG_528-9b>¶
久貧豪客稀塞雲橫劒望山月抱琴歸幾日藍溪醉藤¶
花拂釣磯(一作莫遣藍溪/路青苔滿釣磯)¶
京洛多髙葢憐兄劇斷蓬身隨一劒老家入萬山空夜¶
憶蕭闗月行悲易水風無人知此意甘卧白雲中¶
　　　村舍(一作送從兄歸/隱藍溪第三首)¶
燕鴈下秋塘田家自此忙移蔬通逺水收果待繁霜野¶
碓舂秔滑山㕑焙茗香客來還有酒隨事宿茅堂¶
　　　思歸¶
<pb:KR4h0140_WYG_528-10a>¶
疊嶂平蕪外依依識舊邦氣髙詩易怨愁極酒難降樹¶
暗支公院山寒謝守窗殷勤樓下水幾日到荆江¶
　　　晩泊七里灘¶
天晩日沉沉歸舟繫栁隂江村平見寺山郭逺聞砧樹¶
宻猿聲響波澄鴈影深榮華暫時事誰識子陵心¶
　　　寄題南山(一作/商洛)王隱居(一作王/隱士居)¶
近逢商洛客知爾住南塘草閣平春水柴門掩夕陽隨¶
蜂收野蜜尋麝采生香更憶前年醉松花滿石牀¶
<pb:KR4h0140_WYG_528-10b>¶
　　　晨裝(一作早發洛中次/甘水一作廿泉)¶
帶月飯行侣西㳺闗塞長晨雞鳴逺戍宿鴈起寒塘雲¶
巻四山雪風凝千樹霜誰家㳺俠子(一作歌/舞散)沈醉卧蘭¶
堂(一作停驂一回/首𨼆𨼆見嵩陽)¶
　　　題韋隱居西齋(一作題韋/處士山居)¶
斸藥去還歸家人半掩扉山風藤子落溪雨豆花肥寺¶
逺僧來少橋危客到稀不聞砧杵動(一作/響)應解製(一作/剪)¶
荷衣¶
<pb:KR4h0140_WYG_528-11a>¶
　　　　送李溟(一作/暝)秀才西行¶
　萬里不辭勞寒裝疊緼(一作/雪)袍停車山店雨挂席海門¶
　濤鷹勢暮偏急鶴聲秋更髙知君北邙路留劍泣黃蒿¶
　¶
　¶
　¶
　¶
　¶
<pb:KR4h0140_WYG_528-11b>¶
　¶
　¶
　¶
　¶
　¶
　¶
　¶
御定全唐詩卷五百二十八¶
