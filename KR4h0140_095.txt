# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.229799
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷九十五
<pb:KR4h0140_WYG_095-1a>¶
　欽定四庫全書¶
御定全唐詩巻九十五¶
　　沈佺期¶
　沈佺期字雲卿相州内黄人善屬文尤長七言之作擢¶
　進士第長安中累遷通事舍人預修三教珠英轉考功¶
　郎給事中坐交張易之流驩州稍遷台州錄事参軍神¶
　龍中召見拜起居郎修文館直學士歴中書舍人太子¶
　少詹事開元初卒建安後訖江左詩律屢變至沈約庾¶
<pb:KR4h0140_WYG_095-1b>¶
　信以音韻相婉附屬對精宻及佺期與宋之問尤加靡¶
　麗囘忌聲病約句凖篇如錦繡成文學者宗之號為沈¶
　宋語曰蘇李居前沈宋比肩集十巻今編詩三巻¶
　　　　芳樹(一作宋/之問詩)¶
　何地早芳菲宛在長門殿夭桃色若綬穠李光如練啼¶
　鳥弄花疎逰蜂飲香遍歎息春風起飄零君不見¶
　　　　長安道(一作宋/之問詩)¶
　秦地平如掌層城入(一作/出)雲漢樓閣九衢春車馬千門¶
<pb:KR4h0140_WYG_095-2a>¶
旦綠槐開復合紅塵聚還(一作/廽)散日晚鬬雞還經過狭¶
斜㸔¶
　　　有所思(一作宋/之問詩)¶
君子事行役再空芳嵗期美人曠延佇萬里浮雲思園¶
槿綻紅豔郊桑柔綠滋坐㸔長夏晚秋月照(一作/生)羅幃¶
　　　臨髙臺¶
髙臺臨廣陌車馬紛相續囬首思舊鄊雲山亂心曲逺¶
望河流緩周看原野緑向夕林鳥還憂来飛景促¶
<pb:KR4h0140_WYG_095-2b>¶
　　　鳳笙曲¶
憶昔王子晉鳳笙逰雲空揮手弄白日安能戀青宫豈¶
無嬋姢子結念羅幃中憐夀不貴色身世兩無窮¶
　　　擬古别離¶
白水東悠悠中有西行舟舟行有返櫂水去無還流奈¶
何生别者戚戚懐逺逰逺逰誰當惜所悲㑹難收自君¶
閴(一作/聞)芳躧(一作/屣)青陽四五遒皓月掩蘭室光風虚蕙¶
樓相思無眀晦長歎累冬(一作/春)秋離居乆遲暮髙駕何¶
<pb:KR4h0140_WYG_095-3a>¶
淹留¶
　　　辛丑嵗十月上幸長安時扈従出西嶽作¶
西鎮何穹崇壮哉信靈造諸嶺皆峻秀中峰特美好傍¶
見巨掌存勢如石東倒頗聞首陽去開坼此河道磅礴¶
壓洪源巍峩壮(一作/載)清昊雲泉紛亂瀑天磴屹横抱子¶
先呼其巔宫女世不老下有府君廟歴載傳灑掃皇(一/作)¶
(星/)眀應天㳺十月戒豐鎬微末忝閒従兼得事蘋藻宿¶
心愛兹山意欲拾靈草陰壑巳永閟雲竇絶探討芳月¶
<pb:KR4h0140_WYG_095-3b>¶
期来過逥策思方浩¶
　　　和杜麟臺元志春情¶
嘉樹滿中園氛氲羅秀色不見仙山雲倚琴(一作/瑟)空太¶
息沈思若在夢緘怨似無憶青春坐南移白日忽西匿¶
蛾睂返清鏡閨中不相識¶
　　　别侍御嚴凝¶
七澤雲夢林三湘洞庭水自古傳剽俗有時逋惡子今¶
君出使車行邁方靡靡静言芟枳棘慎勿傷蘭芷¶
<pb:KR4h0140_WYG_095-4a>¶
　　　送喬隨州偘¶
結交三十載同逰一萬里情為契濶生心由别離死拜¶
恩前後人従宦差池起今爾歸漢東眀珠報知己¶
　　　送友人任括州¶
青春浩無際白日乃遲遲胡為賞心客歎邁(一作/遇)此芳¶
時甌粤廹兹守京闕従此辭茫茫理雲帆草草念行期¶
紛吾結逺佩帳餞出河湄太息東流水盈觴難再持¶
　　　餞逺¶
<pb:KR4h0140_WYG_095-4b>¶
任子徇遐祿結友開舊襟撰酌輟行歎指途勤逺心秋¶
皛澄囘壑霽色肅眀林曖然清軒暮浩思非所任¶
　　　同工部李侍郎適訪司馬(一夲此下有/先生二字)子微¶
紫微降天仙丹地投(一作/授)雲藻上言華頂事中問長生¶
道華頂居㝡髙大壑朝陽早長生術何妙童顔後天老¶
清晨朝鳳京静夜思鴻寳憑崖飲蕙氣過澗摘靈草人¶
非冢已荒海變田應燥昔甞逰此郡三霜弄溟島緒言¶
霞上開機事塵外掃頃来廹世務清曠未云保﨑嶇待¶
<pb:KR4h0140_WYG_095-5a>¶
漏恩怵惕司言造軒皇重齋拜漢武愛祈禱順風懐崆¶
峒承露在豐鎬泠然委輕馭復得散(一作/快)幽抱柱下留¶
伯陽儲闈登四皓聞有参同契何時一探討¶
　　　自昌樂郡泝流至白石嶺下行入郴州¶
兹山界夷夏天險横寥廓太史漏登探文命限開鑿北¶
流自南瀉羣峰囬衆壑馳波如電騰激石似雷落崖留¶
盤古樹澗蓄神農藥乳竇何淋漓苔(一作/莓)蘚更彩錯姢¶
姢潭裏虹渺渺灘邊鶴嵗杪應流火天髙雲物(一作/霧)薄¶
<pb:KR4h0140_WYG_095-5b>¶
金風吹綠梢玉露洗紅籜泝舟始興廨登踐桂陽郭匍¶
匐緣修坂穹窿曳長䋏(一作/索)礙林阻往来遇堰每前却¶
救艱不遑飯畢昬無暇泊濯溪寜足懼磴道誰云惡我¶
行山水間湍險皆不若(一作我行湍險/多山水皆不若)安能獨見聞書¶
此貽京洛¶
　　　過蜀龍門¶
龍門非禹鑿詭怪乃天功西南出巴峡不與衆山同長¶
竇(一作/短)亘五里宛轉復嵌空伏湍喣潜石瀑水生輪風¶
<pb:KR4h0140_WYG_095-6a>¶
流水無晝夜噴薄龍門中潭河勢不測藻葩垂彩虹我¶
行當季月煙景共舂融江闗勤亦甚巘崿意難窮勢将¶
息機事煉藥此山東¶
　　　入衛作¶
淇上風日好紛紛沿岸多緑芳幸未歇泛濫此眀波采¶
蘩憶幽(一作/豳)吹理棹想荆歌鬱然懐君子浩曠將如何¶
　　　夜泊越州逢北使¶
天地降雷雨放逐還國都重以風潮事年月戒回艫容¶
<pb:KR4h0140_WYG_095-6b>¶
顔荒外老心想域中愚憇泊在兹夜炎雲逐斗樞䬓䬔¶
縈海若霹靂耿天吴鼇抃羣島失鯨吞衆流輸偶逢金¶
華使握手淚相濡飢共噬齊棗眠共席秦蒲既北思攸¶
濟將南睿所圗往来固无咎何忽憚前桴¶
　　　紹隆寺(并序/)¶
　　紹隆寺江嶺㝡奇去驩州城二十五里将北客畢¶
　　日逰憇隨例施香回於舟中作¶
吾従釋迦乆無上師涅槃探道三十載得道天南端非¶
<pb:KR4h0140_WYG_095-7a>¶
勝適殊方起諠歸理難放棄乃良緣世慮不曾干香界¶
縈北渚花龕隱南巒危昂階下石演漾窗中瀾雲盖看¶
木秀天空見藤盤處俗勒(一作/勤)宴坐居貧業行壇試将¶
有漏軀聊作無生觀了然究諸品彌覺静者安¶
　　　神龍初廢逐南荒途出郴口北望蘇躭山¶
少曾讀仙史知有蘇躭君流望来南國依然㑹(一作/曽)昔¶
聞泊舟問耆老遥指孤山雲孤山郴郡北不與衆山羣¶
重崖下縈映嶛嶢上糺紛碧峰泉附落紅壁樹傍分選¶
<pb:KR4h0140_WYG_095-7b>¶
地今方爾昇天因(一作/固)可云不才予竄迹羽化子遺芬¶
將覽成麟鳳旋驚禦鬼文此中迷出䖏含思獨氛氲¶
　　　初逹驩州¶
流子一十八命予偏不偶配逺天遂窮到遲日㝡後水¶
行儋耳國陸行雕題藪魂魄逰鬼門骸骨遺鯨口夜則¶
忍飢卧朝則抱病走搔首向南荒拭淚㸔北斗何年赦¶
書来重飲洛陽酒¶
　　　被彈¶
<pb:KR4h0140_WYG_095-8a>¶
知人昔不易舉非貴易失爾何按國章無罪見呵叱平¶
生守直道遂為衆所嫉少以文作吏手不曾開律一旦¶
法相持荒忙意如漆幼子雙囹圄老夫一念(一作/請)室昆¶
弟兩三人相次俱囚桎萬鑠當衆怒千謗無片實庶以¶
白黒讒顯此涇渭質劾吏何咆哮晨夜聞撲抶事間拾¶
虚證理外存枉筆懐痛不見伸抱寃竟難悉窮囚多垢¶
膩愁坐饒蟣虱三日唯一飯兩旬不再櫛是時盛夏中¶
暵赫多瘵疾瞪目眠欲閉喑嗚氣不出有風自扶揺鼓¶
<pb:KR4h0140_WYG_095-8b>¶
蕩無倫匹安得吹浮雲令我見白日¶
　　　枉繫二首¶
吾憐曽家子昔有投杼疑吾憐姬公旦非無鴟鴞詩臣¶
子竭忠孝君親惑讒欺萋斐離骨肉含愁(一作/惋)興此辭¶
昔日公冶長非罪遇縲絏聖人降其子古来歎獨絶我¶
無毫髮瑕苦心懐氷雪今代(一作/世)多秀士(一作/才)誰能繼¶
眀轍¶
　　　黄鶴¶
<pb:KR4h0140_WYG_095-9a>¶
黄鶴佐丹鳳不能羣白鷴拂雲逰四海㺯影到三山遥¶
憶君軒上来下天池(一作/地)間眀珠世不重知有報恩環¶
　　　傷王學士(并序/)¶
　　王君赦者少小逰洛陽吾與君隴西李子至為友¶
　　家貧倦道嵗常晏如屬文豪翰吟諷所得時㑹絶¶
　　境長安初以器行制在蕃邸侍諸人逰四年余遭¶
　　浮議下獄他日余至来知君物化嗚呼頴叔享年¶
　　不遐昔同為人今先鬼錄恨吾非所闕爾䘮葬退¶
<pb:KR4h0140_WYG_095-9b>¶
　　而賦詩以哀命¶
閉囚斷外事昧坐半餘朞有言頴叔子亡来巳一時初¶
聞宛不信中話涕漣洏痛哉𤣥夜重何遽青春姿憶汝¶
曾旅食屢空瀍澗湄吾徒祿未厚筲斗愧相貽原憲貧¶
無愁顔回樂自持詔書擇才善君為王子師寵儒名可¶
尚論秩官猶欺化往不復見情来安可思目絶髙翰灑¶
耳無歌諷期靈柩寄何䖏精魂今何之恨予在丹棘不¶
得㸔素旗孀妻知己歎幼子路人悲感逰值商日絶弦¶
<pb:KR4h0140_WYG_095-10a>¶
留此詞¶
　　　古鏡¶
莓苔翳清池蝦蟆蝕眀月埋落今如此照心未甞歇願¶
垂拂拭恩為君鑒𤣥髮¶
　　　鳳簫曲(一作/古意)¶
八月涼風動髙閣千金麗人捲綃幕巳憐池上歇芳菲¶
不念君恩坐揺落世上榮華如轉蓬朝隨阡陌暮雲中¶
飛燕侍寢昭陽殿班姬飲恨長信宫長信宫昭陽殿春¶
<pb:KR4h0140_WYG_095-10b>¶
来歌舞妾自知秋至簾櫳(一作/榮華)君不見昔時嬴女厭世¶
紛學吹鳳簫乘彩雲含情轉睐向蕭史千載紅顔持贈¶
君¶
　　　古歌¶
落葉流風向玉臺夜寒秋(一作寒/釭愁)思洞房開水晶簾外¶
金波下雲母窗前銀漢囬玉階陰隂苔蘚色君王履綦¶
難再得璇閨窈窕秋夜長繡户徘徊眀月光燕姬綵帳¶
芙容色秦女(一作/子)金罏蘭麝香北斗七星横夜半清歌¶
<pb:KR4h0140_WYG_095-11a>¶
一曲斷君腸¶
　　　七夕曝衣篇(按王子陽園苑疏太液池邊有武/帝閣每至七月七日夜宫女出后)¶
　　　(衣曝/之)¶
君不見昔日宜春太液邊披香畵閣與天連燈火(一作/華)¶
灼爍九微(一作/衢)暎香氣氛氲百和然此夜星繁河正白¶
人傳織女牽牛客宫中擾擾曝衣樓天上娥娥紅粉席¶
曝衣何許曛(一作/時夜)半黄宫中綵女提玉箱珠履奔騰上¶
蘭砌金梯(一作/閨)宛轉出梅梁絳河裏碧煙上雙花伏兔¶
<pb:KR4h0140_WYG_095-11b>¶
畫屏風四子盤龍擎斗帳舒羅散縠雲霧開綴玉垂珠¶
星漢回朝霞散彩羞衣架晚月分光劣鏡臺上有仙人¶
長命綹(一作/錦)中㸔(一作/有)玉女迎歡繡瑇瑁簾(一作/筵)中别¶
作春珊瑚窗裏翻成晝椒房金屋寵新流意氣嬌奢不¶
自由漢文宜惜露臺費晉武須焚前殿裘¶
　　　入少(一作/小)宻溪¶
雲峯苔壁繞溪斜江路香風夹岸花樹宻不言通鳥道¶
雞鳴始覺有人家人家更在深巖口澗水周流宅前後¶
<pb:KR4h0140_WYG_095-12a>¶
　逰魚瞥瞥雙釣童伐木丁丁一樵叟自言避喧非避秦¶
　薜衣耕鑿帝堯人相留且待雞黍熟夕卧深山蘿月春¶
　　　　霹靂引¶
　嵗七月火伏而金生客有鼔琴於門者奏霹靂之商聲¶
　始戞羽以騞砉終扣宫而砰駖電耀耀兮龍躍雷闐闐¶
　兮雨𡨕氣嗚唅以㑹雅態歘翕以横生有如驅千旗制¶
　五兵截荒虺斮長鯨孰與廣陵比意别鶴儔精而已俾¶
　我雄子魄動毅夫髮立懐恩不淺武義雙輯視胡若芥¶
<pb:KR4h0140_WYG_095-12b>¶
　剪羯如拾豈徒慷慨中筵僃羣娱之翕習哉(一本有故/此知也四)¶
　(字/)¶
　¶
　¶
　¶
　¶
　¶
御定全唐詩巻九十五¶
