# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.669105
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六十三
<pb:KR4h0140_WYG_063-1a>¶
　欽定四庫全書¶
御定全唐詩巻六十三¶
　　董思恭¶
　董思恭蘇州吳人髙宗時官中書舍人初為右史後知¶
　考功舉坐事流死嶺表所著篇詠為時所重今存詩十¶
　九首¶
　　　　三婦豔¶
　大婦裁紈素中婦弄明璫小婦多恣態登樓紅粉籹丈¶
<pb:KR4h0140_WYG_063-1b>¶
　人且安坐初日漸流光¶
　　　　感懐¶
　野郊愴新别河橋非舊餞慘日映峰沈愁雲隨蓋轉哀¶
　笳時斷續悲旌乍舒巻望望情何極浪浪淚空泫無復¶
　昔時人芳春共誰遣¶
　　　　守嵗二首¶
　暮景斜芳殿年華麗綺宫寒辭去冬雪暖帶入春風階¶
　馥舒梅素盤花卷燭紅共歡新故嵗迎送一宵中(此首/一作)¶
<pb:KR4h0140_WYG_063-2a>¶
(太宗/詩)¶
歲陰窮暮紀獻節啟新芳冬盡今宵促年開明日長冰¶
銷出鏡水梅散入風香對此歡終宴傾壺待曙光(此首/一作)¶
(太宗詩題/作除夜)¶
　　　昭君怨二首¶
新年猶尚小那堪逺聘秦裾衫霑馬汗睂黛染胡塵舉¶
眼無相識路逢皆異人唯有梅将李猶帶故鄉春(此首/一作)¶
(董初/詩)¶
<pb:KR4h0140_WYG_063-2b>¶
琵琶馬上彈行路曲中難漢月正南逺燕山直(一作/極)北¶
寒髻鬟風拂亂(一作/散)睂黛雪霑殘斟酌紅顔改(一作/盡)徒¶
勞握鏡看(一作何勞/鏡衷看)¶
　　　詠日¶
滄海十枝暉懸圃重輪慶蕣華發晨楹菱彩飜朝鏡忽¶
遇驚風飄自有浮雲映更也人皆仰無待揮戈正¶
　　　詠月¶
北堂未安寢西園聊騁望玉户照羅幃珠軒明綺障別¶
<pb:KR4h0140_WYG_063-3a>¶
客長安道思婦髙樓上所願君莫違(一作/遺)清風時可訪¶
　　　詠星¶
歴歴東井舍昭昭右掖垣雲際龍文出池中鳥色翻流¶
輝下月路(一作/露)墜影入河源方知潁川集别有太丘門¶
　　　詠風¶
蕭蕭度閶闔習習下庭闈花蝶自飄舞蘭蕙生光輝相¶
烏正舉翼退鷁巳驚飛方從列子御更逐浮雲歸¶
　　　詠雲¶
<pb:KR4h0140_WYG_063-3b>¶
帝鄉白雲起飛盖上天衢帶月綺羅映從風枝葉敷參¶
差過層閣倐忽下蒼梧因風望既逺安得久踟蹰¶
　　　詠雪¶
天山飛雪度言是落花朝惜哉不我與蕭索從風飄鮮¶
潔凌紈素紛糅下枝條良時竟何在坐見容華銷¶
　　　詠露¶
夜色凝仙掌晨甘下帝庭不覺九秋至逺向三危零蘆¶
渚花初白葵園葉尚青晞陽一灑惠方願益滄溟¶
<pb:KR4h0140_WYG_063-4a>¶
　　　詠霧¶
蒼山寂已暮翠觀黯將沉終南晨豹隐巫峽夜猿吟天¶
寒氣不歇景晦色方深待訪公超市将予赴華隂¶
　　　詠虹(一作/虹蜺)¶
春暮萍生早日落雨飛餘横彩分長漢倒色媚清渠梁¶
前朝影出橋上晩光舒願逐旌旗轉飄飄侍直廬¶
　　　詠桃(一作太/宗詩)¶
禁苑春光麗花蹊幾樹装綴條深淺色㸃露參差光向¶
<pb:KR4h0140_WYG_063-4b>¶
日分千笑迎風共一香如何仙嶺側獨秀隐遥芳¶
　　　詠李(一作太/宗詩)¶
盤根植瀛渚交幹横倚天舒華光四海巻葉蔭山川¶
　　　詠弓(一作太/宗詩)¶
上弦明月半激箭流星逺落鴈帶書驚啼猿映(一作/應)枝¶
轉¶
　　　詠琵琶(一作太/宗詩)¶
半月無雙影金花有四時摧藏千里態掩仰幾重悲促¶
<pb:KR4h0140_WYG_063-5a>¶
節縈紅袖清音滿翠帷駛彈風響急緩曲釧聲遲空餘¶
闗隴恨因此代相思¶
　劉允濟¶
劉允濟(紀事作元/濟字允濟)洛州鞏人少與絳州王勃齊名舉本¶
州進士累除著作佐郎嘗采摭魯哀公以後至戰國為¶
魯後春秋表上之遷左史兼直𢎞文館垂拱中獻明堂¶
賦拜著作郎擢鳳閣舍人中興初坐二張昵狎貶官後¶
為修文館學士卒集十巻今存詩四首¶
<pb:KR4h0140_WYG_063-5b>¶
　　　經廬岳囘望江州想洛川有作¶
龜山帝始營龍門禹初鑿出入經變化俯仰憑寥廓未¶
若兹山功連延竝巫霍東北疏(一作/流)艮象西南距坤絡¶
宏阜自鬰盤髙標復迴薄勢入柴桑渚陰開彭蠡壑九¶
江杳無際七澤紛相錯雲雨散吳㑹風波騰鄬鄀(一作/鄢鄂)¶
跡隨造化久利與乾坤博肹蠁精氣通紛綸潜怪作石¶
渠忽見踐金房安可託地入天子都巖有仙人藥二門¶
幾迢遰三宫何儵爚咫尺窮杳㝠跬步皆恬漠仙才驚¶
<pb:KR4h0140_WYG_063-6a>¶
羽翰幽居静龍蠖明牧振雄詞棣華殊灼灼盛業匡西¶
夏深謀賛禹亳黄雲覆鼎飛絳氣横川躍佐厯符賢運¶
人期(一作/其)茂天爵禮樂富垂髫詩書成舞勺清輝靖嵒¶
電利器騰霜鍔遊聖挹衢尊鄰畿恭木鐸巖(一作/牆)仞包¶
武侯波瀾控文若旋聞刈薪楚遽覩升葵藿稷卨序揆¶
(一作/郛郭)圖良平公輔略重地(一作/臣)資出守英藩諒求瘼豫¶
章觀偉材江州訪靈崿陽岫曉氛氲陰崕暮蕭索潜伏¶
屢鯨奔雄飛更鷙搏驚&KR1702;透煙霞騰猿亂枝格故園有¶
<pb:KR4h0140_WYG_063-6b>¶
歸夢他山飛賞(一作/非行)樂帝鄉徒可遊湟澗終旅泊景(一/作)¶
(陽/)物觀淮海雲霄望河洛城闕紫微星圖書𤣥扈(一作/青溪)¶
閣神功(一作/為)多粉繢元氣猶斟酌丞相下南宫将軍趨¶
北落横簮竝附蟬列鼎俱調鶴四郊時迷路五月先投¶
龠池榭宣瓊管風花亂珠箔舊遊勞夢寐新知無恱樂¶
天寒欲贈言歲暮期交約夜琴清玉柱秋灰變緹幕風¶
雲動翰林宫徴調文籥言泉激為浪思緒飛成繳千里¶
輝珠璣五采含丹雘鐘鼓旋驚鷃瑾瑜俄抵鵲竊價慙¶
<pb:KR4h0140_WYG_063-7a>¶
庸怠叨聲逾寂莫長望限南溟居然翳東郭¶
　　　詠琴¶
昔在龍門側誰想鳳鳴時雕琢今為器宫商不自持巴¶
人緩疎節楚客弄䌓絲欲作髙張引翻成下調悲¶
　　　怨情¶
玉闗芳信斷蘭閨錦字新愁來好(一作/不)自抑念切已含¶
嚬虚牖風驚夢空牀月厭人歸期倘可促勿度栁園春¶
　　　見道邉死人(一本別作劉元濟詩/統籖并入允濟詩内)¶
<pb:KR4h0140_WYG_063-7b>¶
淒涼徒見日冥寞詎知年魂兮不可問應為直如弦¶
　邵大震¶
邵大震字令逺安陽人與王勃同時詩一首¶
　　　九日登𤣥武山旅眺(𤣥武山在今東蜀髙宗時/王勃以檄雞文斥出沛王)¶
　　　(府既廢客劒南有遊𤣥武山賦/詩盧照鄰為新都尉亦有和作)¶
九月九日望遥空秋水秋天生夕風寒雁一向南去(一/作)¶
(飛/)逺游人幾度菊花叢¶
　辛常伯¶
<pb:KR4h0140_WYG_063-8a>¶
辛常伯駱賓王同時人詩一首¶
　　　軍中行路難(與駱賔/王同作)¶
君不見封狐雄虺自成羣憑深負固結妖氛玉璽分兵¶
徴惡少金壇授律動将軍将軍擁麾宣廟略戰士横戈¶
静夷落長驅一息背銅梁直指三危登劒閣閣道岧嶢¶
起戍樓劒門遥裔俯靈丘邛闗九折無平路江水雙源¶
有急流征役無期返他鄉歲華晚杳杳丘陵出蒼蒼林¶
薄逺途危紫盖峰路澀青泥坂去去指哀牢行行入不¶
<pb:KR4h0140_WYG_063-8b>¶
毛絶壁千里險連山四望髙中外分區宇夷夏殊風土¶
交阯枕南荒昆彌臨北户川原饒毒霧谿谷多霪雨行¶
潦四時流崩查千歲古漂梗飛蓬不暫安捫蘿引葛陟¶
危巒昔時聞道從軍樂今日方知行路難滄江緑水東¶
流駛炎州丹徼南中地南中南斗映星河秦闗秦塞阻¶
煙波三春邉地風光少五月瀘川瘴癘多朝驅疲斥候¶
夕息倦樵歌向月彎䌓弱連星轉太阿重義輕生懐一¶
顧東伐西征凡幾度夜夜朝朝斑鬢新年年歲嵗戎衣¶
<pb:KR4h0140_WYG_063-9a>¶
　故㶚城隅滇池水天涯望轉積地際行無已徒覺炎涼¶
　節物非不知闗山千萬里棄置勿重陳重陳多苦辛且¶
　恱清笳梅柳曲詎憶芳園桃李人絳節紅旗分日羽丹¶
　心白刃酬明主但令一被君王知誰憚三邉征戰苦行¶
　路難岐路幾千端無復歸雲憑短翰空餘望日想長安¶
　¶
　¶
　¶
<pb:KR4h0140_WYG_063-9b>¶
　¶
　¶
　¶
　¶
　¶
　¶
　¶
御定全唐詩卷六十三¶
