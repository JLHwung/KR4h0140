# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:54.522892
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百八十七
<pb:KR4h0140_WYG_587-1a>¶
　欽定四庫全書巻¶
御定全唐詩巻五百八十七¶
　　李頻¶
　李頻字徳新睦州夀昌人少秀悟逮長廬西山多所記¶
　覽其屬辭於詩尤長給事中姚合名為詩士多歸重頻¶
　走千里丐其品合大加奬挹以女妻之大中八年擢進¶
　士第調秘書郎為南陵主簿判入等再遷武功令俄擢¶
　侍御史守法不阿徇累遷都官員外郎表丐建州刺史¶
<pb:KR4h0140_WYG_587-1b>¶
　以禮法治下建賴以安卒官父老為立廟棃山嵗祠之¶
　有建州刺史集一巻又號棃岳集今編為三巻¶
　　　　湘口送友人¶
　中流欲暮見湘烟葦㟁無窮接楚田(一作/天)去雁逺衝雲¶
　夢雪(一作/澤)離人獨上洞庭船風波盡日依山轉星漢通¶
　霄向水連零落梅花過殘臘(一作回首羡/君偏有我)故園歸醉及¶
　(一作去醉/一作去又)新年¶
　　　　鄂州頭陀寺上方¶
<pb:KR4h0140_WYG_587-2a>¶
髙寺上方無不見天涯行客思迢迢西江帆挂(一作/過)東¶
風急夏口城銜(一作/衝)楚塞遥沙渚漁歸多濕網桑林蠶¶
後盡空條感時歎物尋僧話(一作/語)惟(一作/誰)向禪心得寂¶
寥¶
　　　寄逺¶
槐欲成隂分袂時君期十日復金扉槐今落葉已將盡¶
君向逺鄉(一作/方)猶未歸化石早曾聞節婦沈湘何必獨¶
靈妃須知此意同生死不學他人空寄衣¶
<pb:KR4h0140_WYG_587-2b>¶
　　　題張司馬别墅¶
庭前樹盡手中栽先後花分幾番開巢鳥戀雛驚不起¶
野人思酒去還來自抛官與青山近誰訝(一作/料)身為白¶
髪(一作/日)催門外尋常行樂處重重履跡在莓苔¶
　　　長安即事¶
長遇豪家不敢過此身誰與取髙科故園久絶書來後¶
南國空看雁去多中夜永懐聼疊漏先秋歸夢渉層波¶
愁人白髪自生早我獨少年䏻幾何¶
<pb:KR4h0140_WYG_587-3a>¶
　　　漢上逢同年崔八¶
去嵗曾(一作/同)遊帝里春杏花開過各離秦偶先託質逢¶
知已獨未還家作旅人世上路岐何繚繞空中光㬌自¶
逡廵一回相見一回别䏻(一作/更)得幾時(一作/迴)年少身¶
　　　五月一日䝉替本官不得随例入闕感懐獻送¶
　　　相公¶
五月傾朝謁紫宸一朝無分在清塵含香已去星郎位¶
衣錦惟思婺女隣折獄也曾為俗吏勸農元本是耕人¶
<pb:KR4h0140_WYG_587-3b>¶
知將何事酬公道只養生靈似飬身¶
　　　春閨怨¶
紅妝女兒(一作粉/兒女)燈下羞畫眉夫婿隴西頭自怨愁容¶
長照鏡悔教征戍覓封矦¶
　　　送邉將¶
防秋戎馬恐來奔詔發將軍出雁門遥領短兵登隴首¶
獨横長劒向河源悠揚落日黄雲動蒼莽隂風白草翻¶
若縱干戈更深入應聞收得到崑崙¶
<pb:KR4h0140_WYG_587-4a>¶
　　　太和公主還宫¶
天驕發使犯邉塵漢將推功遂奪親離亂應無初去貎¶
死生難有却回身禁花半老曾攀樹宫女多非舊識人¶
重上鳯樓追故事㡬多愁思向青春¶
　　　將赴黔州先寄本府中丞¶
八月瞿塘到底翻孤舟上得已銷魂幕中職罷猶趨府¶
闕下官成未謝恩丹嶂聳空無過鳥青林覆水有垂猿¶
感知肺腑終難說從此辭歸便掃門¶
<pb:KR4h0140_WYG_587-4b>¶
　　　和友人下第北遊感懐¶
聖代為儒可致身誰知又别五陵春青門獨出(一作/歩)空¶
歸鳥紫陌相逢盡醉人江島去尋垂釣逺塞山來見舉¶
頭頻且須共漉邉城酒何必陶家有白綸¶
　　　樂遊原春望¶
五陵佳氣晩氛氲覇業雄圗勢自分秦地山河連楚塞¶
漢家宫(一作/樓)殿入青雲未央樹色春中見長樂鐘聲月¶
下聞無那楊華起愁思滿天飄落雪紛紛¶
<pb:KR4h0140_WYG_587-5a>¶
　　　黄雀行¶
欲竊髙倉集御河翩翩疑渡畏秋波朱宫晩樹侵鶯語¶
畫閣香簾奪燕窠疎影暗棲寒露重空城飢噪暮烟多¶
誰令不解髙飛去破宅荒庭有網羅¶
　　　長安寓居寄柏侍郎¶
霜輕兩鬢欲相侵愁緒無端不可尋秦女紅妝空覓伴¶
郢郎白雪少知音長亭古木春先老太華青烟(一作/燈)晚¶
更深獨向㶚陵東北望一封書寄萬重心¶
<pb:KR4h0140_WYG_587-5b>¶
　　　春日思歸¶
春情不斷若連環一夕思歸鬢欲斑壯志未酬三尺劒¶
故鄉空隔萬重山音書斷絶干戈後親友相逄夢寐間¶
却羡浮雲與飛鳥因風吹去又吹還¶
　　　朔中即事¶
關門南北雜戎夷草木秋來即出師落日風沙長暝早¶
窮冬雨雪轉春遲山頭堠火孤明後星外行人四絶時¶
自古邉功何不立漢家中外自相疑¶
<pb:KR4h0140_WYG_587-6a>¶
　　　感懐獻門下相公¶
誰云郎選不由詩上相憐才積有時却是龍鍾到門晩¶
終非稽古致身遲謀將郡印歸難遂讀著家書坐欲癡¶
日望南宫看列宿迢迢婺女與郷比(一作/隣毘)¶
　　　贈長城庾將軍¶
初年三十拜將軍近代英雄獨未聞向國報恩心比石¶
辭天作鎮氣凌雲逆風走馬貂裘巻望塞懸弧雁陣分¶
定擁節麾從此去安西大破犬戎羣¶
<pb:KR4h0140_WYG_587-6b>¶
　　　浙東獻鄭大夫¶
聖主東憂漲海濵思移副相倚陶鈞樓臺獨坐江山月¶
舟楫先行澤國春遥想萬家開户外近聞羣盗竄諸鄰¶
幾時入去調元化天下同為堯舜人¶
　　　鏡湖夜泊有懐(東晉太守/馬臻所築)¶
廣水遥隄利物功因思太守惠無窮自從版築興農隙¶
長與耕耘致嵗豐漲接星津流蕩漾寛浮雲岫動虚空¶
想當戰國開時有范蠡扁舟祗此中¶
<pb:KR4h0140_WYG_587-7a>¶
　　　宣州獻從叔大夫¶
清時選地任賢明從此觀風輟尹京日月天中辭洛邑¶
雲山江上領宣城萬家閭井俱安寢千里農桑竟起耕¶
聞說聖朝同漢代已愁徴入拜公卿¶
　　　賀同年翰林從叔舍人知制誥¶
仙禁何人躡近踪孔門先選得真龍别居雲路抛三省¶
專掌天書在九重五色毫揮成渙汗百寮班下獨從容¶
芳年貴盛誰為比鬱鬱青青嶽頂松¶
<pb:KR4h0140_WYG_587-7b>¶
　　　吴門别主人(一作吴門月夜/與曹太尉話别)¶
早晚更看吴苑月小(一作/西)齋長憶落西(一作/月當)窗不知明¶
夜誰家見應照離人隔楚江¶
　　　自黔中歸新安¶
朝過春關辭北闕暮叅戎幕向南巴却將仙桂東歸去¶
江月相随直到(一作/至)家¶
　　　奉和鄭薫相公(一本此下有/七松亭三字)¶
三四株松匝草亭便成彭澤桞為名蓮(一作/遥)峰隠去難¶
<pb:KR4h0140_WYG_587-8a>¶
辭闕滻水朝回與出城¶
　　　及第後還家過峴嶺¶
魏䭾山前一朶(一作/片)花嶺西更有㡬(一作/數)千家石斑魚¶
鮓香衝鼻淺水沙田飯遶牙¶
　　　春日旅舍¶
未識東西南北路青春白日坐銷難如何一别故園後¶
五度花開五處看¶
　　　過長江傷賈島¶
<pb:KR4h0140_WYG_587-8b>¶
忽從一宦逺流離無罪無人子細知到得長江聞杜宇¶
想君魂魄也相随¶
　　　自遣¶
永擬東歸把釣絲將行忽起半心疑青雲道是不平地¶
還有平人上得時¶
　　　寄曹鄴¶
終南山是枕前雲禁鼔無因曉夜聞朝客秋來不朝日¶
曲江西㟁去尋君¶
<pb:KR4h0140_WYG_587-9a>¶
　　　述懐¶
望月疑無得桂縁春天又待到秋天杏花開與槐花落¶
愁去愁來過㡬年¶
　　　客洛酬劉駕¶
浮世總應相送老共君偏更逺行多此回不似前回别¶
聼盡離歌逐櫂歌¶
　　　題釣臺障子¶
君家盡是我家山嚴子前臺枕古灣却把釣竿終不可¶
<pb:KR4h0140_WYG_587-9b>¶
幾時入海得魚還¶
　　　題陽山顧煉師草堂¶
若到當時上升處長生何事後無人前峰自去種松子¶
坐見年(一作/視將)來取茯神¶
　　　聞金吾妓唱梁州¶
聞君一曲古梁州驚起黄雲塞上愁秦女樹前花正發¶
北風吹落滿城秋¶
　　　遊蜀回簡友人¶
<pb:KR4h0140_WYG_587-10a>¶
别來十二月去到漏天邉不是因逄閏還應是(一作湏/知已)¶
隔年¶
　　　贈涇州王侍御¶
一旦天書下紫㣲三年旌斾隴雲飛塞門無事春空到¶
邉草青青戰馬肥¶
　　　夏日(一作/秋夜)宿秘書姚監宅¶
貴宅多嘉樹先秋有好風(一作髙樹宻濛/濛開樓待曉風)情閒離(一作/眠)¶
闕下夢野在(一作/到)山中露色浮寒瓦螢光墮(一作/墜)暗叢¶
<pb:KR4h0140_WYG_587-10b>¶
聼吟麗句盡河漢任西東(一作轉/虚空)¶
　　　過嵩隂隠者¶
當門看少室倚杖復披衣每日醒還醉無人是與非架¶
書抽讀亂庭果摘嘗稀獨有江南客思家未得歸¶
　　　留别山家¶
閒門不易求半月在林丘已與山水别難為花木留孤¶
懐歸靜夜逺㑹隔髙秋莫道無言去冥心在重遊¶
　　　送人遊吴¶
<pb:KR4h0140_WYG_587-11a>¶
楚田開雪(一作天/雪開)後草色與君看積水浮春氣深山滯¶
(一作/帶)雨寒毘陵孤月出建業一鍾殘為把郷書去因收¶
别淚難¶
　　　東渭橋晩眺¶
秦地有吴洲(一作/舟)千檣渭曲頭人當返照立水徹故郷¶
流落第春難過窮途日易愁誰知橋上思萬里在江樓¶
　　　送延陵韋少府¶
延陵稱貴邑季子有髙蹤古跡傳多代仙山管幾峰㣲¶
<pb:KR4h0140_WYG_587-11b>¶
泉聲小雨異木色深冬去畢三年秩新詩篋不容¶
　　　淮南送友人歸滄州¶
風色忽(一作/又)西轉坐為千里分髙帆背楚落寒日逆淮¶
曛斷燒縁喬木盤鵰隠片雲郷關(一作/園)百戰地歸去始¶
休軍¶
　　　夏日題盩厔友人書齋¶
脩竹齊高樹書齋竹樹中四時無夏氣(一作/日)三伏有秋¶
風黑處巢幽鳥隂來呌候蟲牕西太白雪萬仭在遥空¶
<pb:KR4h0140_WYG_587-12a>¶
　　　尋山¶
一逕入雙崖初疑有幾家行窮人不見坐久日空斜石¶
上生靈草泉中落異花終須結茅屋向此學餐霞¶
　　　送元遂上人歸錢唐¶
白衣遊帝郷已得事空王却返湖山寺髙禪水月房雨¶
中過嶽(一作/月)黑秋後宿船凉回顧秦人語他生㑹别方¶
　　　貽友人喻坦之¶
從容心自切(一作/别)飲水勝銜杯共在山中長相随闕下¶
<pb:KR4h0140_WYG_587-12b>¶
來修身空有道取事(一作/士)各無媒不信昇平代終遺草¶
澤才¶
　　　送友人往振武¶
風沙遥見說道路替君愁磧夜星垂地雲明火上樓征¶
鴻辭塞雪戰馬識邉秋不共將軍語何因有去留¶
　　　賦得長城斑竹杖¶
秦興版築時翦伐不知誰異代餘根在幽人得手持細¶
看生古意閒倚動邉思莫作鳩形並空將鶴髪期¶
<pb:KR4h0140_WYG_587-13a>¶
　　　送徳清喻明府¶
棹返霅溪雲仍叅舊使君州傳多古跡縣記是新文水¶
柵横舟閉湖田立木分但如詩思苦為政即超羣¶
　　　送薛䏻少府任盩厔¶
不才甘下第君子蹇何重相送昆明㟁同看太白峰數¶
瓢留頃刻殘照迫從容好去烟霞縣仙人有舊蹤¶
　　　送許夀下第歸東山¶
吾君設禮闈誰合學㤀機却是髙人起難為下第歸出¶
<pb:KR4h0140_WYG_587-13b>¶
關心縱野避世事終稀莫更今秋夕相思望少㣲¶
　　　冬夜酬范秘書(一作九衢春/日酬范秘書)¶
九衢行一匝不敢入他門累日無餘(一作/非無)事通宵得至¶
(一作/盡)言命嗟清世蹇春覺閏冬暄翻覆吟佳句何酬國¶
士恩¶
　　　送陸肱尉江夏¶
如何執簡去便作挂㠶期澤國三春早江天落日遲縣¶
人齊候處洲鳥欲飛時免褐方三十青雲豈白髭¶
<pb:KR4h0140_WYG_587-14a>¶
　　　漢上送人西歸¶
幾作西歸夢因為愴别心(一作此日看行/意令人動逺心)野銜天去盡¶
山夾(一作/束)漢來深疊浪翻殘照(一作/雪)髙帆引片隂空留¶
相贈句(一作唯應/留别句)畢我白頭吟¶
　　　蜀中逄友人¶
自古有行役誰(一作/無)人免别家相歡猶(一作/寛湏)陌上一醉¶
任天涯積疊山蔵蜀潺湲(一作/縈紆)水遶巴他年復(一作/又)何¶
處共說海棠花¶
<pb:KR4h0140_WYG_587-14b>¶
　　　寄范評事¶
行坐不相遺轅門載筆時雅知難更遇舊分合長思夢¶
即重尋熟書常轉逹遲山齋終擬到何日遂心期¶
　　　南遊過湘漢即事寄友人¶
南去逺駈逐三湘五月行巴山雪水下楚澤火雲生向¶
野聊中飯乗凉探暮程離懐不可說已迫峽猿聲¶
　　　送許渾侍御赴潤州¶
家山近石頭遂意恣(一作/在)東遊(一作/浮)祖席離烏府歸帆¶
<pb:KR4h0140_WYG_587-15a>¶
轉蜃樓隂氛出海散落月向潮流别有為霖日孤雲未¶
自由¶
　　　喜友人厲圖南及第¶
相憂過已切相賀似身榮心逹無前後神交共死生承¶
家吾子事登第世人情未有通儒術明時道不行¶
　　　送友人下第歸越¶
歸意随流水江湖共在東山隂何處去草際片帆通雨¶
色春愁裡潮聲曉夢中雖為半年客便是往來鴻¶
<pb:KR4h0140_WYG_587-15b>¶
　　　寄友人¶
一别一相見須臾老此生客衣寒後薄山思夜深清詩¶
近吟何句髭新白幾莖路岐如昨日來往夢分明¶
　　　送友人下第歸宛陵¶
天涯長戀親闕下獨傷春擬住還求已須歸不為身臨¶
岐仍犯雪挂席始離塵共泣東風别同為滄海人¶
　　　秋夜對月寄鳳翔范書記¶
月過(一作/遇)秋霖後光應夜夜清一回相憶起幾度獨吟¶
<pb:KR4h0140_WYG_587-16a>¶
　行河漢東西直山川逺近明寸心遥往處新有雁來聲¶
　　　　送孫明秀才往潘州訪(一作/謁)韋卿¶
　北鳥飛不到北人今(一作/誰)去遊天涯浮瘴水嶺外問潘¶
　州草木春冬茂猿猱日夜愁定知遷客淚應只對君流¶
　　　　八月十五夜對月¶
　隂盛此宵中多為雨與風坐無雲雨至看與雪霜同抱¶
　濕離遥海傾寒向逈空年年不可值還似命(一作/道)難通¶
　　　　及第後歸¶
<pb:KR4h0140_WYG_587-16b>¶
　家臨浙水傍㟁對買臣郷縱棹随歸鳥乘潮向夕陽苦¶
　吟身得雪甘意鬢成霜况此年猶少酬知足自强¶
　　　　過巫峽¶
　擁棹向驚湍巫峰(一作/山)直上看削成從水(一作/地)底聳出¶
　在雲端暮雨晴時(一作/歸)少啼猿渴下難一聞神女去風¶
　竹掃空壇¶
　¶
御定全唐詩巻五百八十七¶
