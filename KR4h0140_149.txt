# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.399783
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百四十九
<pb:KR4h0140_WYG_149-1a>¶
　欽定四庫全書¶
御定全唐詩巻一百四十九¶
　　劉長卿¶
　　　　同諸公袁郎中宴筵喜加章服¶
　手詔來筵上腰金向粉闈勲名傳舊閣蹈舞著新衣白¶
　社同遊在滄洲此㑹稀寒笳發後殿秋草送西歸世難¶
　常摧敵時閒巳息機魯連功可讓千載一相揮(一作/輝)¶
　　　　毘陵送鄒結(一作/紹)先赴河南充判官¶
<pb:KR4h0140_WYG_149-1b>¶
　王事相逢少雲山奈别何芳年臨水怨𤓰歩上潮過客¶
　路方經楚鄉心共渡河凋殘春草在離亂故城多罷戰¶
　逢時泰輕徭佇俗和東西此分手惆悵恨煙波¶
　　　　送徐大夫赴廣州¶
　上將壇場拜南荒羽檄招逺人來百越元老事三朝霧¶
　繞龍山暗山連象郡(一作/嶺)遥路分江淼淼軍動馬蕭蕭¶
　畫角知秋氣樓船逐暮潮當令輸貢賦(一作/職)不使外夷¶
　驕¶
<pb:KR4h0140_WYG_149-2a>¶
　　　九日題蔡國公主樓¶
主第人何在重陽客暫尋水餘龍鏡色雲罷鳳簫音暗¶
牖藏昏曉(一作/旦)蒼苔換古今晴山巻幔出秋草閉門深¶
籬菊仍新吐庭槐尚舊陰年年畫梁燕來去豈無心¶
　　　送荀八過山陰(一作/訪)舊縣(一作/任)兼寄剡中諸官¶
訪舊山陰縣扁舟到海涯故林嗟滿歲春草憶佳期晩¶
景千峰亂晴江一鳥遲桂香留客處楓暗泊舟時舊石¶
曹娥篆空山夏禹(一作/禹帝)祠剡溪多隐吏君去(一作/為)道相¶
<pb:KR4h0140_WYG_149-2b>¶
(一作/長)思¶
　　　奉餞元侍郎加豫章採訪兼賜章服(時初停/節度)¶
任重兼烏府時平偃豹韜澄清湘水變分别楚山髙花¶
對彤襜發霜和白雪操黄金裝舊馬青草換新袍嶺暗¶
猿啼月江寒鷺映濤豫章生宇下無使翳蓬蒿¶
　　　奉餞郎中四兄罷餘杭太守承恩加侍御史充¶
　　　行軍司馬赴汝南行營¶
星使三江上天波萬里通權分金節重恩借鐵冠雄梅¶
<pb:KR4h0140_WYG_149-3a>¶
吹前軍發棠陰舊府空殘春錦障外初日羽旗東㟁栁¶
遮浮鷁江花隔避驄離心在何處芳草滿吳宫¶
　　　送賈侍御克復後入京(一作江南送/賈侍御入京)¶
對酒心不樂見君動行舟回看暮帆隐獨向空江愁晴¶
雲淡初夜春塘深慢流温顔風霜霽喜氣煙塵收馳馹¶
數千里朝天十二樓因之(一作/云)報親愛白髮生滄洲¶
　　　㑹稽王處士草堂壁畫衡霍諸山¶
粉壁(一作/愛此)衡霍近羣峰(一作/巻簾)如可攀能令堂上客見盡¶
<pb:KR4h0140_WYG_149-3b>¶
湖(一作/湘)南山青翠數千仞(一作千/萬狀)飛來方丈間歸雲無¶
處滅去鳥何時還勝事日相對主人常獨閑稍看林壑¶
晩(一作青隂/滿四壁)佳氣生重關(一本此下有頗與宿心/㑹看看慰愁顔二句)¶
　　　惠福寺與陳留諸官茶㑹(得西/字)¶
到此機事遣自嫌塵網迷因知萬法幻盡與浮雲齊疎¶
竹映髙枕空花隨杖藜香飄諸天外日隐䨇林西傲(一/作)¶
(微/)吏方見狎真僧幸相攜能令歸客意不復還東溪¶
　　　金陵西泊舟臨江樓¶
<pb:KR4h0140_WYG_149-4a>¶
蕭條金陵郭舊是帝王州日暮望鄉處雲邉江樹秋楚¶
雲不可託楚水只堪愁行客千萬里滄波朝暮流迢迢¶
洛陽夢獨卧清川樓異鄊共如此孤帆難久遊¶
　　　題靈祐上人法華院木蘭花(其樹嶺南/移植此地)¶
庭種南中樹年華幾度新已依初地長獨發舊園春映¶
日成華蓋搖風散錦茵色空榮落處香醉徃來人菡萏¶
千燈遍芳菲一雨均髙柯儻為檝渡海有良因¶
　　　宿嚴維宅送包佶(一作皇/甫冉詩)¶
<pb:KR4h0140_WYG_149-4b>¶
江湖同避地分首自依依盡室今為客驚秋空念歸歳¶
儲無别墅寒服羨鄰機草色村橋晩蟬聲江樹稀夜深¶
宜共醉時難忍相違何事隨陽雁汀洲忽背飛¶
　　　送從弟貶袁州(一作皇甫冉詩題作/送從弟豫貶逺州)¶
何事成遷客思歸不見鄉遊吳經萬里弔屈向三湘水¶
與荆巫接山通鄢郢長名羞(一作/嗟)黄綬繫身是白睂郎¶
獨結南枝恨應思北鴈行憂來沽楚酒老鬢莫凝霜¶
　　　無錫東郭送友人遊越¶
<pb:KR4h0140_WYG_149-5a>¶
客路風霜曉郊原春興餘平蕪不可望遊子去何如煙¶
水乘湖濶雲山適越初舊都懐作賦古穴覓藏書碑缺¶
曹娥宅林荒逸少居江湖無限意非獨為樵漁¶
　　　送邵州判官往南(一作皇/甫冉詩)¶
看君發原隰駟牡志(一作/去)皇皇始罷滄江令還隨粉署¶
郎海沂軍未息河兖歳仍荒征稅人全少榛蕪虜近亡¶
新知行宋逺相望隔淮長早晩裁書寄銀鉤佇八行¶
　　　出豐縣界寄韓明府¶
<pb:KR4h0140_WYG_149-5b>¶
迴首古原上未能辭舊鄉西風收暮雨隐隐分芒碭賢¶
友此為邑令名滿徐方音容想在眼暫若升琴堂疲馬¶
顧春草行人看夕陽自非傳尺素誰為論中腸¶
　　　别陳留諸官(一作/公)¶
戀此東道主能令西上遲徘徊暮郊别惆悵秋風時上¶
國邈千里夷門難再期行人望落日歸馬嘶空陂不愧¶
寳刀贈維懐瓊樹枝音塵倘未接夢寐徒相思¶
　　　觀李湊(一作/溱)所畫美人障子¶
<pb:KR4h0140_WYG_149-6a>¶
愛爾含天姿丹青有殊智無聞已得象象外更生意西¶
子不可見千載無重還空令浣沙態猶在含毫間一笑¶
豈易得䨇蛾如有情窗風不舉袖但覺羅衣輕華堂翠¶
幕春風來内閣金屏曙色開此中一見亂人目(一作/眼)只¶
疑行到雲(一作行/雨到)陽臺(洪邁取末四/句作絶句)¶
　　　送史判官奏事之靈武兼寄巴西親故¶
中州日紛梗天地何時泰獨有西歸心遙懸夕陽外故¶
人奉章奏此去論利害陽雁南渡江征驂去相背因君¶
<pb:KR4h0140_WYG_149-6b>¶
欲寄逺何處問親愛空使滄洲人相思減衣帶¶
　　　自鄱陽還道中寄禇徴君¶
南風日夜起萬里孤帆漾元氣連洞庭夕陽落波上故¶
人煙水隔復此遙相望江信久寂寥楚雲獨惆悵愛君¶
清川口弄月時櫂唱白首無子孫一生自疎曠¶
　　　石梁湖有寄(一作懐/陸兼)¶
故人千里道滄波一(一作/十)年别夜上明月樓相思楚天¶
濶蕭蕭清秋暮嫋嫋凉風發湖色淡不流沙鷗逺還滅¶
<pb:KR4h0140_WYG_149-7a>¶
煙波日已逺音問日已絶歳晏空含情江臯緑芳歇¶
　　　送沈少府之任淮南¶
惜君滯南楚枳棘徒棲鳳獨與千里帆春風逺相送此¶
行山水好時物亦應衆一鳥飛長淮百花滿雲夢相期¶
丹霄路遥聽清風頌勿為州縣卑時來自為用¶
　　　嚴子瀨東送馬處直歸蘇(一本有/州字)¶
望君舟已逺落日潮未退目送滄海帆人行白雲外江¶
中逺囘首波上生㣲靄秋色姑蘇臺寒流子陵瀨相送¶
<pb:KR4h0140_WYG_149-7b>¶
苦易散動别知難㑹從此日相思空令減衣帶¶
　　　宿懐仁縣南湖寄東海荀處士¶
向夕歛㣲雨晴開湖上天離人正惆悵新月愁嬋娟佇¶
立白沙曲相思滄海邊浮雲自來去此意誰能傳一水¶
不相見千峰隨客船寒塘起孤雁夜色分鹽田時復一¶
延首憶君如眼前¶
　　　初至洞庭懐灞陵别業¶
長安邈千里日夕懷䨇闕已是洞庭人猶看灞陵月誰¶
<pb:KR4h0140_WYG_149-8a>¶
堪去鄉意親戚想天末昨夜夢中歸煙波覺來濶江臯¶
見芳草孤客心欲絶豈訝青春來但傷經時别長天不¶
可望鳥與浮雲没¶
　　　題蕭郎中開元寺新構幽寂亭¶
康樂愛山水賞心千載同結茅依翠微伐木開䝉籠孤¶
峰倚青霄一徑去不窮候客石苔上禮僧雲樹中曠然¶
見滄洲自逺來清風五馬留谷口雙旌薄煙虹沈沈衆¶
香積眇眇諸天空獨往應未遂蒼生思謝公¶
<pb:KR4h0140_WYG_149-8b>¶
　　　同姜濬題裴式微餘干東齋¶
世事終成夢生涯欲半過白雲心已矣滄海意如何藜¶
杖全吾道榴花飬太和春風騎馬醉江月釣魚歌散帙¶
看蟲蠧開門見雀羅逺山終日在芳草傍人多吏體莊¶
生傲方言楚俗譌屈平君莫弔腸斷洞庭波¶
　　　贈元容州¶
擁旌臨合浦上印卧長沙海徼長無戍湘山獨種畬政¶
傳通歳貢才惜過年華萬里依孤劒千峰寄一家累徵¶
<pb:KR4h0140_WYG_149-9a>¶
期旦暮未起戀煙霞避世歌芝草休官醉菊花舊遊如¶
夢裏此别是天涯何事滄波上漂漂逐海槎¶
　　　夏口送長寧楊明府歸荆南因寄幕府諸公¶
關西楊太尉千載徳猶聞白日俱終老清風獨至君身¶
承逺祖遺(一作/後)才出衆人羣舉世貪荆玉全家戀楚雲¶
向煙帆杳杳臨水葉紛紛草覆昭丘緑江從夏口分髙¶
名光盛府異姓寵殊勲百越今無事南征欲罷軍¶
　　　奉和杜相公新移長興宅呈元相公¶
<pb:KR4h0140_WYG_149-9b>¶
間世生賢宰同心奉至尊功髙開北第機静灌中園入¶
並蟬冠影歸分騎士喧窗聞漢宫漏家識杜陵源獻替¶
常焚藁優(一作/清)閒獨對萱花香逐荀令草色對王孫有¶
地先開閣何人不掃門江湖難自退明主託元元¶
　　　湖南使還留辭辛大夫¶
王師勞近甸兵食仰諸侯天子無南顧元勲在上游大¶
才生間氣盛業拯横流風景隨搖筆山川入運籌羽觴¶
交餞席旄節對歸舟鶯識春深恨猿知日去愁别離花¶
<pb:KR4h0140_WYG_149-10a>¶
寂寂南北水悠悠唯有家兼(一作/將)國終身共(一作/實)所憂¶
　　　泛曲阿後湖簡同遊諸公¶
元氣浮積水沈沈深不流春風萬頃緑映帶至徐州為¶
客難適意逢君方暫遊夤縁白蘋際日暮滄浪舟渡口¶
微月進林西殘雨收水雲去仍濕沙鶴鳴相留且習子¶
陵隐能忘生事憂此中深有意非為釣魚鉤¶
　　　北遊酬孟雲卿見寄¶
忽忽忘前事事願能相乖衣馬日羸弊誰辨行與才善¶
<pb:KR4h0140_WYG_149-10b>¶
道居貧賤潔服䝉塵埃行行無定止懔坎難歸來慈母¶
憂疾疹室家念棲萊幸君夙姻親深見中外懐俟子惜¶
時節悵望臨髙臺¶
　　　冬夜宿揚州開元寺烈公房送李侍御之江東¶
遷客投百越窮陰淮海凝中原馳困獸萬里棲飢鷹寂¶
寂連(一作/蓮)宇下愛君心自𢎞空堂來霜氣永夜清明燈¶
發後望煙水相思勞寢興暮帆背楚郭江色浮金陵此¶
去爾何恨近名予未能爐峰若便道為訪東林僧¶
<pb:KR4h0140_WYG_149-11a>¶
　　　南楚懐古¶
南國久蕪没(一作/漫)我來(一作/生)空鬱陶君看章華宫處處¶
生蓬(一作/黄)蒿但見陵與谷豈知賢與豪精魂托古木寳¶
劒捐江臯倚棹下晴景囘舟隨晩濤碧雲暮寥落湖上¶
秋(一作/青)天髙往事那堪問此心徒自勞獨餘湘水上千¶
載聞離騷¶
　　　上湖田館南樓憶朱晏¶
漂泊日復日洞庭今更秋白雲如有意萬里望孤舟何¶
<pb:KR4h0140_WYG_149-11b>¶
事愛成别空令登此樓天光映波動月影隨江流鶴唳¶
静寒渚猿啼深夜洲歸期誠已促清景仍相留頃者慕¶
獨往爾來悲逺遊風波自此去桂水空離憂¶
　　　送姚八之句容舊任便歸江南(一作送姚/八歸江南)¶
故人還水國春色動離憂碧草千萬里滄江朝暮流桃¶
花迷舊路萍葉蕩歸舟逺戍看京口空城問石頭折芳¶
佳麗地望月西南樓猨鳥共孤嶼煙波連數州誰家過¶
楚老何處戀江鷗尺素能相報湖山若箇憂¶
<pb:KR4h0140_WYG_149-12a>¶
　　　睢陽贈李司倉¶
白露變時候蛬聲暮啾啾飄飄洛陽客惆悵梁園秋只¶
為乏生計爾來成逺遊一身不家食萬事從人求且喜¶
接餘論足堪資小留寒城落日後砧杵令人愁歸路歳¶
時盡長河朝夕流非君深意願誰復能相憂¶
　　　杪秋洞庭中懐亡道士謝太虚¶
漂泊日復日洞庭今更秋青楓亦何意此夜催人愁惆¶
悵客中月徘徊江上樓心知楚天逺目送滄波(一作/浪)流¶
<pb:KR4h0140_WYG_149-12b>¶
羽客久已殁微言無處求空餘白雲在容與隨孤舟千¶
里杳難望一身當獨遊故園復何許江海徒(一作/此)遲留¶
　　　同郭叅謀詠崔僕射淮南節度使㕔前竹(一作/和郭)¶
　　　(叅謀詠崔令/公庭前竹)¶
昔種梁王苑今移漢將壇(一作不學媚清/瀾能依上將壇)䝉籠(一作/朦朧)低¶
冕過青翠(一作/蒨)捲簾看得地移根逺經霜抱節難開花¶
成鳳實嫩笋長魚竿藹藹軍容静蕭蕭郡宇寛細音和¶
角暮(一作/響)疎影上門寒湘浦何年變(一作阮巷/何人在)山陽(一/作)¶
<pb:KR4h0140_WYG_149-13a>¶
(梁/園)幾處殘不知(一作/空餘)軒屏側歳晩對袁(一作/伴任)安¶
　　　硤石遇雨宴前主簿從兄子英宅¶
縣城蒼翠裏客路兩崖開硤石雲漠漠東風吹雨來吾¶
兄此為吏薄宦知無媒方寸抱秦鏡聲名傳楚材折腰¶
五斗間僶俛隨塵埃秩滿少餘俸家貧仍散財誰言次¶
東道暫預傾金罍雖欲少留此其如歸限催¶
　　　江中晩釣寄荆南一二相識(一作西江雨後/憶荆南諸公)¶
楚郭(一作國又/作隨楚)微雨收荆門遥(一作/看)在目漾舟水雲裏¶
<pb:KR4h0140_WYG_149-13b>¶
日暮春江(一作/江山)緑霽華静洲渚暝(一作/夜)色連松(一作/杉)竹¶
月出波上時人歸渡頭宿一身已無累萬事更何欲漁¶
父自夷猶(一作/夤緣)白鷗不羈束既憐滄浪水復(一作/更)愛滄浪曲¶
不見眼中人相思心斷續(一作垂釣看世/人那知此生足)¶
　　　九日岳陽待黄遂張渙¶
别君頗已久離念與時積楚水空(一作/共)浮(一作/秋)煙江樓¶
望歸客徘徊正佇想髣髴如暫覿心目徒自親風波尚¶
相隔青林泊舟處猿鳥愁孤驛遥見郭外山蒼然雨中¶
<pb:KR4h0140_WYG_149-14a>¶
夕季鷹久疎曠叔度早疇昔反櫂來何遲黄花候君摘¶
　　　題王少府堯山隐處簡陸鄱陽¶
故人滄洲吏深與世情薄解印二十年委身在丘壑買¶
田楚山下妻子自耕鑿羣動心有營孤雲本無著因收¶
谿上釣遂接林中酌對酒春日長山村杏花落陸生鄱¶
陽令獨歩建溪作早晩休此官隨君永棲託¶
　　　晩次湖口有懷¶
靄然空水合目極平江暮南望天無涯孤帆落何處頃¶
<pb:KR4h0140_WYG_149-14b>¶
為衡湘客頗見湖山(一作/湘)趣朝氣和楚雲夕陽映江樹¶
帝鄉勞想望萬里心來去白髮生扁舟滄波滿歸(一作/歸滿)¶
路秋風今已至日夜雁南度木葉辭洞庭紛紛落無(一/作)¶
(不/知)數¶
　　　陪元侍御(一作/郎)遊支硎山寺¶
支公去已久寂寞龍華㑹古木閉空山蒼然暮相對林¶
巒非一狀水石有餘態宻竹藏晦明羣峰争向背峰峰¶
帶落日歩歩入青靄香氣空翠中猿聲暮雲外留連南¶
<pb:KR4h0140_WYG_149-15a>¶
臺客想像西方内因逐溪水還觀心兩無礙¶
　　　桂陽西州晩泊古橋村住(一作/主)人¶
洛陽别離久江上心可得惆悵増暮情瀟湘復秋色故¶
山隔何處落日羨歸翼滄海空自流白鷗不相識悲蛬¶
滿荆渚輟櫂徒沾臆行客念寒衣主人愁夜織帝鄉片¶
雲去遥寄千里憶南路隨天長征帆杳無極¶
　　　夕次檐石湖夢洛陽親故¶
天涯望不盡日暮愁獨去萬里雲海空孤帆向何處寄¶
<pb:KR4h0140_WYG_149-15b>¶
身煙波裏頗得湖山趣江氣和楚雲秋聲亂楓樹如何¶
異鄉縣日復懐親故遥與洛陽人相逢夢中路不堪明¶
月裏更值清秋暮倚棹對滄波歸心共誰語¶
　　　按覆後歸睦州贈苗侍御¶
地逺心難達天髙謗易成羊腸留覆轍虎口脫餘生直¶
氏偷金枉于家决獄明一言知已重片議殺身輕日下¶
人誰憶天涯客獨行年光銷蹇歩秋氣入衰情建徳知¶
何在長江問去程孤舟百口渡萬里一猿聲落日開鄉¶
<pb:KR4h0140_WYG_149-16a>¶
路空山向郡城豈令寃氣積千古在長平¶
　　　奉寄婺州李使君舍人¶
建隼罷鳴珂初傳來暮歌漁樵識太古草樹得陽和東¶
道諸生從南依逺客過天清&KR0276;女出土厚綘人多永日¶
空相望流年復幾何崖開當夕照葉去逐寒波眼暗經¶
難受身閒劒懶磨似鴞(一作/鵩)占賈誼上馬試㢘頗窮分¶
安藜藿衰容勝薜蘿只應隨越鳥南翥託髙柯¶
　　　哭魏兼遂(公及孀妻幼子與僮數/人相次亡殁𦵏於丹陽)¶
<pb:KR4h0140_WYG_149-16b>¶
古今俱此去脩短竟誰分樽酒空如在絃琴肯重聞一¶
門同逝水萬事共浮雲舊館何人宅空山逺客墳艱危¶
貧且共少小秀而文獨行依窮巷全身出亂軍歳時長¶
寂寞煙月自氛(一作/氤)氲壠樹隨人古山門對日曛汎舟¶
悲向子留劔贈徐君來去雲陽路傷心江水濆¶
　　　負謫後登于越亭作¶
天南(一作/南天)愁望絶亭上栁條新落日獨歸鳥孤舟何處¶
人生涯投越(一作/嶺)徼世業陷胡(一作/邉)塵杳杳鍾陵暮悠¶
<pb:KR4h0140_WYG_149-17a>¶
悠鄱水春(一作江入千峯/暮范連百越春)秦臺悲(一作/憐)白首楚澤(一作/水)¶
怨青蘋草色迷征路鶯聲傷(一作/傍)逐臣(一本無/此四句)獨醒空¶
(一作/翻)取笑直道不容身得罪風霜苦全生天地仁青山¶
數行淚滄海一窮鱗牢落機心盡惟憐鷗鳥親(一作流/落誰相)¶
(識空將/鷗鷺親)¶
　　　留題李明府霅溪水堂¶
寥寥(一作/寂寂)此堂上幽意復誰論落日無王事青山在縣¶
門雲峰向髙枕漁釣入前軒晩竹疎簾影春苔(一作/苔生)雙¶
<pb:KR4h0140_WYG_149-17b>¶
履痕荷香隨坐臥湖色映晨昏虚牖閒生白鳴琴静對¶
言暮禽飛上下春水(一作/草)帶清渾逺㟁誰家栁孤煙何¶
處村謫居投瘴癘離思過湘沅從此扁舟去誰堪江浦¶
猿¶
　　　入白沙渚夤縁二十五里至石窟山下懐天台¶
　　　陸山人¶
逺嶼(一作/渚)靄將夕玩幽行自遲歸人不計日流水閒相¶
隨輟櫂古(一作/石)崖口捫蘿春景遲偶因囘舟次寧與前¶
<pb:KR4h0140_WYG_149-18a>¶
山期對此瑶草色懐君瓊樹枝浮雲去寂寞白鳥相因¶
依何事愛髙隠但令勞逺思窮年臥海嶠永望愁天涯¶
吾亦從此(一作/君)去扁舟何所之迢迢江上帆千里東風¶
吹¶
　　　禪智寺上方懐演和尚寺即和尚所創¶
絶巘東林寺髙僧惠逺公買園隋苑下持(一作/捧)鉢楚城¶
中斗極千燈近煙波萬井通逺山低月殿寒木露花宫¶
紺宇焚(一作/燒)香淨滄洲擺(一作/罷)霧空雁來秋色裏曙起¶
<pb:KR4h0140_WYG_149-18b>¶
早潮東飛錫今何在蒼生待發䝉白雲翻送客庭樹(一/作)¶
(黄/葉)自辭風捨筏追開士迴舟狎釣翁平生江海意惟共¶
白鷗同¶
　　　賈侍郎(一作/御)自㑹稽使迴篇什盈巻兼䝉見寄¶
　　　一首與余有挂冠之期因書數事率成十韻¶
江上逢星使南來自㑹稽驚年一葉落按俗五花嘶上¶
國悲蕪梗中原動鼓鼙報恩看鐵劔銜命出金閨風物¶
催歸緒雲峰發詠題天長百越外潮上小江西鳥道通¶
<pb:KR4h0140_WYG_149-19a>¶
閩嶺山光落剡溪暮帆千里思秋夜一猿啼柏樹榮新¶
壠桃源憶故蹊若能為休去(一作若為/能去此)行復草萋萋¶
　　　秋日夏口渉漢陽獻李相公¶
日望衡門處心知漢水濆偶乘青雀舫還在白鷗羣間¶
氣生靈秀先朝翼戴勲藏弓身已退焚藁事難聞舊業¶
成青草全家寄白雲松蘿長稚子風景逐新文山帶寒¶
城出江依古㟁分楚歌悲逺客羌笛怨孤軍鼎罷調梅¶
久門看種藥勤十年猶去國黄葉又紛紛¶
<pb:KR4h0140_WYG_149-19b>¶
　　　歸沛縣道中晩泊留侯城¶
訪古此城下子房安在哉白雲去不反危堞空崔嵬伊¶
昔楚漢時頗聞經濟才運籌風塵下能使天地開蔓草¶
日已積長松日已摧功名滿青史祠廟唯蒼苔百里暮¶
程逺孤舟川上迴進帆東風便轉㟁前山來楚水澹相¶
引沙鷗閒不猜扣舷從此去延首仍裵囘¶
　　　關門望華山¶
客路瞻太華三峰髙際天夏雲亘百里合沓遥相連雷¶
<pb:KR4h0140_WYG_149-20a>¶
雨飛半腹太陽在其巔翠微關上近瀑布林稍懸愛此¶
衆容秀能令西望偏徘徊忘暝色泱漭成陰煙曾是朝¶
百靈亦聞㑹羣仙瓊漿豈易挹毛女非空傳髣髴仍佇¶
想幽期如眼前金天有青(一作/清)廟松柏隐蒼然¶
　　　奉陪蕭使君入鮑達洞尋靈山寺¶
山居秋更鮮秋江相映碧獨臨滄洲路如待挂帆客遂¶
使康樂侯披榛著雙屐入雲開嶺道永日尋泉脉古寺¶
隱青㝠空中寒磬夕蒼苔絶行徑飛鳥無去跡樹杪下¶
<pb:KR4h0140_WYG_149-20b>¶
歸人水聲過幽石任情趣逾逺移歩竒屢易蘿木静䝉¶
䝉風煙深寂寂徘徊未能去畏共桃源隔¶
　　　孫權故城下懐古兼送友人歸建業¶
雄圖爭割據神器終不守上下武昌城長江竟何有古¶
來壯臺榭事往悲陵阜寥落幾家人猶依數株栁威靈¶
絶想像蕪没空林藪野徑春草中郊扉夕陽後逢君從¶
此去背楚方東走煙際指金陵潮時過湓口行人已何¶
在臨水徒揮手惆悵不能歸孤帆没雲久¶
<pb:KR4h0140_WYG_149-21a>¶
　　　宿雙峰寺寄盧七李十六¶
寥寥禪誦處滿室蟲絲結獨與山中人無心生復滅徘¶
徊雙峰下惆悵雙峰月杳杳暮猿深蒼蒼古松列玩奇¶
不可盡漸逺更幽絶林暗僧獨歸石寒泉且咽竹房響¶
輕吹蘿徑陰餘雪卧澗曉何遲背巖春未發此遊誠多¶
趣獨往共誰閱得意空自歸非君豈能說¶
　　　京口懐洛陽舊居兼寄廣陵二三知已¶
川濶悲無梁藹然滄波夕天涯一飛鳥日暮南徐客氣¶
<pb:KR4h0140_WYG_149-21b>¶
混京口雲潮吞海門石孤帆候風進夜色帶江白一水¶
阻佳期相望空脉脉那堪歳芳盡更使春夢積故國(一/作)¶
(園/)胡塵飛逺(一作/故)山(一作/異郷)楚雲隔家人想何在庭草為¶
誰碧惆悵空傷情(一作/往復)滄浪有餘(一作/遺)跡嚴陵七里灘¶
攜手同所適¶
　　　登揚州栖靈(一作/西巖)寺塔¶
北塔凌空虚雄觀壓川澤亭亭楚雲外千里看不隔遥¶
對黄金臺浮輝亂相射盤梯接元氣半壁棲夜魄稍登¶
<pb:KR4h0140_WYG_149-22a>¶
諸劫盡若騁排霄(一作/霜)翮向是滄洲人已為青雲客雨¶
飛千栱霽日在萬家夕鳥處髙却低天涯逺如迫江流¶
入空翠海嶠現微碧向暮期下來誰堪復行役¶
　　　湖上遇鄭田¶
故人青雲器何意常窘迫三(一作/五)十猶布衣憐君頭已¶
白誰言此相見暫得話疇昔舊業今已蕪還鄉返為客¶
扁舟伊獨往斗酒君自適滄洲(一作/海)不可涯孤帆去無¶
跡杯中忽復醉湖上生月(一作/新)魄湛湛江色寒濛濛水¶
<pb:KR4h0140_WYG_149-22b>¶
雲夕風波易迢遰千里如咫尺囘首人已遥南看楚天¶
隔¶
　　　雨中登沛縣樓贈表兄郭少府¶
楚澤秋更逺雲雷有時作晩陂帶殘雨白水昏漠漠佇¶
立收煙氛洗然静寥廓卷簾髙樓上萬里看日落為客¶
頻改弦辭家尚如昨故山今不見此鳥那可託小邑務¶
常閒吾兄宦何薄髙標青雲器獨立滄江鶴惠愛原上¶
情慇懃丘中諾何當遂良願歸臥青山郭¶
<pb:KR4h0140_WYG_149-23a>¶
　　　灞東晩晴簡同行薛棄朱訓¶
客心豁初霽霽色暝𤣥灞西向看夕陽曈曈映桑柘二¶
賢誠逸足千里陪征駕古樹軹道傍人煙杜陵下伊余¶
在羈束且復隨造化好道當有心營生苦無暇髙賢幸¶
兹偶英達窮王霸迢遰客王程裵囘主人夜一薫知異¶
質片玉誰齊價同結丘中縁塵埃自兹謝¶
　　　對雨贈濟陰馬少府考城蔣少府兼獻成武五¶
　　　兄南華二兄¶
<pb:KR4h0140_WYG_149-23b>¶
繁雲兼家思彌望連濟北日暮微雨中州城帶秋色蕭¶
條主人静落葉飛不息鄉夢寒更頻蟲聲夜相逼二賢¶
縱横器久滯徒勞職笑語和風騷雍容事文墨吾兄即¶
時彦前路良未測秋水百丈清寒松一枝直此心欲引¶
託誰為生羽翼且復頓歸鞍杯中雪胸臆¶
　　　李侍御河北使囘至東京相訪¶
故人南臺秀夙擅中朝美擁傳從北來飛霜日千里貧¶
居幸相訪顧我柴門裏却訝繡衣人仍交布衣士王程¶
<pb:KR4h0140_WYG_149-24a>¶
遽爾迫别戀從此始濁酒未暇斟清文頗垂示囘瞻驄¶
馬速但見行塵起日暮汀洲寒春風渡流水草色官道¶
邊桃花御溝裏天涯一鳥夕惆悵知何已¶
　　　吳中聞潼關失守因奉寄淮南蕭判官¶
一(一作/早)鴈飛吳天羇人傷暮律松江風嫋嫋波上片帆¶
疾木落姑蘇臺霜收洞庭橘蕭條長洲外唯見寒山出¶
胡馬嘶秦雲漢兵亂相失關中因竊據天下共憂慄南¶
楚有瓊枝相思怨瑶瑟一身寄滄洲萬里看白日赴敵¶
<pb:KR4h0140_WYG_149-24b>¶
甘負戈論兵勇投筆臨風但攘臂擇木將委質不如歸¶
逺山雲臥飯松栗¶
　　　哭張員外繼(公及夫人相/次沒于洪州)¶
慟哭鍾陵下東流與别離二星來不返䨇劔沒相隨獨¶
繼先賢傳誰刋有道碑故園荒峴曲旅櫬寄天涯白簡¶
曾連拜滄洲每共思撫孤憐齒穉歎逝顧身衰泉壤成¶
終古雲山若在時秋風鄰笛發寒日寢門悲世難愁歸¶
路家貧緩𦵏期舊賓傷未散夕臨咽常遲自此辭張邵¶
<pb:KR4h0140_WYG_149-25a>¶
何由見戴逵獨聞山吏部流涕訪孤兒¶
　　　登東海龍興寺髙頂望海簡演公¶
朐山壓海口永望開禪宫元氣逺相合太陽生其中豁¶
然萬里餘獨為百川雄白波走雷電黒霧藏魚龍變化¶
非一狀晴明分衆容煙開秦帝橋隐隐横殘虹蓬島如¶
在眼羽人那可逢偶聞真僧言甚與静者同幽意頗相¶
愜賞心殊未窮花間午時梵雲外春山鐘誰念遽成别¶
自憐歸所從他時相憶處惆悵西南峯¶
<pb:KR4h0140_WYG_149-25b>¶
　　　奉送從兄罷官之淮南¶
何事浮溟渤元戎棄鏌鎁漁竿吾道在鷗鳥世情賒𤣥¶
髮他鄉換滄洲此路遐泝沿隨桂檝醒醉任松華離别¶
誰堪道艱危更可嗟兵鋒揺海内王命隔天涯鐘漏移¶
長樂衣冠接永嘉還當拂氛祲那復臥雲霞溪路漫岡¶
轉夕陽歸鳥斜萬艘江縣郭一樹海人家揮袂看朱紱¶
揚帆指白沙春風獨迴首愁思極如麻¶
　　　落第贈楊侍御兼拜員外仍充安大夫判官赴¶
<pb:KR4h0140_WYG_149-26a>¶
　　　范陽¶
職副旌旄重才兼識量通使車遥肅物邊䇿逺和戎擲¶
地金聲著從軍寳劔雄官成稽古力名達濟時功肅穆¶
烏臺上雍容粉署中含香初待漏持簡舊生風黠吏偏¶
驚隼貪夫輒避驄且知榮已隔誰謂道仍同念舊追連¶
茹謀生任轉蓬泣連三獻玉瘡懼再傷弓戀土函關外¶
瞻塵(一作/雲)灞水東他時書一札猶冀問途窮¶
　　　初貶南巴至鄱陽題李嘉祐江亭¶
<pb:KR4h0140_WYG_149-26b>¶
巴嶠南行逺(一作南出/巴人嶠)長江萬里隨不才甘謫去流水¶
亦何之(一作/知)地逺明君棄(一作瘴近/餘生怯)天髙酷吏欺青山¶
獨往路芳草未歸時流落還相見悲懽話所思猜嫌(一/作)¶
(讒/)傷薏苡愁暮向江蘺栁色迎髙塢荷衣照下帷(一本/無此)¶
(二/句)水雲初起重暮鳥逺來遲白首(一作/淚盡)看長劔滄洲(一/作)¶
(心/閒)寄釣絲沙鷗驚小吏湖月上髙枝(一本無/此二句)稚子能吳¶
語新文怨楚辭憐君不得意川谷自逶迤(一作容髮/老南枝)¶
　　　自紫陽觀至華陽洞宿侯尊師草堂簡同逰李¶
<pb:KR4h0140_WYG_149-27a>¶
　　　　延年(一作/陵)¶
　石門(一作/林)媚煙景句曲盤江甸南向佳氣濃數峰遥隱¶
　見漸臨華陽口雲路入蔥蒨七曜懸洞宫五雲抱仙殿¶
　銀函竟誰發金液徒堪薦千載空桃花秦人深不見東¶
　溪喜相遇貞白如㑹面青鳥來去閒紅霞朝夕變一從¶
　換仙骨萬里乘飛電蘿月延歩虚松花醉閒宴幽人即¶
　長往茂宰應交戰明發歸琴堂知君嬾為縣¶
　¶
<pb:KR4h0140_WYG_149-27b>¶
　¶
　¶
　¶
　¶
　¶
　¶
　¶
御定全唐詩巻一百四十九¶
