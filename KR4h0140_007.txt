# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.425215
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七
<pb:KR4h0140_WYG_007-1a>¶
　欽定四庫全書¶
御定全唐詩卷七¶
　　宜芬公主¶
　公主本豆盧氏女有才色天寶四載奚霫無主安禄山¶
　請立其質子而以公主配之上遣中使䕶送至虚池驛¶
　悲愁作詩一首¶
　　　　虚池驛題屏風¶
　出嫁辭鄉國由來此别難聖㤙愁逺道行路泣相看沙¶
<pb:KR4h0140_WYG_007-1b>¶
　塞容顔盡邉隅粉黛殘妾心何所斷他日望長安¶
　　女學士宋氏若華¶
　貝州宋廷芬之問裔孫也生一男五女男獨愚不可敎¶
　而五女皆警慧善屬文曰若華若昭若倫若憲若荀若¶
　昭文尤髙且悉稟性貞素不願歸人欲以學名家貞元¶
　中竝召入宫帝與侍臣賡和五人者咸預髙其風操不¶
　以妾侍命之呼學士倫荀先卒自貞元七年祕禁圖籍¶
　詔若華總領元和末贈河内郡君詩一首¶
<pb:KR4h0140_WYG_007-2a>¶
　　　嘲陸暢(雲安公主下降暢為儐相才思敏捷應/對如流六宫大異之暢呉音以詩嘲焉)¶
　　　(一云若/昭作)¶
十二層樓倚翠空鳳鸞相對立梧桐雙成走報監門衛¶
莫使呉歈入漢宫¶
　尚宫宋氏若昭¶
穆宗拜若昭尚宫嗣若華秩歴穆敬文三朝皆呼先生¶
進封梁國夫人詩一首¶
　　　奉和御製麟徳殿宴百僚應制¶
<pb:KR4h0140_WYG_007-2b>¶
垂衣臨八極肅穆四門通(一作/雍)自是無為化非闗輔弼¶
(一作/相)功修文招隠伏尚武殄妖兇徳炳(一作/立)韶光熾(一/作)¶
(被/)恩霑雨露濃衣冠陪御宴禮樂盛朝宗萬壽稱觴舉¶
(一作/日)千年(一作/官)信一同¶
　尚宫宋氏若憲¶
寶厯初若昭卒若憲復代司宫籍詩一首¶
　　　奉和御製麟徳殿宴百官(一作若/荀詩)¶
端拱承休命時清荷聖皇四聰聞受諌五服逺朝王景¶
<pb:KR4h0140_WYG_007-3a>¶
媚鶯初囀春殘日更長命(一作/御)筵多濟濟盛樂復鏘鏘¶
酆鎬誰將敵横汾未可方願齊山嶽壽祉福永無疆¶
　鮑氏君徽¶
鮑君徽字文姬鮑徵君女善詩與尚宫五宋齊名徳宗¶
嘗召入宫與侍臣賡和賞賚甚厚存詩四首¶
　　　奉和麟徳殿宴百僚應製(一作奉和御製/麟徳殿宴百僚)¶
睿澤先寰海功成展武韶戈鋋清外壘文物盛中朝聖¶
祚山河固宸章日月昭玉筵鸞鵠集仙管鳳皇調御柳¶
<pb:KR4h0140_WYG_007-3b>¶
新低緑宫鶯乍囀嬌願將億兆慶千祀奉神堯¶
　　　關山月¶
髙髙秋月明北照遼陽城塞迥光初滿風多暈更生征¶
人望鄉思戰馬聞鼙驚朔風悲邊草胡沙暗(一作/昏)虜營¶
霜凝匣中劒風憊原上旌早晚謁金闕不聞刁斗聲¶
　　　惜花吟¶
枝上花花下人可憐顔色俱青春昨日看花花灼灼今¶
朝看花花欲落不如盡此花下歡莫待春風總吹却鶯¶
<pb:KR4h0140_WYG_007-4a>¶
　歌蝶舞韶光長(一作韶景長/又作媚韶光)紅爐煮茗松花香妝成罷¶
　吟(一作吟罷/又作曲罷)恣遊後(一作/樂)獨把芳(一作/花)枝歸洞房¶
　　　　東亭茶宴¶
　閒朝向曉(一作/晩)出簾櫳茗宴東亭四望通逺眺城池山¶
　色裏俯聆絃管水聲中幽篁引沼新抽翠芳槿低檐欲¶
　吐紅坐乆此中無限興更憐團扇起清風¶
　　蕭妃¶
　蕭妃武陵郡王伯良妃詩一首¶
<pb:KR4h0140_WYG_007-4b>¶
　　　　夜夢¶
　昨日夢君歸賤妾下鳴機極知意氣薄不著去時衣故¶
　言如夢裏頼得雁書飛¶
　¶
　¶
　¶
　¶
御定全唐詩巻七¶
