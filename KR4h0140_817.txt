# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:05.673635
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百十七
<pb:KR4h0140_WYG_817-1a>¶
　欽定四庫全書¶
御定全唐詩巻八百十七¶
　　皎然¶
　　　　奉和顔使君眞卿與陸處士羽登妙喜寺三癸¶
　　　　亭(亭即陸/生所創)¶
　秋意西山多列岑縈左次繕亭厯三癸(三癸以癸丑嵗/癸夘朔癸亥日)¶
　(立/)疎趾鄰什寺元化靈隱蹤始君啟髙誄(一作/致)誅榛飬¶
　翹楚鞭草理芳穗俯砌披水容逼天掃峰翠境新耳目¶
<pb:KR4h0140_WYG_817-1b>¶
　換物逺風煙異倚石忘世情援雲得眞意嘉林幸勿剪¶
　禪侣欣可庇衞法大臣過佐遊羣英萃龍池䕶清徹虎¶
　節到深邃徒想嵊頂期於今没遺記¶
　　　　奉陪陸使君長源裴端公樞春遊東西武丘寺¶
　雲水夾雙刹遥疑涌平陂入門見藏山元化何繇窺曵¶
　組探詭怪停驄訪幽竒情髙氣為爽徳煖春亦隨瑶草¶
　自的皪蕙樓争蔽虧金精落壞陵劍彩沈古池一覽市¶
　天界中峯歩未移應嘉(一作/喜)生公石列坐援松枝¶
<pb:KR4h0140_WYG_817-2a>¶
　　　奉和陸使君長源夏月遊太湖(此時公權/領湖州)¶
庾公心曠逺府事局耳目遂與南湖遊虚襟滌煩燠始¶
知皇天意積水在亭育細流信不讓動物欣所蓄萬頃¶
合天容洗然無雲族峭蒨矚仙嶺(神仙傳洞庭/神仙所居也)超遥隨¶
眀牧知公愛澄清波静氣亦肅已見横流極况聞長鯨¶
戮(㑹北信至王/師已収長安)中州暫採蘋(即栁惲汀洲採/白蘋之意也)南郡思剖¶
竹(公時改/授信州)向夕分好風飄然送歸舳¶
　　　奉和崔中丞使君論李侍御萼登爛柯山宿石¶
<pb:KR4h0140_WYG_817-2b>¶
　　　橋寺效小謝體¶
常愛謝公郡幽期願相從果廻青驄憶共躡𤣥仙蹤靈¶
境若髣髴爛柯思再逢飛梁丹霞接古局蒼苔封徃想¶
冥昧理誰親氷雪容蕙樓聳空界蓮宇開中峰(今為仙/寺晉是)¶
(仙山遺局古橋/升仙之處見在)昔化冲虚鶴今藏䕶法龍雲窺香樹杳¶
月見色天重永夜寄岑寂清言滌心胸盛遊千年後書¶
在巖中松¶
　　　同顔使君眞卿李侍御萼遊法華寺登鳳翅山¶
<pb:KR4h0140_WYG_817-3a>¶
　　　望太湖¶
雙峯開鳳翅秀出南湖州地勢抱郊樹山威增郡樓正¶
逢周柱史來㑹魯諸侯緩歩凌彩蒨清鐃發颼飀披雲¶
得靈境拂石臨芳洲積翠遥空碧含風廣澤秋蕭辰資¶
麗思髙論驚精修何似鍾山集微文及惠休¶
　　　奉陪陸使君長源諸公遊支硎寺(寺即支公/學道處)¶
嘗覽髙逸傳山僧有遺蹤佐遊繼雅篇嘉㑹何繇逢塵¶
世即下界色天當上峰春暉徧衆草寒色留髙松繚繞¶
<pb:KR4h0140_WYG_817-3b>¶
彩雲合參差綺樓重瓊葩灑巾舄石瀃清心胸靈境若¶
可托道情知所從¶
　　　奉陪鄭使君諤遊太湖至洞庭山登上眞觀却¶
　　　望湖水¶
郡齋得無事放舟下南湖湖中見仙邸果與心賞俱不¶
逺風物變忽與寰宇殊背雲視層崖别是登蓬壺突兀¶
盤水府参差沓天衢廽瞻平蕪盡洪流豁中區氣吞江¶
山勢色浄氛靄無靈長習水徳勝勢當地樞朝宗動歸¶
<pb:KR4h0140_WYG_817-4a>¶
心萬里思鴻途¶
　　　奉和袁使君髙郡中新亭㑹張鍊師晝㑹二上¶
　　　人¶
置亭隱城堞事簡跡易幽公性崇儉素雅才非廣求傍¶
簷竹雨清拂案杉風秋不移府中歩登兹如逺遊坐覺¶
詩思髙俯知物役休虚寂偶禪子逍遥親道流更聞臨¶
川作下節安能酬¶
　　　奉和陸使君長源水堂納凉效曹劉體¶
<pb:KR4h0140_WYG_817-4b>¶
栁家陶(一作/避)暑亭意逺不可齊煩襟蕩朱弦髙歩援緑¶
荑愛公滿亭客來是清風携瀅渟前溪上曠望古郡西¶
六月正中伏水軒氣常凄野香襲荷芰道性親鳬鷖禪¶
子顧惠休逸民重劉黎乃知髙世量不以出處暌¶
　　　夏日奉陪陸使君長源公堂集¶
府中自清逺六月髙梧間寥亮泛雅瑟逍遥扣𤣥闗嶺¶
雲與人静庭鶴隨公閒動息諒兼遂兹情即東山¶
　　　九日和于使君思上京親故¶
<pb:KR4h0140_WYG_817-5a>¶
霽景滿水國我公望江城碧山與黄花爛熳多秋情揺¶
落見松栢嵗寒比忠貞歡娛在鴻都是日思朝英¶
　　　伏日就湯評事衡湖上避暑¶
大火方燥石停雲晝亦收將從賞心侣寸景難逺遊擁¶
几苦炎伏出門望汀洲廽溪照軒宇廣陌臨梧楸釋悶¶
命雅瑟放情思亂流更持無生論可以清煩憂¶
　　　奉和顔使君眞卿修韻海畢㑹諸文士東堂重¶
　　　校¶
<pb:KR4h0140_WYG_817-5b>¶
外學宗碩儒游焉從後進恃以仁恕廣不學門欄峻著¶
書禆理化奉上表誠信探討始河圖紛綸歸海韻親承¶
大匠琢况覩頽波振錯簡記鈆槧(音/籖)閲書移玉鎭曷繇¶
旌不朽盛美流歌引¶
　　　喜義興權明府自君山至集陸處士羽青塘别¶
　　　業¶
應難久辭秩暫寄君陽隱已見縣名花㑹逢闈是粉本¶
自尋人至寧因看竹引身闗白雲多門占春山盡最賞¶
<pb:KR4h0140_WYG_817-6a>¶
無事心籬邉釣溪近¶
　　　夏日集李司直縱溪齋¶
修景屬良㑹逺飈生煩襟泄雲收浄緑衆木積芳陰疏¶
滌府中務迢遥湖上心習閑得招我賞夜宜泛琴山近¶
資性静月來寄情深澹然若事外豈藉隳華簪¶
　　　夏日題桐廬楊明府納凉山齋¶
陶家無炎暑自有林中峰席上落山影桐梢廻水容放¶
懐凉風至緩歩清陰重何事親堆按猶多髙世蹤¶
<pb:KR4h0140_WYG_817-6b>¶
　　　和楊明府早秋遊法華寺¶
釋事出縣閤初聞兹山靈寺扉隱天色影刹遥丁丁碧¶
峰委合沓香蔓垂蓂苓清景為公有放曠雲邉亭秋賞¶
石潭潔夜嘉杉月清誦空性不昧助近跡又經是以於¶
物理紛然若未形移來字人要全與此道冥¶
　　　宿道士觀¶
古觀秋木秀冷然屬鮮飈瓊葩被修蔓柏實滿寒條影¶
殿山寂寂寥天月昭昭幽期寄仙侣習定至中宵清佩¶
<pb:KR4h0140_WYG_817-7a>¶
聞虛歩眞官方宿朝¶
　　　冬日天井(一作/目)西峯張鍊師所居¶
採薪逢野泉漸見棲閑所坎坎山上聲幽幽林中語仙¶
卿何代隱鄉服言亦楚開水(一作/氷)浄(一作/洗)藥苖掃雪候¶
山侣零葉聚敗籬幽花積寒渚冥冥孤鶴性天外思輕¶
舉¶
　　　奉同顔使君眞卿開元寺經藏院㑹觀樹文殊¶
　　　碑¶
<pb:KR4h0140_WYG_817-7b>¶
萬國布殊私千年降祖師雁門傳法至龍藏立言時故¶
實刋周典新聲播魯詩六銖那更拂刼石盡無期¶
　　　奉同盧使君㓜平遊精舍寺¶
影刹西方在虚空翠色分人天霽後見猨鳥定中聞眞¶
界隱青壁春山凌白雲今朝石門㑹千古仰斯文¶
　　　奉同顔使君眞卿袁侍御駱駝橋翫月¶
山中常見月不及共遊時水上恐將缺林端愛落遲烏¶
驚憲府客人詠鮑家詩永夜南樓望裵回若有期¶
<pb:KR4h0140_WYG_817-8a>¶
　　　和邢端公登臺春望句句有春字之什¶
春日繡衣輕春臺别有情春煙間草色春鳥隔花聲春¶
樹亂無次春山遥得名春風正飄蕩春甕莫須傾¶
　　　經仙人渚即沈山下古人沈義(一作/羲)白日昇仙¶
　　　處¶
日月人間短何時此得仙古山春已盡遺渚事空傳不¶
見騰雲駕徒臨洗藥泉如今成逝水翻使恨流年¶
　　　獨遊二首¶
<pb:KR4h0140_WYG_817-8b>¶
性野趣無端春晴路又乾逢泉破石弄放鶴向雲看好¶
僻誰相似從狂我自安芳洲亦有意歩上白沙灘¶
臨水興不盡虚舟可同嬉還雲與歸鳥若共山僧期世¶
事吾不預此心誰得知西峯有禪老應見獨遊時¶
　　　遊溪待月¶
溪色思泛月沿洄欲未歸殘燈逢水店疎磬憶山扉夜¶
浦漁驚少空林鵲繞稀可中纔望見撩亂擣寒衣¶
　　　西溪獨泛¶
<pb:KR4h0140_WYG_817-9a>¶
道情何所寄素舸漫流間眞性憐髙鶴無名羡野山經¶
寒叢(一作/苦)竹秀入静片雲閑泛泛誰為侣惟應共月還¶
　　　早秋陪韓明府泛阮元公溪(公嘗云禪功可入/而宦情詎能忘故)¶
　　　(詩中有此/意戲之)¶
雨信清殘暑蕭條古縣西早凉生浦溆秋意滿髙低前¶
事雖堆案閑情得泝溪何言戰未勝空寂用還齊¶
　　　九日陪顔使君眞卿登水樓¶
重陽荆楚尚髙㑹此難陪偶見登龍客同遊戲馬臺風¶
<pb:KR4h0140_WYG_817-9b>¶
文向水疊雲態擁歌廻持菊須相問捫襟媿不才¶
　　　與盧孟明别後宿南湖對月¶
五(一作/南)湖生夜月千里滿寒流曠望煙霞盡凄凉天地¶
秋相思路渺渺獨夢(一作/望)水悠悠何處空江上(一作/裏)裴¶
回送(一作涓/涓伴)客舟¶
　　　自義亭驛送李長史縱夜泊臨平東湖¶
長亭賔馭散岐路起悲風千里勤王事驅車明月中寒¶
生洞庭水夜度塞門鴻處處堪傷别歸來山又空¶
<pb:KR4h0140_WYG_817-10a>¶
　　　出遊¶
少時不見山便覺無竒趣狂發從亂歌情來任閑歩此¶
心誰共證笑看風吹樹¶
　　　界石守風望天竺靈隱二寺¶
山頂東西寺江中旦暮湖歸心不可到松路在青霄¶
　　　奉和顔使君眞卿修韻海畢州中重宴¶
世學髙南郡身封盛魯邦九流宗韻海七字揖文江借¶
賞雲歸堞留歡月在窗不知名教樂千載與誰雙¶
<pb:KR4h0140_WYG_817-10b>¶
　　　晦日陪顔使君白蘋洲集¶
南朝分古郡山水似湘東堤月吳風在湔裾楚客同桂¶
寒初結斾蘋小欲成叢時晦佳遊促髙歌聼未終¶
　　　冬至日陪裴端公使君清水堂集¶
亞嵗崇佳(一作/髙)宴華軒照渌波渚芳迎氣早山翠向晴¶
多推徃知時訓書祥(一作/雲)辨政和從公惜日短留賞夜¶
如何¶
　　　陪盧判官水堂夜宴¶
<pb:KR4h0140_WYG_817-11a>¶
暑氣當宵盡裵回坐月前静依山堞近凉入水扉偏久¶
是棲林客初逢佐幕賢愛君髙野意烹茗釣淪漣¶
　　　新秋同盧侍御薛員外白蘋洲月夜¶
隔暑蘋洲近迎凉欲泛舟榮從憲府至喜㑹夕郎遊氣¶
奪滄浪色風欺汗漫流誰言三伏夜獨此月前秋¶
　　　夏日集裴録事北亭避暑¶
前林夏雨歇為我生涼風一室煩暑外衆山清景中忘¶
歸親野水適性許雲鴻蕭散都曹吏還將静者同¶
<pb:KR4h0140_WYG_817-11b>¶
　　　與王録事㑹張徵君姊妹鍊師院翫雪兼懐清¶
　　　㑹上人¶
何意㢘從事還來㑹黙仙寒空驚雪徧春意入歌偏瑶¶
草三花發瓊林七葉連飄颻過栁寺應滿譯經前¶
　　　和李侍御萼嵗初夜集處士書閣(書閣即侍/御所創)¶
遲賢新置閣髙意此郊居古徑行春早新窗見月初放¶
歌還倚瑟講道亦觀書為我留禪位來逢此㑹疎¶
　　　湯評事衡水亭㑹覺禪師¶
<pb:KR4h0140_WYG_817-12a>¶
山侣相逢少清晨㑹水亭雪晴松葉翠煙煖藥苖青静¶
對滄洲鶴閑看古寺經應憐叩(一作/疏)闗子了義共心㝠¶
　　　與朝陽山人張朝夜集湖亭賦得各言其志¶
洞庭孤月在秋色望無邊零露集衰草寒螿鳴古田茫¶
茫區中想寂寂塵外縁從此悟浮世胡為傷暮年¶
　　　晦夜李侍御萼宅集招潘述湯衡海上人飲茶¶
　　　賦¶
晦夜不生月(一作/可坐)琴軒猶為開牆東隱者在淇上逸僧¶
<pb:KR4h0140_WYG_817-12b>¶
來茗愛傳花飲詩看巻素裁風流髙此㑹曉景屢裴囬¶
　　　寄昱上人上方居¶
厭向人間住逢山欲懶歸片雲閒似我日日在禪扉地¶
静松陰徧門空鳥語飛夜涼疎磬盡師友自相依¶
　　　夏日與綦母居士昱上人納涼¶
為依爐峰住境勝增道情涼日暑不變空門風自清坐¶
援香實近轉愛緑蕪生宗炳青霞士如何知我名¶
　　　建元寺集皇甫侍御書閣¶
<pb:KR4h0140_WYG_817-13a>¶
不因居佛里無事得相逢名重朝端望身髙俗外蹤(公/愛)¶
(講佛經嘗云慕劉/處士深詣至理)機閒開浄水境寂聼疎鐘宣室恩長¶
在知君志未成¶
　　　郭北尋徐主簿别業¶
近依城北住幽逺少人知積雪行深巷閒雲繞古籬竹¶
花冬更發橙實晩仍垂還共巖中鶴今朝下渌池¶
　　　題報徳(一作/㤙)寺清幽上人西峯(寺即陳文/帝故鄉)¶
陳世凋亡後仁祠識舊山帝鄉喬木在空見白雲還雙¶
<pb:KR4h0140_WYG_817-13b>¶
塔寒林外三陵暮雨間此中難(一作/雖)戰勝君獨啟禪闗¶
　　　題鄭谷江畔桐齋(鄭生好琴性/達兼寡欲)¶
客齋開别住坐占緑江濆流水非外物閒雲長屬君浮¶
榮未可累曠達若為羣風起髙梧下清絃日日聞¶
　　　和閻士和李蕙冬夜重集¶
郡理日閒曠洗心宿香峰雙林秋見月萬壑静聞鐘珮¶
玉行山翠交麾動水容如何股肱守塵外得相從¶
　　　春日陪顔使君眞卿皇甫曾西亭重㑹韻海諸¶
<pb:KR4h0140_WYG_817-14a>¶
　　　生¶
為重南臺客朝朝㑹魯儒暄風衆木變清景片雲無峰¶
翠飄簷下溪光照座隅不將簪艾隔知與道情俱¶
　　　寒食日同陸處(一本無/此字)士行報徳寺宿觧公房¶
古寺(一作/欲問)章陵下(一作/寺)潛(一作/支)公住幾年安心生輭草¶
灌頂引春泉(一作亂山春靄/裏微徑古松邊)寂寂傳燈地寥寥禁火天¶
世間(一作/人)多暗室白日為誰懸¶
　　　兵馬曹季良宅夜集¶
<pb:KR4h0140_WYG_817-14b>¶
清景不可失尋君趣有餘身髙避事後(一作/外)道長問心¶
初出處名則異遊從跡何疎吟看刻盡燭笑巻讀殘書¶
露彩生筆硯風音入庭除平明仙侣散觳觫動廻車¶
　　　同李侍御萼李判官集陸處士羽新宅¶
素風千戸敵新語陸生能借宅心常逺移籬力更宏釣¶
絲初種竹衣帶近裁藤戎佐推兄弟詩流得友朋柳陰¶
容過客花徑許招僧不為牆東隱人家到未曾¶
　　　題報恩寺惟照上人房¶
<pb:KR4h0140_WYG_817-15a>¶
上界雨色乾凉宫日遲遲水文披菡萏山翠動罘罳中¶
有清眞子愔愔歩閑墀手縈頗黎縷願證黄金姿旋草¶
階下生看心當此時(亦名苾蒭草枝葉皆右/旋故名旋草草冇五徳)¶
　　　尋天目徐君¶
常見仙翁變姓名豈知松子號初平逢人不道徃來處¶
賣藥還將雞犬行獨鶴天邊俱得性浮雲世上共無情¶
三花落地君猶在笑撫安期昨日生¶
　　　同李著作縱題塵外上人院¶
<pb:KR4h0140_WYG_817-15b>¶
百縁惟有什公瓶萬法但看一字經從遣鳥喧心不動¶
任教香醉境常冥蓮花天晝浮雲卷貝葉宫春好月停¶
禪伴欲邀何著作空音宜向夜中聼¶
　　　題周諌别業(予寺與周生所/居俱&KR0916;苕水)¶
隱身苕上欲如何不著青袍愛緑蘿栁巷任疎容馬入¶
水籬從破許船過昂藏獨鶴閑心逺寂厯秋花野意多¶
若訪禪齋遥可見竹&KR0420;書幌共煙波¶
　　　同李中丞洪水亭夜集¶
<pb:KR4h0140_WYG_817-16a>¶
佳人但(一作/且)莫吹參差正憐月色生酒巵山公(一作/翁)取¶
醉不闗我為(一作/自)愛樽前白鷺鷥¶
　　　題秦系山人麗句亭¶
獨將詩教領諸生但看青山不愛名滿院竹聲堪愈疾¶
亂牀(一作/林)花片足忘情¶
　　　春夜集陸處士居(一本無/此字)翫月¶
欲賞芳菲肻(一作/不)待辰(一作/晨)忘情人訪有情人西林可¶
(一作/豈)是無清景祗為忘情不記春¶
<pb:KR4h0140_WYG_817-16b>¶
　　　寄題雲門寺梵月無側房(時人相傳是寳/月道人後身也)¶
越山千萬雲門絶西僧貌古還名月清朝掃石行道歸¶
林下眠禪看松雪¶
　　　法華寺上方題江上人禪室¶
路入松聲逺更竒山光水色共参差中峰禪寂一僧在¶
坐對梁朝老桂枝¶
　　　冬日山行過(一作/遇)薛徵君¶
我行倦修坂四顧無平陸雨霽鳴鷹鸇天寒聚麋鹿幽¶
<pb:KR4h0140_WYG_817-17a>¶
人訪名士家在南岡曲菜實縈小園稻花繞山屋深居¶
寡憂悔勝境怡耳目徵心尚與我永言謝浮俗¶
　　　徃丹陽尋陸處士不遇¶
逺客殊未歸我來幾惆悵叩闗一日不見人繞屋寒花¶
笑相向寒花寂寂徧荒阡栁色蕭蕭愁暮蟬行人無數¶
不相識獨立雲陽古驛邉鳳翅山中思本寺魚竿村口¶
望歸船歸船不見見寒煙離心逺水共悠然他日相期¶
那可定閑僧著處即經年¶
<pb:KR4h0140_WYG_817-17b>¶
　　　集湯評事衡湖上望㣲雨¶
蒼涼逺景中雨色縁山有雲送滿洞庭風吹繞楊柳蕭¶
蕭解輕袂盡日隨林叟¶
　　　九日與陸處士羽飲茶¶
九日山僧院東籬菊也黄俗人多泛酒誰解助茶香¶
　　　夜過康録事造㑹兄弟¶
愛君門館夜來清瓊樹雙枝是弟兄月在詩家偏足思¶
風過客位更多情¶
<pb:KR4h0140_WYG_817-18a>¶
　　　題沈少府書齋¶
不下南昌縣書齋每日閑野花當砌落溪鳥逐人還有¶
興常臨水無時不見山千峯數可盡不出小&KR0420;間¶
　　　春夜與諸公同宴呈陸郎中¶
南國宴佳賔交情老倍親月慙紅淚燭花笑白頭人寶¶
瑟絙(一作/垣)餘怨瓊枝不讓春更聞歌子夜桃李艶妝新¶
　　　九日阻雨簡髙侍御(時與髙/公近鄰)¶
江上重雲起何曾裛　塵不能成落帽翻欲更摧巾素¶
<pb:KR4h0140_WYG_817-18b>¶
髮閑依枕黄花暗待人且應携下價芒屨就諸隣(第二/句缺)¶
(一/字)¶
　　　晩春尋桃源觀¶
武陵何處訪仙鄉古觀雲根路已荒細草擁壇人迹絶¶
落花沈磵水流香山深有雨寒猶在松老無風韻亦長¶
全覺此身離俗境𤣥機亦可照迷方¶
　　　同盧使君㓜平郊外送閻侍御歸臺¶
留餞飛旌駐離亭草色間栢臺今上客竹使舊朝班日¶
<pb:KR4h0140_WYG_817-19a>¶
　落東西水天寒逺近山古江分楚望殘柳入隋闗戀闕¶
　心常積廻軒日不閑芳辰倚門道猶得及春還¶
　¶
　¶
　¶
　¶
　¶
　¶
<pb:KR4h0140_WYG_817-19b>¶
　¶
　¶
　¶
　¶
　¶
　¶
　¶
御定全唐詩卷八百十七¶
