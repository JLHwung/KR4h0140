# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.534421
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百九十七
<pb:KR4h0140_WYG_197-1a>¶
　欽定四庫全書¶
御定全唐詩巻一百九十七¶
　　張謂¶
　張謂字正言河南人天寶二年登進士第乾元中為尚¶
　書郎大厯間官至禮部侍郎三典貢舉詩一巻¶
　　　　讀後漢逸人傳二首¶
　子陵没已久讀史思其賢誰謂潁陽人千秋如此肩嘗¶
　聞漢皇帝曾是曠周旋名位茍無心對君猶可眠東過¶
<pb:KR4h0140_WYG_197-1b>¶
　富春渚樂此佳山川夜卧松下月朝㸔江上煙釣時如¶
　有待釣罷應忘筌生事在林壑悠悠經暮年于今七里¶
　瀨(一作/灘)遺迹尚依然髙臺竟寂寞流水空潺湲¶
　龎公南郡人家在襄陽里何處偏來往襄陽東陂是誓¶
　將業田種終得保妻子何言二千石乃欲勸吾仕鸛鵲¶
　巢茂林黿鼉穴深水萬物從所欲吾心亦如此不見鹿¶
　門山朝朝白雲起采藥復采樵優游終暮齒¶
　　　　同孫構免官後登薊樓¶
<pb:KR4h0140_WYG_197-2a>¶
昔在五(一作/平)陵時年少心亦壯嘗矜有竒骨必是封侯¶
相東走到營州投身似邊將一朝去鄉國十載履亭障¶
部曲皆武夫功成不相讓猶希虜塵動更取林胡帳去¶
年大將軍忽(一作/一)負樂生謗北别傷士卒南遷死炎瘴¶
濩落悲無成行登薊丘上長安三十里日夕西南望寒¶
沙榆塞没秋水灤河漲䇿馬從此辭雲山保閒放¶
　　　代北州老翁答¶
負薪老翁往北州北望鄉闗生客愁自言老翁有三子¶
<pb:KR4h0140_WYG_197-2b>¶
兩人已向黄沙死如今小兒新長成明年聞道又徴兵¶
定知此别必零落不及相隨同死生盡將田宅借鄰伍¶
且復伶俜去鄉土在生本求多子孫及有誰知更辛苦¶
近傳天子尊武臣强兵直欲靜胡塵安邉自合有長䇿¶
何必流離中國人¶
　　　湖上對酒行¶
夜坐不厭湖上月晝行不厭湖上山眼前一尊又長滿¶
心中萬事如等閒主人有黍百餘石濁醪數斗應不惜¶
<pb:KR4h0140_WYG_197-3a>¶
即今相對(一作/逄)不盡歡别後相思復何益茱茰灣頭歸¶
路賖願君且宿黄公家風光若此人不醉參差辜負東¶
園花¶
　　　贈喬琳(一作劉/眘虛詩)¶
去年上䇿不見收今年寄食仍淹留羡君有酒能便醉¶
羡君無錢能不憂如今五侯不愛(一作/待)客羡君不問(一/作)¶
(過/)五侯宅如今七貴方自尊羡君不過七貴門丈夫㑹¶
應有知已世上悠悠何足論¶
<pb:KR4h0140_WYG_197-3b>¶
　　　邵陵作¶
嘗聞虞帝苦憂人祇為蒼生不為身已道(一作/到)一朝辭¶
北闕何須五月更南巡昔時文武皆銷鑠今日精靈常¶
寂寞斑竹年來笋自生白蘋春盡花空落遥望零陵見¶
舊丘蒼梧雲起至今愁惟餘帝子千行淚添作瀟湘萬¶
里流(一作/秋)¶
　　　寄李侍御¶
柱下聞周史書中慰越吟近㸔三嵗字遥見百年心價¶
<pb:KR4h0140_WYG_197-4a>¶
以吹噓長恩從顧盻深不栽桃李樹何日得成隂¶
　　　寄崔澧州¶
共襆臺郎被俱褰郡守帷罰金殊徃日鳴玉幸同時五¶
馬來何晚雙魚贈已遲江頭望鄉月無夜不相思¶
　　　送裴侍御歸上都¶
楚地勞行役秦城罷鼔鼙舟移洞庭岸路出武陵谿江¶
月隨人影山花趁(一作/逐)馬蹄離魂將别夢先已(一作/爾)到¶
闗西¶
<pb:KR4h0140_WYG_197-4b>¶
　　　送青龍一公¶
事佛輕金印勤王度玉闗不知從樹下還肯(一作/許)到人¶
間楚水青蓮浄吳門白日閒聖朝須助理(一作/治)絶(一作/切)¶
莫愛東山¶
　　　送韋侍御赴上都¶
天朝辟書下風憲取才難更謁麒麟殿重簪獬豸冠月¶
明湘水夜霜重桂林寒别後頭堪白時時鏡裏看¶
　　　餞田尚書還兖州¶
<pb:KR4h0140_WYG_197-5a>¶
忠義三朝許威名四海聞更乘歸魯詔猶憶破胡勲别¶
路逢霜雨行營對雪雲明朝郭門外長揖大將軍¶
　　　送杜侍御赴上都¶
避馬臺中貴登車嶺外遥還因貢賦禮來謁大明朝地¶
入商山路鄉連渭水橋承恩返南越尊酒重相邀¶
　　　道林寺送莫侍御(一作䴡州精舍/送莫侍御歸寕)¶
何處堪留客香林隔翠㣲薜蘿通驛騎山竹挂朝衣霜¶
引臺烏集風驚塔鴈飛飲茶勝飲酒聊以送將(一作/君)歸¶
<pb:KR4h0140_WYG_197-5b>¶
　　　别睢陽故人¶
少小客遊梁依然似故鄉城池經戰陣人物恨存亡夏¶
雨桑條緑秋風麥穂黄有書無寄處相送一霑裳¶
　　　郡南亭子宴(一作/春宴)¶
亭子春城外朱門向緑林柳枝經雨重松色帶烟深漉¶
酒迎山客穿池集水禽白雲常在眼聊足慰人心¶
　　　早春陪崔中丞浣花溪宴得暄字¶
旌節臨溪口寒郊斗覺暄紅亭移酒席畫鷁逗江村雲¶
<pb:KR4h0140_WYG_197-6a>¶
帶歌聲颺風飄舞袖翻花間催秉燭川上欲黄昏¶
　　　讌鄭伯璵宅¶
正月風光好逄君上客稀曉風催鳥囀春雪帶花飛堂¶
上吹金管庭前試舞衣俸錢供酒債(一作/價)行子未須歸¶
　　　夜同宴用人字¶
北斗囘新歲東園值早春竹風能醒酒花月觧留人邑¶
宰陶元亮山家鄭子真平生頗同道相見日相親¶
　　　過從弟制疑官舍竹齋¶
<pb:KR4h0140_WYG_197-6b>¶
羡爾方為吏衡門獨宴如野猿偷紙筆山鳥汚圖書竹¶
裏藏公事花間隱使車不妨垂釣坐時膾小江魚¶
　　　揚州雨中張十七宅觀妓(一作劉/長卿詩)¶
夜色帶寒煙燈花拂更然殘妝添石黛豔舞落金鈿掩¶
笑須欹扇迎歌乍動絃不知巫峽雨何事海西邉¶
　　　登金陵臨江驛樓¶
古戍依重險髙樓見五梁山根盤驛道河水浸城牆庭¶
樹巢鸚鵡園花隱麝香忽然江浦上憶作捕魚郎¶
<pb:KR4h0140_WYG_197-7a>¶
　　　同王徵君湘中有懐(一作嚴/維詩)¶
八月洞庭秋瀟湘水北流還家萬里夢為客五更愁不¶
用開書帙(一作/篋)偏宜上酒樓故人京洛滿(一作/客)何日復¶
同遊¶
　　　官舍早梅¶
堦下雙梅樹春來畫不成晩時花未(一作/易)落隂處葉難¶
生摘子防人到攀枝畏鳥驚風光先占得桃李莫相輕¶
　　　玉清公主挽歌(代宗/之女)¶
<pb:KR4h0140_WYG_197-7b>¶
學鳯年猶小乘龍日尚賖初封千户邑忽駕五雲車地¶
接金人岸山通(一作/藏)玉女家秋風何太早吹落禁園花¶
　　　别韋郎中¶
星軺計日赴岷峨雲樹連天阻笑歌南入洞庭隨鴈去¶
西過巫峽聴猿多崢嶸洲上飛黄蝶灩澦堆邉起白波¶
不醉郎中桑落酒教人無奈别離何¶
　　　送皇甫齡宰交河¶
將軍帳下來從客小邑彈琴不易逢樓上胡笳傳别怨¶
<pb:KR4h0140_WYG_197-8a>¶
尊中臘酒為誰濃行人醉出雙門道少婦愁看七里&KR0463;¶
今日相如輕武騎多應朝暮(一作/旦)客臨卭¶
　　　杜侍御送貢物戲贈¶
銅柱朱崖道路難伏波横海舊登壇越人自貢珊瑚樹¶
漢使何勞獬豸冠疲馬山中愁日晩孤舟江上畏春寒¶
由來此貨稱難得多恐君王不忍看¶
　　　春園家宴¶
南園春色正相宜大婦同行少婦隨竹裏登樓人不見¶
<pb:KR4h0140_WYG_197-8b>¶
花間覓路鳥先知櫻桃觧結垂簷子楊柳能低入户枝¶
山簡醉時歌一曲參差笑殺郢中兒¶
　　　西亭子言懐¶
數叢芳草在堂隂幾處閒花映竹林攀樹𤣥猨呼郡吏¶
傍谿白鳥應家禽青山看景知髙下流水聞聲覺淺深¶
官屬不令拘禮數時時緩步一相尋¶
　　　辰陽即事(一作劉長卿/詩題云感懐)¶
青楓落葉正堪悲黄菊殘花欲待誰水近偏逄寒氣早¶
<pb:KR4h0140_WYG_197-9a>¶
山深常見日光遲愁中卜命看周易病裏招魂讀楚詞¶
自恨不如湘浦鴈春來即是北歸時¶
　　　送僧¶
童子學修道誦經求出家手持貝多葉心念優曇花得¶
度(一作/處)北州近隨緣東路賖一身求清净百毳納袈裟¶
鍾嶺更飛錫爐峰期結跏深心大海水廣願恒河沙此¶
去不堪别彼行安可涯殷勤結香火來世上牛車¶
　　　同諸公遊雲公禪寺(一作/院)¶
<pb:KR4h0140_WYG_197-9b>¶
共許尋雞足誰能惜馬蹄長空净雲雨斜日半虹霓簷¶
下千峰轉忩前萬木低看花尋徑逺聴鳥入林迷地與¶
喧聞(一作/卑)隔人將物我齊不知樵客意何事武陵谿¶
　　　哭䕶國上人¶
昔喜三身净今悲萬刼長不應歸北斗應(一作/多)是向西¶
方舍利衆生得袈裟弟子將鼠行殘藥椀(一作/枕)蟲網舊¶
繩牀别起千花塔空留一草堂支公何處在神理竟茫¶
茫¶
<pb:KR4h0140_WYG_197-10a>¶
　　　送盧舉使河源¶
故人行役向邉州匹馬今朝不少留長路闗山何日盡¶
滿堂絲竹(一作/管)為君愁¶
　　　題長安壁主人¶
世人結交須黄金黄金不多交不深縱令然諾暫相許¶
終是悠悠行路心¶
　　　長沙失火後戲題蓮花寺¶
金園寳刹半長沙燒刼旁延一萬家樓殿縱随煙焰去¶
<pb:KR4h0140_WYG_197-10b>¶
(一作/盡)火中何處出(一作/有)蓮花¶
　　　早梅¶
一樹寒梅白玉條逈臨村路傍谿橋不知近水花先發¶
疑是經春(一作/冬)雪未銷¶
　　　贈趙使君美人¶
紅粉青蛾映楚雲桃花馬上石榴裙羅敷獨向東方去¶
漫學他家作使君¶
　　　句¶
<pb:KR4h0140_WYG_197-11a>¶
　嵇山賀老麤知名吳郡張顛曾不易　奔蛇走虺勢入¶
　坐驟雨旋風聲滿堂(贈懷素集見/顔真卿)¶
　¶
　¶
　¶
　¶
　¶
　¶
<pb:KR4h0140_WYG_197-11b>¶
　¶
　¶
　¶
　¶
　¶
　¶
　¶
御定全唐詩巻一百九十七¶
