# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.155520
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百五十六
<pb:KR4h0140_WYG_256-1a>¶
　欽定四庫全書¶
御定全唐詩巻二百五十六¶
　　劉眘虗¶
　劉眘虛江東人天寶時官夏縣令詩一卷¶
　　　　江南曲¶
　美人何蕩瀁湖上風日(一作/月)長玉手欲有贈裵囘雙明¶
　璫歌聲隨緑水怨色起青(一作朝/一作春)陽日暮還家望雲波¶
　横洞房¶
<pb:KR4h0140_WYG_256-1b>¶
　　　　九日送人¶
　海上正揺落客中還别離同舟去未巳逺送新相知流¶
　水意何極滿尊徒爾為從来菊花節早已醉東籬¶
　　　　暮秋揚子江寄孟浩然¶
　木葉紛紛下東南日煙(一作/雨)霜林山相晩(一作/曉)暮天海¶
　空(一作/深)青蒼&KR0661;色況復久秋聲亦何長孤舟兼㣲月獨¶
　夜仍越鄉寒笛對京口故人在襄陽詠思勞今夕江漢¶
　遥相望¶
<pb:KR4h0140_WYG_256-2a>¶
　　　潯陽陶氏别業¶
陶家習先隠種栁長江邊朝夕潯陽郭白衣来㡬年霽¶
雲明孤嶺秋水澄寒天物象自清曠野情何綿聨蕭蕭¶
丘中賞明宰非徒然願守黍稷稅歸耕東山田¶
　　　登廬山峰頂寺¶
孤峰臨萬象秋氣何髙清天際南郡出林端西江明山¶
門二緇叟振錫聞幽聲心照有無界業懸前後生雖(一/作)¶
(徒/)知真機靜尚與愛網并方首金門路未遑參道情¶
<pb:KR4h0140_WYG_256-2b>¶
　　　尋東溪還湖中作¶
出山更囘首日暮清溪深東嶺新别處數猿呌空林昔¶
逰有初迹此路還獨尋幽興方在往歸懐復為今雲峰¶
勞前意湖水成逺心望望已超越坐鳴舟中琴¶
　　　送韓平兼寄郭微¶
上客夜相過小童能酤酒即為臨水處正值歸鴈後前¶
路望鄉山(一作/闗)近家見門柳到時春未暮風景自應有¶
余憶東州(一作/周)人經年别来久殷勤為傳語日夕念攜¶
<pb:KR4h0140_WYG_256-3a>¶
手兼問前寄書書中(一作/中閒)復達否¶
　　　寄閻防(防時在終南/豐徳寺讀書)¶
青㝠南山口(一作/色)君與緇錫鄰深路入古寺亂花隨暮¶
春紛紛對寂寞往往落衣巾松色空照(一作/照空)水經聲時¶
有人晩心復南望山逺情獨親應以修往業亦惟立此¶
身深林度空夜煙月資清真莫歎(一作/欲)文明日彌年徒¶
隐淪¶
　　　海上詩送薛文學歸海東¶
<pb:KR4h0140_WYG_256-3b>¶
何處歸且逺送君東悠悠滄溟千萬里日夜一孤舟曠¶
望絶國所微茫天際愁有時近仙境不定若夢逰或見¶
青色古(一作/石)孤山百里(一作/丈)秋前心方杳眇後路勞夷¶
猶離别惜吾道風波敬皇休春浮花氣逺思逐海水流¶
日暮驪歌後永懐空滄洲¶
　　　越中問海客¶
風雨滄洲暮一帆今始歸自云發南海萬里速如飛初¶
謂落何處永將無所依𡨕茫漸西見山色越中㣲誰念¶
<pb:KR4h0140_WYG_256-4a>¶
去時逺人經此路稀泊舟悲且泣使我亦霑衣浮海焉¶
用說憶鄉難久違縱為魯連子山路有柴扉¶
　　　闕題¶
道由白雲盡春與青溪長時有落花至逺随流水香閒¶
門向山路深柳讀書堂幽映每白日清輝照衣裳¶
　　　寄江滔求孟六遺文¶
南望襄陽路思君情轉親偏知漢水廣應與孟家鄰在¶
日貪爲善昨来聞更貧相如有遺草一為問家人¶
<pb:KR4h0140_WYG_256-4b>¶
　　　積雪為小山¶
飛雪伴春還春庭曉自閒虚心應任道遇賞遂成山峰¶
小形全秀巖虚勢莫攀以幽能皎潔謂近可循環孤影¶
臨氷鏡寒光對玉顔不隨遲日盡留顧歲華閒¶
　　　贈喬琳(一作張/謂詩)¶
去年上策不見收今年寄食仍淹留羡君有酒能共醉¶
羡君無錢能不憂如今五侯不待客羡君不問五侯宅¶
如今七貴方自尊羡君不過七貴門丈夫㑹應有知已¶
<pb:KR4h0140_WYG_256-5a>¶
　世上悠悠何足論¶
　　　　茙葵花歌(一作岑/參詩)¶
　昨日一花開今日一花開今日花正好昨日花已老人¶
　生不得長(一作/恒)少年莫惜牀頭酤酒錢請君有錢向酒¶
　家君不見茙葵花¶
　　　　句¶
　歸夢如春水悠悠遶故鄉　駐馬渡江處望鄉待歸舟¶
　¶
<pb:KR4h0140_WYG_256-5b>¶
　¶
　¶
　¶
　¶
　¶
　¶
　¶
御定全唐詩卷二百五十六¶
