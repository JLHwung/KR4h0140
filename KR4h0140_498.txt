# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.937860
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百九十八
<pb:KR4h0140_WYG_498-1a>¶
　欽定四庫全書¶
御定全唐詩巻四百九十八¶
　　　姚合¶
　　　　閒居遣懐十首¶
　身外無徭役開門百事閒倚松聽唳鶴策杖望秋山萍¶
　任連池緑苔從匝地斑料無車馬客何必掃柴闗¶
　閒卧銷長日親朋笑我疎詩篇隨分有人事度年無情¶
　性僻難改愁懐酒為除誰能思此計空備滿牀書¶
<pb:KR4h0140_WYG_498-1b>¶
　白日逍遥過㸔山復遶池展書尋古事翻巻改新詩賒¶
　酒風前酌留僧竹裏棊同人笑相問羡我足閒時¶
　好景時牽目茅齋興有餘逺山經雨後庭樹得秋初道¶
　侣憐栽藥髙人笑養魚優游隨本性甘被棄慵疎¶
　永日厨煙絶何曽暫廢吟閒詩隨思緝小酒恣情斟㸔¶
　月嫌松密垂綸愛水深世間多少事無事可闗心¶
　一生能㡬日愁恨也無端遇酒酕醄飲逢花爛漫㸔青¶
　雲非失路白髪未相干以此多攜解將心但自寛¶
<pb:KR4h0140_WYG_498-2a>¶
萬事徒紛擾難闗枕上身朗吟銷白日沈醉度青春演¶
歩憐山近閒眠厭客頻市朝曾不到長免滿衣塵¶
野性多疎惰幽棲更稱情獨行看影笑閒坐弄琴聲嬾¶
拜腰肢硬慵趨禮樂生業(一作/詩)文隨日遣不是為求名¶
生計甘寥落髙名愧自由慣無身外事不信世間愁好¶
酒盈杯酌閒詩任筆酬凉風從入戸雲水更宜秋¶
拙直難和洽從人笑掩闗不能行戸外寜解走塵間被¶
酒長酣思無愁可上顔何言歸去事著處是青山¶
<pb:KR4h0140_WYG_498-2b>¶
　　　武功縣中作三十首(一作武功/縣閒居)¶
縣去帝(一作/京)城逺為官與隐齊馬隨山鹿放雞雜野禽¶
棲遶舍惟藤架侵堦是藥畦更師嵇叔夜不擬作書(一/作)¶
(詩/)題¶
方拙天然性為官是(一作/世)事疎惟尋向山路(一作/道)不寄¶
入城書因病多(一作/方)收藥緣飡(一作/溪)學釣魚養身成好¶
事此外更(一作/盡)空虛¶
微官如馬足祗是在泥塵到處貧隨我終年老趁人簿¶
<pb:KR4h0140_WYG_498-3a>¶
書銷眼力桮酒耗心神早作歸休計深居養(一作/過)此身¶
簿書多不㑹薄俸亦難銷醉卧慵開眼閒行嬾繫腰移¶
花兼蝶至買石得雲饒且自心中樂從他笑寂寥¶
曉鐘驚睡覺事(一作世/一作是)事便相闗小市柴薪貴貧家砧¶
杵閒讀書多旋㤀賒酒數空還長羡劉伶輩髙眠出世¶
間¶
性疎常愛卧親故笑悠悠縱出多攜枕因衙始裹頭上¶
山方覺老過寺暫忘愁三考千餘日低腰不擬休¶
<pb:KR4h0140_WYG_498-3b>¶
客至皆相笑詩書滿卧牀愛閒求病假因醉(一作/酒)棄官¶
方鬢髪寒唯短衣衫瘦漸長自嫌多檢束不似舊來狂¶
一日㸔除目終年損道心山宜衝雪上詩好帶風吟野¶
客嫌知印家人笑買琴只應隨分過已(一作/定)是錯彌深¶
鄰里皆相愛門開數見過秋凉送客逺夜静詠詩多就¶
架題書目尋欄記藥窠到官無別事種得滿庭莎¶
窮達天應與人間事莫論微官長似客逺縣豈勝村竟¶
日無多食連宵不閉門齋心調茟硯唯冩五千言¶
<pb:KR4h0140_WYG_498-4a>¶
縣僻仍牢(一作/寥)落遊人到便廻路當邊地去村入郭門¶
來酒戸愁偏長詩情病不開可曽衙小吏恐謂(一作/為)踏¶
青苔¶
自下青山路三年著綠衣官卑食肉僭才短事(一作/字)人¶
非野客教長醉髙僧勸早歸不知何計是免與本心違¶
日出方能起庭前㸔種莎吏來山鳥散酒熟野人過岐¶
路荒城少煙霞逺岫多同官數(一作/更)相引下馬上西陂¶
作吏荒城裏窮愁欲不勝病多惟識藥年老漸親僧夢¶
<pb:KR4h0140_WYG_498-4b>¶
覺空堂月詩成滿硯冰故人多得路寂寞不相稱¶
誰念東山客棲棲守印牀何年得事盡終日逐人忙醉¶
卧誰(一作/惟)知叫閒書不著(一作/正)行人間長(一作/尚)檢束與¶
此豈相當¶
朝朝眉不展多病怕逢迎引水逺通澗壘山髙過城秋¶
燈照樹色寒雨落池聲好是吟詩夜披衣坐到眀¶
簿籍誰能問風寒趁早眠每旬常乞假隔月探支(一作/請官)¶
錢還往嫌詩僻親情怪酒顛謀身須上計終久是歸田¶
<pb:KR4h0140_WYG_498-5a>¶
閉門風雨裏落葉與堦齊野客嫌桮小山翁喜枕低聽¶
琴知道性尋藥得詩題誰更能騎馬閒行祗杖藜¶
腥羶都不食稍稍覺神清夜犬因風吠鄰雞帶雨鳴守¶
官常卧病學道別稱名小(一作/少)有洞中路誰能引我行¶
宦名渾不計酒熟且開封晴月銷燈(一作/雲)色寒天挫茟¶
鋒驚禽時並起閒客數相逢舊國蕭條思青山隔㡬重¶
假日多無事誰知我獨忙移山入縣宅種竹上城牆驚¶
蝶遺花蕊遊蜂帶蜜香唯愁明早出端坐吏人旁¶
<pb:KR4h0140_WYG_498-5b>¶
門外青山路因循自不歸飬生(一作/閒)宜縣僻説品喜官¶
微净愛山僧飯閒披野客衣誰憐幽谷鳥不解入城飛¶
一官無限日愁悶欲何如掃舍驚巢燕尋方落壁魚從¶
僧乞净水慿客報閒書白髪誰能鑷年來四十餘¶
朝朝門不閉長似在山時賔客抽書讀兒童斫竹騎久¶
貧還易老多病嬾能醫道友應相怪休官日已遲¶
戚戚常無思循資格上官閒人得事晩常骨覓(一作/學)仙¶
難醉卧疑身病貧居覺道寛新詩久不冩自算少人㸔¶
<pb:KR4h0140_WYG_498-6a>¶
漫作容身計今知拙有餘青衫(一作/袍)迎驛使白髪憶山¶
居道友憐蔬食吏人嫌草書須為長久事歸去自耕鋤¶
主印三年坐山居百事休焚香開敇庫踏月上城樓飲¶
酒多成病吟詩易長愁慇懃問漁者暫借手中鉤¶
長憶青山下深居遂性情壘堦溪石净燒竹竈煙輕㸃¶
筆圗雲勢彈琴學鳥聲今朝知縣印夢裏百憂生¶
自知狂僻性吏事固相疎祗是㸔山立無嫌(一作/因)出縣¶
居印朱霑墨硯户籍雜經書月俸尋常請無妨(一作/嫌)乏¶
<pb:KR4h0140_WYG_498-6b>¶
斗儲¶
作吏無能事(一作渾/無思)為文舊致(一作/著)功詩標八病外心落百¶
憂中拜别登朝客歸依鍊藥翁不知還往内誰與此心同¶
　　　罷武功縣將入城¶
乍抛衫笏覺身輕依舊還稱學道名欲泥山僧分屋住¶
羞從野老借牛耕妻兒盡怕為逋客親故相邀遣到城¶
無奈同官珍重意㡬廻臨路却休行¶
青衫脫下便狂歌種薤(一作/李)栽莎(一作/桃)劚古坡野客相¶
<pb:KR4h0140_WYG_498-7a>¶
逢添酒病春山暫上著詩魔亦知官罷貧還甚且喜閒¶
來睡得多欲與九衢親故別明朝拄杖始經過¶
　　　秋日閑居二首¶
九陌宅重重何門憐此翁荒庭唯菊茂幽徑與山通落¶
葉帶衣上閒雲來酒中此心誰得見林下鹿應同¶
先憶花時節家山聽更(一作/及早)歸愛詩看古集憶酒典寒¶
衣睡少身還健愁多食不肥自憐疎嬾性無事出門稀¶
　　　閑居晩夏¶
<pb:KR4h0140_WYG_498-7b>¶
閒居無事擾舊病亦多痊選字詩中老看山屋外眠片¶
霞侵落日繁葉(一作/栁)咽鳴蟬對此心還樂誰知乏酒錢¶
　　　閒居¶
不自識疎鄙終年住在城過門無馬跡滿宅是蟬聲帶¶
病吟雖苦休官夢已清何當學禪觀依止古先生¶
　　　街西居二首¶
受得山野性住城多事違青山在宅南廻首東西稀淺¶
淺一井泉數家同汲之獨我惡水濁鑿井庭之陲自鑿¶
<pb:KR4h0140_WYG_498-8a>¶
還自飲亦為衆所非吁嗟世間事潔身誠難為¶
日出窮巷喜温然勝重衣重衣豈不煖所煖人不齊兀¶
兀復行行不離堦與墀丈夫非馬蹄(一作/足)安得(一作/能)¶
知路岐窮賤飱茹薄興與養性宜乃知長生術豪¶
貴難得之¶
　　　閒居遣興¶
終年城裏住門户似山林客怪身名晩妻嫌酒病深寫¶
方多識藥失譜廢彈琴文字非經濟空虚用破心¶
<pb:KR4h0140_WYG_498-8b>¶
　　　莊居即事¶
休看小字大書名向日持經眼却眀時過無心求富貴¶
身閒不夢見公卿因尋岳寺葷辛斷自到王城禮數生¶
斜月照牀新睡覺西風半夜鶴來聲¶
　　　親仁里居¶
三年賃舍親仁里寂寞何曽似在城飲酒自緣防冷病¶
尋人多是為閒行軒車無路通門巷親友因詩道姓名¶
自別青山歸未得羡君長聽石泉聲¶
<pb:KR4h0140_WYG_498-9a>¶
　　　莊居野行¶
客行野田間比屋皆閉戸借問屋中人盡去作商賈官¶
家不稅商稅農服作苦居人盡東西道路侵壠畝採玉¶
上山顛探珠入水府邊兵索衣食此物同泥土古來一¶
人耕三人食猶飢如今千萬家無一把鋤犁我倉常空¶
虛我田生蒺藜上天不雨粟何由活烝黎¶
　　　春日閒居¶
居止日蕭條庭前唯藥苖身閒眠自久眼荖(音咤事異/也一作暗)¶
<pb:KR4h0140_WYG_498-9b>¶
視還遙簷燕酬鶯語鄰花雜絮飄客來無酒飲搔首擲¶
空瓢¶
　　　獨居¶
深閉柴門長不出功夫自課少閒時翻音免問他人字¶
覆局何勞對手棊生計如雲無定所窮愁似影毎相隨¶
到頭歸向青山是塵路茫茫欲吿誰¶
　　　早春閑居¶
寂寞日何為閒(一作/貧)居春色遲驚風起庭雪寒雨長簷¶
<pb:KR4h0140_WYG_498-10a>¶
澌强飲樽中酒(一作區/中事)嘲山世外詩此生仍且在難與¶
老相離¶
　　　原上新居(一作王/建詩)¶
秋來梨果熟行哭小兒飢鄰富雞長往莊貧客漸稀借¶
牛耕地晚賣樹納錢遲牆下當官道依前夾竹籬¶
　　　將歸山¶
野人慣去山中住自到城來悶不勝宫樹蟬聲多却樂¶
侯門月色少於燈飢來唯擬重餐藥歸去還應只別僧¶
<pb:KR4h0140_WYG_498-10b>¶
聞道舊溪茒屋畔春風新上數枝藤¶
　　　山中述懐¶
為客久未歸寒山獨掩扉曉來山鳥散雨過杏花稀天¶
逺雲空積溪深水自㣲此情對春色盡醉欲忘機¶
　　　偶然書懷¶
十年通籍入金門自媿名微枉搢紳錬得丹砂疑不食¶
從兹白髪日(一作/自)相親家山迢遰歸無路桮酒稀疎病¶
到(一作/在)身漢有馮唐唐有我老為郎吏更何人¶
<pb:KR4h0140_WYG_498-11a>¶
　　　客舍有懐¶
旅人無事喜終日(一作/夜)思悠悠逢酒嫌桮淺尋書怕字¶
稠貧來許錢聖夢覺見身愁寂寞中林下飢鷹望到秋¶
　　　及第後夜中書事¶
夜睡常驚起春光屬野夫新銜添一字舊友遜前途喜¶
過還疑夢狂來不似儒愛花持燭㸔憶酒犯街沽天上¶
名應定人間盛更無報恩丞相閤何啻殺微軀¶
　　　偶題¶
<pb:KR4h0140_WYG_498-11b>¶
年年九陌㸔春還舊隐空勞夢寐間遲日逍遥芸草長¶
聖朝清浄諌臣(一作/書)閒偶逢遊客同傾酒自有前騶恥¶
見山道侶書來相責誚朝朝欲報作(一作/又)何顔¶
　　　感時¶
憶昔未出身索寞無精神逢人話天命自賤如埃塵君¶
今纔出身䬃爽鞍馬春逢人話天命自重如千鈞信渉¶
名利道舉動皆喪真君今自世情何况天下人¶
　　　憶山¶
<pb:KR4h0140_WYG_498-12a>¶
閒處無人到乖疎稱野情日髙搔首起林下散衣行泉¶
引窗前過雲看石罅生別來愁欲老虛負出山名¶
　　　客遊旅懐¶
客行無定止(一作/處)終日(一作/多在)路岐間馬為賒來貴僮縁¶
(一作/因)借得頑詩書愁觸雨店舍喜逢山舊業嵩陽下三¶
年未(一作/不)得還¶
　　　迎春¶
半年留醉待花開曉去迎春夜始廻風煖慢行尋曲水¶
<pb:KR4h0140_WYG_498-12b>¶
天晴逺望立髙臺亦知無處將詩請唯得終朝把酒催¶
今日栁條全弄色遊人相伴看春來¶
　　　遊春十二首¶
正月一日後尋春更不眠自知還近僻衆説過於(一作/如)¶
顛㸔水寕依路登山欲到天悠悠芳思起多是晩風前¶
官卑長少事縣僻又無城未曉衝寒起迎春忍病行樹¶
枝風掉軟菜甲土浮輕好箇(一作/最好)林間鵲今朝足喜聲¶
詩酒相牽引朝朝思不窮苔痕雪水裏春色竹煙中迎¶
<pb:KR4h0140_WYG_498-13a>¶
雨緣池草摧(一作/催)花倚樹風書(一作/畫)非名利事愛此少¶
人同¶
塵中主印吏誰遣有髙情趁煖簷前坐尋芳樹底行土¶
融凝墅(一作/野)色冰敗滿池聲漸覺春相泥朝來睡不輕¶
疎頑無異事隨例但添年舊歴藏深箧新衣薄絮綿暖¶
風渾酒色晴日暢琴絃同伴無辭困遊春貴在先¶
看春長不足豈更覺身勞寺裏花枝净山中水色(一作/氣)¶
髙嫩雲輕似絮新草細如毛併起詩人思還應費筆毫¶
<pb:KR4h0140_WYG_498-13b>¶
悠悠小縣吏顦顇入新年逺思遭詩惱閒情被酒牽戀¶
花林下飲愛草野中眠疎嬾今成性誰人肯更憐¶
處處春光遍遊人亦不稀向陽傾冷酒看影試(一作/著)新衣嫩¶
樹行移長幽禽語旋飛同來皆去盡衝夜獨吟(一作/行)歸¶
朝朝看春色春色似相憐酒醒鶯啼裏詩成蝶舞前摘¶
花盈手露折竹滿庭煙親故多相笑疎狂似少年¶
卑官還不惡行止得逍遥晴野花侵路春陂水上橋塵¶
埃生暖色藥草長新苖看却煙光散狂風處處飄¶
<pb:KR4h0140_WYG_498-14a>¶
身被春光引經時更不歸嚼花香滿口書(一作/畫)竹粉粘¶
衣弄日鶯狂語迎風蝶倒飛自知疎嬾性得事亦應稀¶
暁脫青衫出閑行氣味長一瓶春酒色數頃野花香朝¶
客聞應羡山僧見亦狂不將僮僕去恐為損風光¶
　　　買春¶
閒人祗是愛春光迎得春來喜欲狂買酒怕遲教走馬¶
㸔花嫌逺自移牀嬌鶯語足方離樹戱蝶飛髙始過牆¶
顛倒醉眠三數日人間百事不思量¶
<pb:KR4h0140_WYG_498-14b>¶
　　　春日即事¶
春來眠不得誰復念生涯夜聽四鄰樂朝尋九陌花輕¶
煙浮草色微雨濯年華乞暇非闗病朝衣在酒家¶
　　　春日江次¶
野歩出茒齋閒行坐石臺久悲鄉路逺猶喜杏花開鷗¶
鷺皆飛去帆檣何處來因凝千里目落日尚徘徊¶
　　　揚州春詞三首¶
廣陵寒食天無霧復無煙煖日凝花栁春風散管絃園¶
<pb:KR4h0140_WYG_498-15a>¶
林多是宅車馬少於船莫喚遊人住遊人困不眠¶
滿郭是春光街衢土亦香竹風輕履舄花露膩衣裳谷¶
鳥鳴還艶山夫到更狂可憐遊賞地煬帝國傾亡¶
江北煙光裏淮南勝事多市&KR0437;持燭入鄰里漾船過有¶
地唯栽竹無家不飬鵞春風蕩城郭滿耳是笙歌¶
　　　寒食(一本有書/事二字)二首(一作張/籍詩)¶
今朝一百五出戸雨初晴舞愛雙飛蝶歌聞百囀鶯江¶
深青草㟁花滿白雲城為政多孱懦應無酷吏名¶
<pb:KR4h0140_WYG_498-15b>¶
出城煙火少况復是今朝閒坐將誰語臨觴只自謡堦¶
前春蘚徧衣上落花飄伎樂州人戲使君心寂寥¶
　　　暮春書事¶
窮巷少芳菲蒼苔一徑㣲酒醒聞客別年長送春歸宿¶
願眠雲嶠浮名繋鎖闈未因丞相庇難得脫(一作/觧)朝衣¶
　　　春晩雨中¶
寂寂春將老閒人强自歡迎風鶯語澀帶雨蝶飛難傍¶
砌木初長眠花景漸闌臨軒平目望情思若為寛¶
<pb:KR4h0140_WYG_498-16a>¶
　　　送春¶
昨迎今復送來晚去逡廵芳盡空繁樹愁多獨病身静¶
思傾酒嬾閒望上樓頻為向春風道明年早報春¶
　　　別春¶
留春不得被春欺春若無情遣泥誰寂寞自疑生冷病¶
淒涼還似別親知隨風未辨歸何處澆酒唯求住少時¶
一去近當三百日從朝至夜是相思¶
　　　夏夜¶
<pb:KR4h0140_WYG_498-16b>¶
閒齋深夜静獨坐又閒行宻樹月籠影疎籬水隔聲斷¶
猨時叫谷棲鳥毎揺檉寂寞求名士誰知此夕情¶
　　　秋日有懐¶
秋來不復眠但覺思悠然菊色欲經露蟲聲漸替蟬詩¶
情生酒裏心事在山邉舊里無因到西風又一年¶
　　　秋夕遣懐¶
昨宵白露下秋氣滿山城風勁衣巾脆窗虚筆墨輕臨¶
書愛真(一作/竒)跡避酒怕狂名祗(一作/不)擬隨麋鹿悠悠(一/作)¶
<pb:KR4h0140_WYG_498-17a>¶
(山/中)過一生(一本題作秋日山中前四句作秋來長早起/拄杖繞階行風冷衣裳脆天寒筆硯清餘同)¶
　　　秋中夜坐¶
疎散永無事不眠常夜分月中松露滴風引鶴同聞¶
　　　同衛尉崔少卿九月六日飲¶
酒熟菊還芳花飄盞亦香與君先一醉舉世待重陽風¶
色初晴利蟲聲向晚長此時如不飲心事亦應傷¶
　　　九日憶硯(一作/峴)山舊居¶
帝里閒人少誰同把酒桮硯山籬下菊今日㡬枝開曉¶
<pb:KR4h0140_WYG_498-17b>¶
角驚眠起秋風引病來長年歸思切更值鴈聲催¶
　　　秋晩江次¶
蕭蕭晩景寒獨立望江壖沙渚㡬行雁風灣一隻船落¶
霞澄返照孤嶼隔微煙極目思無盡鄉心到眼前¶
　　　除夜二首¶
衰殘歸未遂寂寞此宵情舊國當千里新年隔數更寒¶
猶近北峭風漸向東生誰見(一作/想)長安陌晨鐘度火城¶
慇懃惜此夜此夜在逡廵燭盡年還別雞鳴老更新儺¶
<pb:KR4h0140_WYG_498-18a>¶
聲方去疫酒色已迎春明日持桮處誰為最後人¶
　　　晦日送窮三首¶
年年到此日瀝酒拜街中萬户千門看無人不送窮¶
送窮窮不去相泥欲何為今日官家宅淹留又㡬時¶
古人皆恨別此別恨消魂只是空相送年年不出門¶
　　　詠雲¶
靄靄紛紛不可窮戛笙歌處盡隨龍來依銀漢一千里¶
歸傍巫山十二峰呈瑞毎聞開麗色避風仍見挂喬松¶
<pb:KR4h0140_WYG_498-18b>¶
憐君翠染雙蟬鬢鏡裏朝朝近玉容¶
　　　詠雪¶
愁雲殘臘下陽臺混却乾坤六出開與月交光呈瑞色¶
共花争艶傍寒梅飛隨郢客歌聲逺散逐宫娥舞䄂廻¶
其那知音不相見剡溪乗興為君來¶
　　　郡中對雪¶
霏㣲著草樹漸布與堦平逺近如空色飄颺無落聲飛¶
鴉疑翅重去馬覺蹄輕遥想故山下樵夫應滯行¶
<pb:KR4h0140_WYG_498-19a>¶
　　　對月¶
銀輪玉兔向東流瑩净三更正好遊一片黒雲何處起¶
皁羅籠却水精毬¶
　　　八月十五夜㸔月¶
亭亭千萬里三五復秋中此夕光應絶常時思不同九¶
霄微有露四海静無風惆悵逡廵別誰能看碧空¶
　　　賦(一本無/賦字)月華臨静夜¶
長空埃&KR0381;滅皎皎月華臨色正秋將半光鮮夜自深九¶
<pb:KR4h0140_WYG_498-19b>¶
霄晴更徹四野氣難侵静照遥山出孤明列宿沈髙人¶
應不寐驚鵲復何心漏盡東方曉佳期何處尋¶
　　　酬任疇協律夏中苦雨見寄¶
銀漢波瀾溢經旬雨未休細聽宜隔牖逺望憶髙樓風¶
急飄還斷雲低落更稠走童驚掣電飢鳥啄浮漚絲網¶
張空際蛛(一作/珠)繩續瓦溝青蛙多入戸潢潦欲勝舟雷¶
怒疑山破池渾似土流灰人漫禳厭水馬恣沈浮廣¶
陌應翻浪貧居恐作湫陽精藏不耀隂氣盛難收逺色¶
<pb:KR4h0140_WYG_498-20a>¶
重林暮繁聲四壁秋(一本無/此四句)望晴思見日防冷欲(一作/擬)¶
披裘枕潤眠還嬾車羸出轉&KR0104;散空煙漠漠迸溜竹修¶
修(一本無/此二句)樹暗蟬吟咽巢傾燕語愁琴書凉簟浄燈燭¶
夜窗幽天下(一作/上)那能向(一作/問)龍邊豈易求濕煙凝竈¶
額荒草覆墻頭酒思淒方罷詩情耿始抽(一作逺思成/涯淡佳期念)¶
(阻/修)下牀先仗(一作/杖)屐汲井恐飄(一作/抵瓢)甌危坐徒相憶佳¶
期未有由勞君寄新什終日不能(一作清/韻益難)酬¶
　　　和座主相公雨中作¶
<pb:KR4h0140_WYG_498-20b>¶
清氣潤華屋東風吹雨勻花低驚艶重竹浄覺聲真山¶
際凝如霧雲中散似塵蕭蕭下碧落㸃㸃救生民緩灑¶
雷霆細微霑瓦礫新詩成難繼和造化筆通神¶
　　　惡神行雨¶
凶(一作/面)神扇&KR0619;惡神行汹湧挨排白霧生風擊水凹波¶
撲凸雨漴山口地嵌坑龍噴黒氣翻騰滚鬼掣紅光劈¶
劃揁(音征/引也)哮吼忽雷聲掲石滿天啾唧閙轟轟¶
　　　苦雨¶
<pb:KR4h0140_WYG_498-21a>¶
　江昏山半晴南阻絶人行葭菼連雲色松杉共雨聲早¶
　秋仍燕舞深夜更鼉鳴為報迷津客訛言未可輕¶
　¶
　¶
　¶
　¶
　¶
　¶
<pb:KR4h0140_WYG_498-21b>¶
　¶
　¶
　¶
　¶
　¶
　¶
　¶
御定全唐詩巻四百九十八¶
