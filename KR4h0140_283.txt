# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.887522
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百八十三
<pb:KR4h0140_WYG_283-1a>¶
　欽定四庫全書¶
御定全唐詩巻二百八十三¶
　　李益¶
　　　　竹窗聞風寄苖發司空曙¶
　微風驚暮坐臨牖思悠哉開門復動竹疑是故人來時¶
　滴枝上露稍沾(一作/沿)堦下苔何當一入幌為拂緑琴埃¶
　　　　賦得垣衣¶
　漠漠復霏霏為君垣上衣昭陽輦下草應笑此生非掩¶
<pb:KR4h0140_WYG_283-1b>¶
　藹(一作奄靄/一作菴薆)青春去(一作/暮)蒼茫白露稀(一作/晞)猶勝萍逐¶
　水流浪不相依¶
　　　　送人流貶¶
　漢章雖約法秦律已除名謗逺人多惑官微不自明霜¶
　風先獨樹瘴雨失荒城疇昔長沙事三年召賈生¶
　　　　送人南歸¶
　人言下江疾君道下江遲五月江路惡南風驚浪時應¶
　知近家喜還有異鄉悲無柰孤舟夕山歌聞竹枝¶
<pb:KR4h0140_WYG_283-2a>¶
　　　水亭夜坐賦得曉霧¶
月落寒霧起沈思浩通川宿禽囀木散山澤一蒼然漠¶
漠沙上路(一作/鷺)沄沄洲外田猶當依逺樹斷續欲窮天¶
　　　送常曾侍御使西蕃寄題西川¶
凉王宫殿盡蕪没隴雲西今日聞君使雄心逐鼓鼙行¶
當收漢壘直可取蒲泥舊國無由到煩君下(一作/走)馬題¶
　　　入南山至全師蘭若¶
木隕(一作/落)水歸壑寂然無念(一作/始)心南行有真子被褐¶
<pb:KR4h0140_WYG_283-2b>¶
息山隂石路瑶草散松門寒景深吾師亦何愛(一作/授)自¶
起定中吟¶
　　　送韓将軍還邊¶
白馬羽林兒揚鞭薄暮時獨将輕騎出暗與伏兵期雨¶
雪移軍逺旌旗上壠遲聖心戎寄重未許讓恩私¶
　　　晩春臥病喜振上人見訪¶
臥牀如(一作/殊)舊日窺户易傷春靈壽扶衰力芭蕉對病¶
身道心空寂寞時物自芳新旦夕誰相訪唯當攝(一作/揖)¶
<pb:KR4h0140_WYG_283-3a>¶
上人¶
　　　春行¶
侍臣朝謁罷戚里自相過落日青絲騎春風白紵歌恩¶
承三殿近獵向五陵多歸路南橋望垂楊拂細波¶
　　　洛陽河亭奉酬留守羣公追送(一作李/逸詩)¶
離亭餞落暉臘酒減春(一作/征)衣嵗晩煙霞重川寒雲樹¶
微戎装千里至舊路十年歸還似汀洲雁相逢又背飛¶
　　　尋紀道士偶㑹諸叟¶
<pb:KR4h0140_WYG_283-3b>¶
山隂尋(一作/逢)道士暎竹羽衣新侍坐雙童子陪遊五老¶
人水花松下静壇草雪中春見說桃源洞如今猶避秦¶
　　　同蕭鍊師宿太乙廟¶
微月空山曙春祠謁少君落花壇上拂(一作/掃)流水洞中¶
聞酒引芝童奠香餘桂子(一作/女)焚鶴飛将羽節遥向赤¶
城分¶
　　　送同落第者東歸¶
東門有行客落日滿前山聖代誰知者滄洲今獨還片¶
<pb:KR4h0140_WYG_283-4a>¶
雲歸海暮流水背城閒余亦依嵩潁(一作/嶺)松花深閉闗¶
　　　送柳判官赴振武¶
邊庭漢儀重旌甲似(一作/事)雲中虜地山川壮單于鼓角¶
雄闗寒塞榆落月白胡天風君逐嫖姚将麒麟有戰功¶
　　　述懐寄衡州令狐相公¶
調元方翼聖軒盖忽言東道以中樞宻心将外理同白¶
頭生逺浪丹葉下髙楓江上蕭疎雨何人對謝公¶
　　　喜入蘭陵望紫閣峯呈宣上人¶
<pb:KR4h0140_WYG_283-4b>¶
薙草開三徑巢林喜一枝地寛留種竹泉淺欲開池紫¶
閣當疎牖青松入壊籬從今安僻陋蕭相是吾師¶
　　　喜見外弟又言别¶
十年離亂(一作/亂離)後長大一相逢問姓驚初見稱名憶舊¶
容别來滄海事語罷暮天鐘明日巴陵道秋山又幾重¶
　　　立春日寧州行營因賦朔風吹飛雪¶
邊聲日夜合朔風驚復來龍山不可望千里一裵囘捐¶
扇破誰執素紈輕欲裁非時妬桃李自是舞陽臺¶
<pb:KR4h0140_WYG_283-5a>¶
　　　獻劉濟¶
草緑古燕州鶯聲引獨遊雁歸天北畔春盡海西頭向¶
日花偏落馳年水自流感恩知有地不上望京樓¶
　　　哭柏巖禪師¶
遍與傍人别臨終盡不愁影堂誰為掃坐塔自看修白¶
日鐘邊晩青苔鉢上秋天涯禪弟子空到柏巖遊¶
　　　赴邠寧留别¶
身承漢飛将束髪即言兵俠少何相問從來事不平黄¶
<pb:KR4h0140_WYG_283-5b>¶
雲斷朔吹白雪擁沙城幸應邊書募横戈㑹取名¶
　　　紫騮馬¶
爭場看鬬雞白鼻紫騮嘶漳水春閨晩叢臺日向低歇¶
鞍珠作汗試劒玉如(一作/為)泥為謝紅梁鷰年年妾獨棲¶
　　　夜上受降城聞笛(一作戎/昱詩)¶
入夜思歸(一作/歸思)切笛聲清更哀愁人不願聽自到枕前¶
來風起塞雲斷夜深闗月開平明獨惆悵落(一作/飛)盡一¶
庭梅¶
<pb:KR4h0140_WYG_283-6a>¶
　　　同崔邠(一作/頒)登鸛雀樓¶
鸛雀樓西(一作南/一作前)百尺檣汀洲雲樹共茫茫漢家簫鼓¶
空流水魏國山河半夕陽事去千年猶恨速愁來一日¶
即為(一作/知)長風煙(一作/塵)併起(一作/是)思歸(一作/鄉)望逺目非¶
春亦自傷¶
　　　奉酬崔員外副使攜琴宿使院見示¶
忽聞此夜攜琴宿遂歎常時塵吏喧庭木已衰空月亮¶
城砧自急對霜繁猶持副節留軍府未薦髙詞直掖垣¶
<pb:KR4h0140_WYG_283-6b>¶
誰問南飛長繞樹官微同在謝公門¶
　　　送賈校書東歸寄振上人(一作振上人院喜/見賈弇兼酬别)¶
北風吹(一作/南)雁數聲悲况指前林是别時秋草不堪頻¶
送逺白雲何處更相期山隨匹馬行看暮路入寒城獨¶
去遲為向東州故人道江淹已擬惠休詩¶
　　　過馬嵬二首¶
路至牆垣問樵者顧予云是太真宫太真血染馬蹄盡¶
朱閣影隨天際空丹壑不聞歌吹夜玉堦唯有薜蘿風¶
<pb:KR4h0140_WYG_283-7a>¶
世人莫重霓裳曲曽致干戈是此中¶
金甲銀旌盡已囘蒼茫羅袖隔風埃濃香猶自隨鸞輅¶
恨魄無由(一作/因)離馬嵬南内真人悲帳殿東溟方士問¶
蓬萊唯留坡畔彎環月時送殘輝入夜臺(此首一作/李逺詩)¶
　　　鹽州過胡兒飲馬泉(一作過五原/胡兒飲馬泉)¶
緑楊著水草如煙舊是胡兒飲馬泉(鸊鵜泉在豐州城/北胡人飲馬於此)¶
幾處吹笳明月夜何人倚劒白雲天從來凍合闗山路¶
今日分流漢使前莫遣行人照容鬢恐驚憔悴入新年¶
<pb:KR4h0140_WYG_283-7b>¶
　　　宿馮翊夜雨贈主人¶
危心驚夜雨起望漫悠悠氣耿殘燈暗聲繁髙樹秋凉¶
軒辭夏扇風幌攬輕裯思緒蓬初斷歸期燕暫留闗山¶
藹己失臉淚迸難收賴君時一笑方能解四愁¶
　　　送襄陽李尚書¶
天寒發梅柳憶昔到襄州樹暖然紅燭江清展碧油風¶
煙臨峴首雲水接昭丘俗尚春秋學詞稱文選樓都門¶
送旌節符竹領諸侯漢沔分戎寄黎元減聖憂時追山¶
<pb:KR4h0140_WYG_283-8a>¶
簡興本自習家流莫廢思康樂詩情滿沃洲¶
　　　春日晉祠同聲㑹集得疎字韻¶
風壤瞻唐本山祠閱晉餘水亭開帟幕巖榭引簪裾地¶
緑苔猶少林黄柳尚疎菱苕生皎鏡金碧照澄虚翰苑¶
聲何舊賓筵醉止初中州有遼雁好為繫邊書¶
　　　再赴渭北使府留别¶
結髪逐鳴鼙連兵追谷蠡山川搜伏虜鎧甲被重犀故¶
府旌旗在新軍羽校(一作/檄)齊報恩身未死識路馬還嘶¶
<pb:KR4h0140_WYG_283-8b>¶
列嶂髙烽舉當營太白低平戎七尺劒封檢一丸泥截¶
海取(一作/收)蒲類跑泉飲鸊鵜漢庭中選重更事五原西¶
　　　送歸中丞使新羅册立弔祭(一作李/端詩)¶
東望扶桑日何年是到時片㠶通雨露積水隔華夷浩¶
𣺌風來逺虚眀鳥去遲長波靜雲月孤島宿旌旗别葉¶
傳秋意廻潮動客思滄溟無舊路何處問前期¶
　　　賦得路傍一株柳送邢校書赴延州使府¶
路傍一株柳此路向延州延州在何處此路起悠悠(一/作)¶
<pb:KR4h0140_WYG_283-9a>¶
(邊/愁)¶
　　　重贈邢校書¶
俱從四方事(一作/士)共㑹九秋中斷蓬與落葉相值各因¶
風¶
　　　照鏡¶
衰鬢朝臨鏡将看却(一作/各)自疑慙君眀似月照我白如¶
絲¶
　　　書院無厯日以詩代書問路侍御六月大小¶
<pb:KR4h0140_WYG_283-9b>¶
野性迷堯厯松窗有道經故人為柱史為我數堦蓂¶
　　　聞雞贈主人¶
膠膠司晨鳴報爾東方旭無事戀君軒今君重鳬鵠¶
　　　登白樓見白鳥席上命鷓鴣辭¶
一鳥如霜雪飛向(一作/下)白樓前問君何以至天子太平¶
年¶
　　　石樓山見月(一作宿青/山石樓)¶
紫塞連年戍黄砂磧路窮故人(一作/山)今夜宿見月石樓¶
<pb:KR4h0140_WYG_283-10a>¶
中¶
　　　惜春傷同幕故人孟郎中(一本有杜/侍御三字)兼呈去年¶
　　　看花友¶
畏老身全(一作/今)老逢春解惜春今年看花伴已少去年¶
人¶
　　　嘉禾寺見亡友王七題壁¶
今日憶君處憶君君豈知空餘暗塵字讀罷淚仍垂¶
　　　聽唱赤白桃李花¶
<pb:KR4h0140_WYG_283-10b>¶
赤白桃李花先皇在時曲欲向西宫唱西宫官樹緑¶
　　　江南詞(一作/曲)¶
嫁得瞿塘賈朝朝悞妾期早知潮有信嫁與弄潮兒¶
　　　贈内兄盧綸¶
世故中年别餘生此㑹同却将悲(一作/愁)與病來(一作/獨)對¶
朗陵翁¶
　　　答竇二曹長留酒還榼¶
榼小非由(一作/圖)榼星郎是酒星解酲元有數不用嚇劉¶
<pb:KR4h0140_WYG_283-11a>¶
伶¶
　　　答廣宣供奉問蘭陵居¶
居北有朝路居南無住人勞師問家第山色是南鄰¶
　　　乞寛禪師癭山罍呈宣供奉¶
石色凝秋蘚峰形若夏雲誰留秦苑地好贈杏溪君¶
　　　觀騎射¶
邊頭射鵰将走馬出中軍逺見平原上翻身向暮雲¶
　　　幽州賦詩見意時佐劉幕(一作題太原/落漠驛西堠)¶
<pb:KR4h0140_WYG_283-11b>¶
征戍在桑乾年年薊水寒殷勤驛西路(一作/堠)北(一作/此)去¶
(一作/路)向(一作/到)長安¶
　　　軍次陽城烽舍北流泉¶
何地可潸然陽城烽樹(一作/舍)邊今朝望鄉客不飲北流¶
泉¶
　　　金吾子¶
繡帳博山鑪銀鞍馮子都黄昬莫攀折驚起欲栖烏¶
　　　山鷓鴣詞(一本題上/無山字)¶
<pb:KR4h0140_WYG_283-12a>¶
湘江斑竹枝錦翅鷓鴣飛處處湘雲合郎從何處歸¶
　　　立秋前一日覽鏡¶
萬事銷身外生涯在鏡中唯将滿鬢雪明日對秋風¶
　　　代人乞花¶
繡户朝眠起開簾滿地花春風解人意欲(一作/吹)落妾西¶
家¶
　　　上洛橋¶
金谷園中柳春來似舞腰何堪好風景獨上洛陽橋¶
<pb:KR4h0140_WYG_283-12b>¶
　　　揚州懐古¶
故國歌鐘地長橋車馬塵彭城閣邊柳偏似不勝春¶
　　　水宿聞雁¶
早雁忽為雙驚秋風水窗夜長人自起星月滿空江¶
　　　揚州早雁¶
江上三千雁年年過故宫可憐江上月偏照斷根蓬¶
　　　下(一本有/漏字)樓¶
話舊全(一作/今)應老(一作/逺)逢春喜又悲㸔花行拭淚倍覺¶
<pb:KR4h0140_WYG_283-13a>¶
下樓遲¶
　　　度破訥沙二首(一作塞北行/次度破訥沙)¶
眼見風來沙旋移經年不省草生時莫言(一作/無端)塞北無¶
春到(一作/色)總有春來何處知¶
破訥沙頭雁正飛鸊鵜泉上戰初歸平明日出東南地¶
滿磧寒光生鐵衣¶
　　　拂雲堆¶
漢将新從虜地來旌旗半(一作/送)上拂雲堆單于每(一作/馬)¶
<pb:KR4h0140_WYG_283-13b>¶
近(一作/向)沙場獵南望隂山(一作/山隂)哭始囘¶
　　　中橋北送穆質兄弟應制戲贈蕭二䇿¶
洛水橋邊雁影疎陸機兄弟駐行車欲陳漢帝登封草¶
猶待蕭郎寄内書¶
　　　九月十日雨中過張伯佳(一作/雄)期柳鎮(一作/雄)未¶
　　　至以詩招之¶
柳呉興近無消息張長公貧苦寂寥唯有角巾霑雨至¶
手持殘菊向西招¶
<pb:KR4h0140_WYG_283-14a>¶
　　　汴河曲¶
汴水東流無限春隋家宫闕(一作/苑)已(一作/盡)成塵行人莫¶
上長堤望風(一作/吹)起楊花愁殺人¶
　　　塞下曲¶
蕃州部落能結束朝暮(一作/朝)馳獵黄河曲燕歌未斷塞¶
鴻飛牧馬羣嘶邊草緑¶
秦築長城城已摧漢武北上單于臺古來征戰虜不盡¶
今日還復天兵來¶
<pb:KR4h0140_WYG_283-14b>¶
黄河東流流九折沙場埋恨何時絶蔡琰没去造胡笳¶
蘇武歸來持漢節¶
為報如今都䕶雄匈奴且莫下雲中請書塞北隂山石¶
願比燕然車騎功(一本合/作一首)¶
　　　夜上西城聽梁州曲二首¶
行人夜上西城宿聽唱梁州雙筦逐此時秋月滿闗山¶
何處闗山無此曲¶
鴻雁新從北地來聞聲一半却飛囘金(一作/交)河戍客(一作/卒)¶
<pb:KR4h0140_WYG_283-15a>¶
腸應斷更在秋風百尺臺¶
　　　暖川(一作征/人歌)¶
胡風凍合鸊鵜泉牧馬千羣逐(一作/浴)暖川塞外征行(一/作)¶
(人/)無盡日年年移帳雪中天¶
　　　過馬嵬¶
漢将如雲不直言宼來翻罪綺羅恩託君休(一作/莫)洗蓮¶
花血留記千年妾淚痕¶
　　　答許五端公馬上口號¶
<pb:KR4h0140_WYG_283-15b>¶
晩逐旌旗俱白首少遊京洛共緇塵不堪身外悲前事¶
强向杯中覔舊春¶
　　　牡丹(一作詠牡丹/贈從兄正封)¶
紫蕊(一作/艷)叢開未到家却敎遊客賞繁華始知年少求¶
名處滿眼空中别有花¶
　　　邊思¶
腰懸錦帶佩呉鉤走馬曽防玉塞秋莫笑闗西将家子¶
祗将詩思入凉州¶
<pb:KR4h0140_WYG_283-16a>¶
　　　奉和武相公春曉聞鶯(一作蜀/川聞鶯)¶
蜀道山川心易驚(一作西道山/川意不平)緑窗殘夢曉聞鶯分眀¶
似(一作/自)寫(一作/雪)文君恨萬怨千愁弦上聲¶
　　　送客還幽州¶
惆悵秦城送獨歸薊門雲樹逺依依秋來(一作/空)莫射南¶
飛雁從(一作/縱)遣乘春更北飛¶
　　　柳楊送客(一作揚州/萬里送客)¶
青楓江畔白蘋洲楚客傷離不待秋君見隋朝更何事¶
<pb:KR4h0140_WYG_283-16b>¶
柳楊(一作/津)南渡水悠悠¶
　　　從軍北征¶
天山雪後海風寒横笛偏吹行路難磧裏征人三十萬¶
一時囘向(一作/首)月明(一作/中)㸔¶
　　　聽曉(一作/鳴)角¶
邊霜昨夜墮闗榆(一作繁霜一/夜落平蕪)吹角當城漢(一作/片)月孤¶
無限(一作/數)塞鴻飛不度秋風卷(一作/吹)入小單于¶
　　　宫怨¶
<pb:KR4h0140_WYG_283-17a>¶
露溼晴花春(一作/宫)殿香月明歌吹在昭陽似将海水添¶
宫漏共滴(一作/作)長門一夜長¶
　　　暮過囘樂烽¶
烽火髙飛百尺臺黄昬遥自(一作/見)磧西(一作/南)來昔時征¶
戰囘應樂今日從軍樂未囘¶
　　　奉和武相公郊居寓目¶
黄扉晩下禁垣鐘歸坐南闈山萬重獨有月中髙興盡¶
雪峯明處見寒松¶
<pb:KR4h0140_WYG_283-17b>¶
　　　詣紅樓院尋廣宣不遇留題¶
柿葉翻紅霜景秋碧天如水倚紅樓隔窗愛竹無人問¶
遣向隣房覔户鉤¶
　　　囘軍行¶
闗城榆葉早疎黄日暮沙雲古戰場表請囘軍掩塵骨¶
莫敎士卒哭龍荒¶
　　　邠寧春日¶
桃李年年上國新風沙日日塞垣人傷心更見庭前柳¶
<pb:KR4h0140_WYG_283-18a>¶
忽有千條欲占春¶
　　　古瑟怨¶
破瑟悲秋巳減弦湘靈沈怨不知年感君拂拭遺音在¶
更奏新聲明月天¶
　　　夜宴觀石将軍舞¶
微月東南上戍樓琵琶起舞錦纒頭更聞横笛闗山逺¶
白草胡沙西塞秋¶
　　　春夜聞笛¶
<pb:KR4h0140_WYG_283-18b>¶
寒山吹笛喚春歸遷客相看(一作/逢)淚滿衣洞庭一夜無¶
窮雁不待天明盡北飛¶
　　　揚州送客(一本題下有/聞笛二字)¶
南行直入鷓鴣羣萬嵗橋邊一送君聞道(一作/笛裏)望鄉聞¶
(一作/聽)不得梅花暗落嶺頭雲¶
　　　統漢峰(一作/烽)下(一作過降户/至統漠烽)¶
統漢峰(一作/烽)西降户營黄河戰(一作/沙白)骨擁長城只今已¶
勒燕然石北(一作/此)地無人空月明¶
<pb:KR4h0140_WYG_283-19a>¶
　　　避暑女冠¶
霧袖煙裾雲母冠碧琉璃(一作/花瑶)簟井氷寒焚香欲使(一/作)¶
(降/)三清(一作/青)鳥静拂(一作/掃)桐隂上玉壇¶
　　　行舟¶
柳花飛(一作/吹)入正行舟臥引菱花信碧流聞道風光滿¶
揚子天晴共上望鄉樓¶
　　　隋宫燕¶
燕語如傷舊國春宫花一(一作/旋)落已成塵自從一閉風¶
<pb:KR4h0140_WYG_283-19b>¶
光後幾度飛來不見人¶
　　　送人歸岳陽¶
煙草連天楓樹齊岳陽歸路子規啼春江萬里巴陵戍¶
落日看沈碧水西¶
　　　上汝州郡樓¶
黄昬鼓角似邊州三十年前上此樓今日山城(一作/川)對¶
垂淚傷心不獨為悲秋¶
　　　臨滹沱見蕃使列名¶
<pb:KR4h0140_WYG_283-20a>¶
漠南春色到滹沱邊柳青青塞馬多萬里闗山今不閉¶
漢家頻許郅支和¶
　　　寫情¶
水紋珍簟思悠悠千里佳期一夕休從此無心愛良夜¶
任他明月下西樓¶
　　　夜上受降城聞笛¶
囘樂峰(一作/烽)前沙似雪受降城下(一作上/一作外)月如霜不知¶
何處吹蘆管(一作/笛)一夜征人盡望鄉¶
<pb:KR4h0140_WYG_283-20b>¶
　　　赴渭北宿石泉驛南望黄堆&KR0463;¶
邊城已在虜城中烽火南飛入漢宫漢庭議事先黄老¶
麟閣何人定戰功¶
　　　逢歸信偶寄¶
無事将心寄柳條等閒書字滿芭蕉鄉闗若有東流信¶
遣送揚州近驛橋¶
　　　贈毛仙翁¶
玉樹溶溶仙氣深含光混俗似無心長愁忽作鶴飛去¶
<pb:KR4h0140_WYG_283-21a>¶
一片孤雲何處尋¶
　　　長干行(黄魯直云李白集中長干行二篇其後/篇乃李益所作胡震亨從之增入益集)¶
憶妾深閨裏煙塵不曽識嫁與長干人沙頭候風色五¶
月南風興思君下巴陵八月西風起想君發揚子去來¶
悲如何見少離别多湘潭幾日到妾夢越風波昨夜狂¶
風度吹折江頭樹𣺌𣺌暗無邊行人在何處好乗浮雲¶
驄佳期蘭渚東鴛鴦緑浦上翡翠錦屏中自憐十五餘¶
顔色桃花紅那作商人婦愁水復愁風¶
<pb:KR4h0140_WYG_283-21b>¶
　　　和丘員外題湛長史舊居¶
昔䧏英王顧屏身幽巖曲靈波結繁笳爽籟赴鳴玉運¶
轉春華至嵗來山草緑青松掩落暉白雲竟空谷伊人¶
撫遺歎惻惻芳又縟云誰斆美香分毫寄明牧¶
　　　送客歸振武¶
駿馬事輕車軍行萬里沙胡山通嗢落漢節繞渾邪桂¶
滿天西月蘆吹塞北笳别離俱報主路極不為賖¶
　　　府試古鏡¶
<pb:KR4h0140_WYG_283-22a>¶
舊是秦時鏡今藏古匣中龍盤初挂月鳳舞欲生風石¶
黛曽留殿朱光適在宫應祥知道泰鑑物覺神通肝膽¶
誠難隠妍媸信易窮幸居君子室長願免塵䝉¶
　　　贈宣大師¶
一國沙彌獨解詩人人道勝惠林師先皇詔下徴還日¶
今上龍飛入内時看月憶來松寺宿尋花思作杏溪期¶
因論佛地求心地祗說常吟是住持¶
　　　漢宫詞(一作韓/翃詩)¶
<pb:KR4h0140_WYG_283-22b>¶
漢室(翃集作/家在)長陵小市東(翃集/作中)珠簾繡户對春風君王¶
昨日移仙仗玉輦将迎入漢中(翃集/作宫)¶
　　　江南曲(一作韓/翃詩)¶
長樂花枝雨㸃銷江城日暮好相邀春樓不閉葳蕤鎻¶
緑水囘連宛轉橋¶
　　　宿石邑山中¶
浮雲不共此山齊山靄蒼蒼望轉迷曉月暫飛髙樹裏¶
秋河隔在數峯西¶
<pb:KR4h0140_WYG_283-23a>¶
　　　寄贈衡州楊使君¶
湘竹斑斑湘水春衡陽太守虎符新朝來笑向歸鴻道¶
早晩南飛見主人¶
　　　途中寄李二(一作戎/昱詩)¶
楊柳含煙灞岸春年年攀折為行人好風若借低枝便¶
莫遣青絲掃路塵¶
　　　寄許鍊師(一作戎/昱詩)¶
掃石焚香禮碧空露華偏溼蕊珠宫如何說得天壇上¶
<pb:KR4h0140_WYG_283-23b>¶
萬里無雲月在中¶
　　　失題(此盧綸詩題作赴/虢州留别故人)¶
世故相逢各未閒百年多在别離間昨夜秋風今夜雨¶
不知何處入空山¶
　　　塞下曲¶
伏波惟願裹尸還定逺何須生入闗莫遣隻輪歸海窟¶
仍留一箭射天山¶
　　　上黄堆烽¶
<pb:KR4h0140_WYG_283-24a>¶
　心期紫閣山中月身過黄堆烽上雲年髪已從書劒老¶
　戎衣更逐霍将軍¶
　　　　句¶
　閒庭草色能留馬當路楊花不避人(見張為/主客圖)¶
　¶
　¶
　¶
　¶
<pb:KR4h0140_WYG_283-24b>¶
　¶
　¶
　¶
　¶
　¶
　¶
　¶
御定全唐詩巻二百八十三¶
