# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.391016
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百十七
<pb:KR4h0140_WYG_717-1a>¶
　欽定四庫全書¶
御定全唐詩巻七百十七¶
　　曹松¶
　　　　九江送方干歸鏡湖¶
　　一檣懸五兩此日動歸風客路抛湓口家林入鏡中譚¶
　餘雲出嶠詠苦月欹空更若看鳷鵲(一作遊/支島)何人夜坐¶
　同¶
　　　　廬山訪賈匡¶
<pb:KR4h0140_WYG_717-1b>¶
　西城疾病日此地少㝷君古跡春猶在遥泉夜盡聞片¶
　時三處雨九疊幾重雲到者皆忘寐精神與俗分¶
　　　　顧少府池上(一作顧少/府池亭葦)¶
　池上分行種公庭覺少塵根離潮水岸韻爽判曹人正¶
　午廻魚影方昬息鷺身無時不動詠滄島思方頻¶
　　　　喜友人歸上元别業¶
　一檣千里外隱者興宜孤落日長邉海秋風滿故都掩¶
　闗苔色老盤逕葉聲枯匡岳来時過遲廻絶頂無¶
<pb:KR4h0140_WYG_717-2a>¶
　　　曲江暮春雪霽¶
霽動江池色春殘一去游菰風生馬足槐雪滴人頭北¶
闕塵未起南山青欲流如何多别地却得醉汀洲¶
　　　立春日¶
春飲(一作/日)一杯酒便吟春日詩木梢寒未覺地脉暖先¶
知鳥囀星沈後山分雪薄時賞心無處説悵望曲江池¶
(一作寜無剪花/手贈與最芳枝)¶
　　　宿溪僧院¶
<pb:KR4h0140_WYG_717-2b>¶
年少雲溪裏禪心夜更閑煎茶留静者靠月坐蒼山露¶
白鐘㝷定螢多户未闗嵩陽大(一作/有)石室何日譯經還¶
　　　石頭懷古¶
日月出又沒臺城空白雲雖寛百姓土漸缺六朝墳禾¶
黍是亡國山河歸聖君松聲驟雨足幾寺晚鐘聞¶
　　　浙右贈陸處士¶
靜節灌園餘得非成隱居長當庚子日獨拜五經書白¶
浪吹亡國秋霜洗太虚門前是京口身外不營儲¶
<pb:KR4h0140_WYG_717-3a>¶
　　　哭胡處士¶
丘中久不起將謂詔書来及見凌雲說方知掩夜臺白¶
衣歸北路元造亦遺才世上亡君後詩聲更大哉¶
　　　贈餘干袁明府¶
一雨西城色(一作/城邑)陶家心自清山銜中郭分雲巻下湖¶
程公署聞流水人煙入廢城難忘楚盡處新有越吟生¶
　　　贈雷鄉張明府¶
任官征戰後度日寄閑身封巻還髙客飛書問野人廢¶
<pb:KR4h0140_WYG_717-3b>¶
田教種糓生路遣㝷薪若起柴桑興無先漉酒中¶
　　　岳陽晚泊¶
輕帆下濶流便泊此沙洲湖影撼山朶日陽燒野愁白¶
波爭起倒青嶼或沈浮是際船中望東南仭仭(一作/萬里)秋¶
　　　覽春牓喜孫鄠成名¶
門外報春牓喜(一作/羡)君天子知舊愁渾似雪見日總消¶
時塔下牡丹氣江頭楊栁絲風光若有分無處不相宜¶
　　　巳亥嵗二首(僖宗廣/明元年)¶
<pb:KR4h0140_WYG_717-4a>¶
澤國江山入戰圖生民何計樂樵蘓(一作/漁)憑君莫話封¶
侯事一將功成萬骨枯¶
傳聞(一作/波間)一戰百神愁両岸彊兵過未休誰道滄江總¶
無事近来長共血爭流¶
　　　亂夜入洪州西山¶
寂寂隂溪水漱苔塵中將得苦吟来東峰道士如相問¶
縣令(一作/尉)而今不姓梅¶
　　　送僧入廬山¶
<pb:KR4h0140_WYG_717-4b>¶
若到江州二林寺遍遊應未出雲霞廬山瀑布三千仭¶
畵破青霄始落斜¶
　　　送僧入蜀過夏¶
師言結夏入巴峰雲水廽頭㡬萬(一作/凡㡬)重五月峨眉須¶
近火木皮領重(一作/領裏)只如冬¶
　　　江西逢僧省文¶
閩地髙僧楚地逄僧遊蠻錫挂埀松白雲逆性都無定¶
纔出雙峰愛五峯¶
<pb:KR4h0140_WYG_717-5a>¶
髙僧不負雪峯期却伴青霞入翠㣲百(一作/七)葉巖前霜¶
欲䧏九枝松上鶴初歸風生碧澗魚龍躍威(一作/錫)振金¶
樓鷰雀飛想得白蓮花上月滿山猶帶舊光輝¶
　　　水精念珠¶
等量紅縷貫晶熒盡道勻圓别未勝鑿斷玉潭盈尺水¶
琢成金地兩條冰輪時秪恐星侵佛掛處常疑露滴僧¶
幾度夜深㝷不著瑠璃為殿月為燈¶
　　　南海旅次¶
<pb:KR4h0140_WYG_717-5b>¶
憶歸休上越王臺歸思臨髙不易裁為客正當(一作/逢)無¶
鴈處故園誰道有書来城頭早角吹霜盡郭裏殘潮蕩¶
(一作/帯)月囘心似百花開未得年年爭發(一作/向)被春催¶
　　　春草¶
不獨滿池塘夢中佳句香春風有餘力引上古城牆¶
　　　金谷園¶
當年歌舞時不説草離離今日歌舞盡滿園秋露垂¶
　　　夏日東齋¶
<pb:KR4h0140_WYG_717-6a>¶
三庚到秋伏偶来松檻立熱少清風多開門放山入¶
　　　南朝¶
三籬(一作/離離)蓋馳道風烈一無取時見牧牛童嗔牛喫禾¶
黍¶
　　　言懷¶
出山不得意謁帝值戈鋋豈料為文日翻成用武年¶
　　　寒食日題杜鵑花¶
一朶又一朶併開寒食時誰家不禁火總在此花枝¶
<pb:KR4h0140_WYG_717-6b>¶
　　　鍾陵寒食日郊外閑游¶
可憐時節足風情杏子粥香如冷餳無奈春風輸舊火¶
遍教人喚作山櫻¶
　　　中秋對月¶
無雲世界秋三五共看蟾盤上海涯直到天頭天盡處¶
不曽私照一人家¶
　　　陪湖南李中丞宴隱溪(璋/)¶
竹林啼鳥不知休(一作/秋)羅列飛橋水亂流觸(一作/飄)㪚栁¶
<pb:KR4h0140_WYG_717-7a>¶
絲囘玉勒約開蓮葉上蘭舟酒邉舊侣真何遜雲(一作/歌)¶
裏新聲是莫愁若值主人嫌晝短應陪秉燭夜深遊¶
　　　别湖上主人¶
門繫釣舟雲滿岸借君幽致坐移旬湖村夜呌白蕪鴈¶
菱市曉喧深浦人逺水日邉重作雪寒林燒後别生春¶
不辭更住醒還醉太一東峯歸夢頻¶
　　　贈廣宣大師¶
憶昔同游紫閣雲别来三十二囘春白頭相見雙林下¶
<pb:KR4h0140_WYG_717-7b>¶
猶是清朝未退人¶
　　　鍾陵寒食日與同年裴顔李先輩鄭校書郊外¶
　　　閑游¶
寒節鍾陵香騎隨同年相命楚江湄雲間影過鞦韆女¶
地上聲喧蹴踘兒何處寄煙歸草色誰家送火在花枝¶
銀瓶冷酒皆傾盡半卧垂楊自不知¶
　　　江外除夜¶
千門庭燎照樓臺總為年光急急催半夜臘因風巻去¶
<pb:KR4h0140_WYG_717-8a>¶
五更春被角吹来寜無好鳥思花發應有游魚待凍開¶
不是多岐漸平稳誰能呼酒祝昭囘¶
　　　七夕¶
牛女相期七夕秋相逢俱喜鵲横流彤(一作/寒)雲縹緲迴¶
金輅明月嬋娟掛玉鉤燕(一作/翠)羽幾曽添别恨花容終¶
不更含羞更殘便是分襟處曉箭東来(一作/南)射翠樓¶
　　　羅浮山下書逸人壁¶
海上亭臺山下煙買時幽䆳不爭錢莫言白日催華髪¶
<pb:KR4h0140_WYG_717-8b>¶
自有丹砂駐少年漁釣未歸深竹裏琴壺猶戀落花邉¶
可中更踐無人境知是羅浮第幾天¶
　　　天台瀑布¶
萬仞得名云瀑布逺看如織掛天台休疑寳尺難量度¶
直恐金刀易剪裁噴向林梢成夏雪傾来石上作春雷¶
欲知便是銀河水墮落人間合却廻¶
　　　桂江¶
未識佳人㝷桂水水雲先觧傍壺觴笋林次第添斑竹¶
<pb:KR4h0140_WYG_717-9a>¶
雛鳥參差䕶錦囊(南中有/錦囊鳥)乳洞此時連越井石樓何日¶
到僊鄉如飛似墮皆青壁畫手不强元化强¶
　　　南海¶
傾騰界漢沃諸蠻立望何如(一作/如何)畫此看無地不同方¶
覺逺共天無别始知寛文魮隔霧朝含碧老蚌凌波夜¶
吐丹萬狀千形皆得意長鯨獨自轉身難¶
　　　洞庭湖¶
東西南北各連空波上惟留小朶峯長與岳陽翻鼓角¶
<pb:KR4h0140_WYG_717-9b>¶
不離雲夢轉魚龍吸廻日月過千頃鋪盡星河剰一重¶
直到刼餘還作陸是時應有羽人逢¶
　　　霍山(在龍/川縣)¶
七千七百七十丈丈丈藤蘿勢入天未必展来空似翅¶
不妨開去也成蓮(一作西土文殊曽印/迹大中皇帝舊參禪)月將河漢分巖¶
轉僧與龍蛇共窟眠直是畫工須閣筆况無名畫可流¶
傳¶
　　　巫峡¶
<pb:KR4h0140_WYG_717-10a>¶
巫山蒼翠峡(一作/夹)通津下有&KR0726;宫楚女真不逐彩雲歸¶
碧落却為暮雨撲行人年年舊事音容在日日誰家夢¶
想頻應是荆山留不住至今猶得覩芳塵¶
　　　送陳樵校書歸泉州¶
巨塔列名題詩心亦罕齊除官京下闕乞假海門西别¶
席侵殘漏歸程避戰鼙闗遥秦鴈斷家近瘴雲低候馬¶
春風舘迎&KR0657;曉月溪帝京須早入莫被刺桐迷¶
　　　贈鏡湖處士方干二首¶
<pb:KR4h0140_WYG_717-10b>¶
包含教化剩搜羅句出東甌奈峭何世路不妨平處少¶
才人唯是屈聲多雲来島上便幽石月到湖心忌白波¶
後輩難為措機杼先生織字得龍梭¶
秪擬應星眠越絶唯將麗什當髙勲磨礱清濁人難㑹¶
織絡虚無帝亦聞鳥道未知山足雨漁家巳沒鏡中雲¶
他時莫為三徴起門外沙鷗解笑君¶
　　　拜訪陸處士¶
萬巻書邉人半白冄来惟恐降𤣥纁性靈比鶴爭多少¶
<pb:KR4h0140_WYG_717-11a>¶
氣力登山較幾分吟鬢漸無前度漆寢衣猶有昨宵雲¶
將知谷口耕煙者低視齊梁楚趙君¶
　　　嶺南道中¶
百花成實未成歸未必歸心與志違但有壺觴資逸詠¶
盡交風景入清機半川隂霧藏髙木一道晴蜺雜落暉¶
遊子馬前芳草合鷓鴣啼歇又南飛¶
　　　春日自吳門之陽羡道中書事¶
勝異恣遊應未遍路岐猶去幾時還浪花湖濶虹蜺斷¶
<pb:KR4h0140_WYG_717-11b>¶
栁線村深鳥雀閑千室綺羅浮畫檝兩川絲竹㑹茶山¶
眼前便是神&KR0726;事何必須言洞府間¶
　　　將入闗行次湘隂¶
背顧秦城在何處圖書作伴過湘東神鵶亂噪黃陵近¶
候鴈斜沈夢澤空打槳天連晴水白燒田雲隔夜山紅¶
也知漸老巖棲穩爭奈文闈有至公¶
　　　題昭州山寺常寂上人水閣¶
常寂常居常寂裏年年月月是空空堦前未放巖根斷¶
<pb:KR4h0140_WYG_717-12a>¶
屋下常教海眼通本為入来㝷佛窟不期行處踏龍宫¶
他時憶著堪圖畫一朶雲山二水中¶
　　　廣州貽匡緒法師¶
口宣㣲密不思議不是除貪即戒癡祗待外方緣了日¶
爭看内殿詔来時週廻海樹侵階疾迢逓江潮應井遲¶
必竟懶過髙坐寺未能全讓法雲師¶
　　　贈道人¶
住山因以福為庭便向山中隱姓名閬苑駕將鵰羽去¶
<pb:KR4h0140_WYG_717-12b>¶
洞天贏得綠毛生日邉腸胃餐霞火月裏肌膚飲露英¶
顧我從来斷浮濁擬驅雞犬上三清¶
　　　送乞雨禪師臨遇南遊¶
活得枮樵耕者知廵方又欲向天涯珠穿閩國菩提子¶
杖把靈峰楖栗枝春蘚任封降虎石夜雷從旁養龍池¶
生緣在地南浮去自此孤雲不可期¶
　　　南海陪鄭司空遊荔園¶
荔枝時節出旌斿南國名園盡興遊亂結羅紋照襟袖¶
<pb:KR4h0140_WYG_717-13a>¶
别含瓊露爽咽喉葉中新火欺寒食樹上丹砂勝錦州¶
他日為霖不將去也須圖畫取風流¶
　　　李郎中林亭¶
秪向砌邉流野水樽前上下看魚兒筍蹊巳長過人竹¶
藤徑從添拂靣絲若許白猿垂近户即無紅果壓低枝¶
大才必擬逍遥去更遣何人佐盛時¶
　　　夜飲¶
良宵公子宴蘭堂濃麝薫人獸吐香雲帶金龍銜畫燭¶
<pb:KR4h0140_WYG_717-13b>¶
星羅銀鳳瀉瓊漿滿屏珠樹開春景一曲歌聲繞翠梁¶
席上未知簾幕曉青娥低語指東方¶
　　　駙馬宅宴罷¶
粉牆殘月照宫祠宴闋銀瓶一半欹學語鸎兒飛未稳¶
放身斜墜綠楊枝¶
　　　弔建州李員外¶
銘旌歸故里猿鳥亦悽然已𦵏桐江月空廻建水&KR0657;客¶
傳為郡日僧説讀書年恐有吟魂在深山古木邉¶
<pb:KR4h0140_WYG_717-14a>¶
　　　弔李翰林¶
李白雖然成異物逸名猶與萬方傳昔朝曽侍元宗側¶
大夜應歸賀監邉山木易髙迷故壠國風長在見遺編¶
投金渚畔春楊栁自此何人繫酒&KR0657;¶
　　　山中¶
要路豪家非往還巖門先有不曽關衆心惟恐地無剰¶
吾意亦憂天惜閑白練曳泉窗下石綘羅垂果枕前山¶
樵夫豈解營生業貴欲自安麋鹿間¶
<pb:KR4h0140_WYG_717-14b>¶
　　　山寺引泉¶
劈碎琅玕意有餘細泉髙引入香厨山僧未肻言根本¶
莫是銀(一作/秋)河漏泄無¶
　　　友人池上詠蘆(第五句/缺一字)¶
秋聲誰種得蕭瑟在池欄葉澀栖蟬穩叢疎宿鷺難歛¶
烟宜下　颯吹省先寒此物生蒼島令人憶釣竿¶
　　　商山¶
垂白商於原下住兒孫共死一身忙木弓未得長離手¶
<pb:KR4h0140_WYG_717-15a>¶
猶與官家射麝香¶
　　　荆南道中¶
十月荒郊雪氣催依稀愁色認陽臺遊秦分繫三條燭¶
出楚心殊一寸灰髙栁莫遮寒月落空桑不放夜風廻¶
如何住在猿聲裏却被蟬吟引下来¶
　　　武徳殿朝退望九衢春色¶
玉殿朝初退天街一看春南山初過雨北闕淨無塵夾¶
道夭桃滿連溝御栁新蘇舒同舜澤煦嫗並堯仁佳氣¶
<pb:KR4h0140_WYG_717-15b>¶
浮軒蓋和風襲縉紳自茲憐萬物同入發生辰¶
　　　弔北邙¶
山下望山上夕陽看(一作/明)乂曛無人醫白髪少地著新¶
墳嵗代殊相逺賢愚旋不分東歸聊一弔亂木倚寒雲¶
　　　及第勅下宴中獻坐主杜侍郎¶
得召丘牆涙却頻若無公道也無因門前送勅朱衣吏¶
席上銜杯碧落人半夜笙歌教泥(一作/洗)月平明桃杏放¶
燒春南山雖有歸蹊路爭那酬恩未殺身¶
<pb:KR4h0140_WYG_717-16a>¶
　　　梢雲¶
殊質資靈貺陵空發瑞雲梢梢含樹影(一作/彩)郁郁動霞¶
文不比因風起全非觸石分葉光閒泛灔枝彩静氛氲¶
隱見心無宰裵囘慶自君翻飛如可託長願在横汾¶
　　　白角簟¶
角簟工夫巳到頭夏来全占滿床秋若言保惜歸華屋¶
秪合封題寄列侯學巻曉冰長怕綻解鋪寒水不教流¶
蒲桃錦是瀟湘底曽得王孫價倍酬¶
<pb:KR4h0140_WYG_717-16b>¶
　　　碧角簟¶
細皮重疊織霜紋滑膩鋪床勝錦茵八尺碧天無㸃翳¶
一方青玉絶纎塵蝇行只恐煙黏足客卧渾疑水浸身¶
五月不教炎氣入滿堂秋色冷龍鱗¶
　　　滕王閣春日晚望¶
凌春帝子閣偶眺日移西浪勢平花塢帆隂上栁堤¶
　　　句¶
追遊若遇三清樂行從應防一日春(李肇國史補云曲/江大㑹先牒教坊)¶
<pb:KR4h0140_WYG_717-17a>¶
　(請奏上御紫雲樓觀焉時或擬作/樂則為之移日故曹松詩云云)　石脉水流泉滴沙¶
　鬼燈然㸃松柏花(吟窗/雜錄)　鹿眠荒圃寒蕪白鴉噪殘陽¶
　敗葉飛(錦繡萬/花谷)　華嶽影寒清露掌海門風急白潮頭¶
　(升菴/外集)¶
　¶
　¶
　¶
　¶
<pb:KR4h0140_WYG_717-17b>¶
　¶
　¶
　¶
　¶
　¶
　¶
　¶
御定全唐詩巻七百十七¶
