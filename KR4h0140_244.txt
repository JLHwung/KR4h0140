# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.851109
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百四十四
<pb:KR4h0140_WYG_244-1a>¶
　欽定四庫全書¶
御定全唐詩巻二百四十四¶
　　韓翃¶
　　　　贈别韋兵曹歸池州¶
　南陵八月天暮色逺峰前楚竹青陽路吳江赤馬船籝¶
　(一作/腰)金諸(一作/上)客貴佩玉主人賢終日應相逐歸期(一/作)¶
　(西/歸)定幾年¶
　　　　寄武陵李少府¶
<pb:KR4h0140_WYG_244-1b>¶
　小縣春山口(一作/生日)公孫吏隐時楚歌催晚醉蠻語入新¶
　詩桂水遥相憶花源暗有期郢門千里外莫怪尺書遲¶
　　　贈張建¶
　結客平陵下當年倚俠遊傳看轆轤劍醉脫驌驦裘翠¶
　羽雙鬟妾珠簾百尺樓春風坐相待晚(一作/曉)日莫淹留¶
　　　送監軍李判官¶
　上客佩雙劍(一作/吳鉤)東城喜再遊舊從張博望新事鄭長¶
　秋踏水囘(一作/過)金勒看(一作/邊)風試錦裘知君不久住漢¶
<pb:KR4h0140_WYG_244-2a>¶
將掃旄頭¶
　　　送客歸廣平¶
家在趙邯鄲歸心輙自歡晚杯狐腋暖春雪馬毛寒孟¶
月途中破輕氷水上殘到時楊栁色奈向故園看¶
　　　送張儋水路歸北海¶
千里東歸客孤心憶舊游片帆依白水髙枕卧青州柏¶
寢寒蕪變梧臺宿雨(一作/水)收知君心興逺每上海邊樓¶
　　　送故人歸魯¶
<pb:KR4h0140_WYG_244-2b>¶
魯客多歸興居(一作/故)人悵(一作/含)別情雨餘衫袖冷風急¶
馬蹄輕秋草靈光殿寒雲曲阜城知君拜親(一作/親覲)後少¶
婦下機迎¶
　　　送故人歸蜀¶
一騎西南逺翩翩入劍門客衣筒布潤山舍荔枝繁古¶
廟祠金馬春江帶(一作抱/一作釣)白黿自應成旅逸愛客有王¶
孫¶
　　　酬程延秋夜即事見贈¶
<pb:KR4h0140_WYG_244-3a>¶
長簟迎風早空城澹月華星河秋一雁砧杵夜千家節¶
候看應晩心期卧亦(一作/正)賖向来吟秀句不覺已鳴鴉¶
　　　送郭賛府歸淮南¶
駿馬淮南客歸時引望新江聲六合暮楚色萬家春白¶
苧歌西曲黄苞寄北人不知心賞後早晚見(一作/促)行塵¶
　　　題龍興寺澹師房¶
雙林彼上人詩興轉相親竹裏經聲晚門前山色春捲¶
簾苔㸃浄下筯藥苖新記取無生理歸来問此身¶
<pb:KR4h0140_WYG_244-3b>¶
　　　送客遊江南¶
南使孤帆逺東風任意吹楚雲殊不斷江鳥暫相随月¶
浄鴛鴦水春生荳蔻枝賞稱佳麗地君去莫應知¶
　　　送髙員外赴淄青使幕¶
逺水流春色囘風送落暉人趨雙節近馬遞百花歸山¶
驛嘗官酒關城度客衣從来赤管筆提向幕中稀¶
　　　尋胡處士不遇¶
到来心自足不見亦相親說法思居士忘機憶丈人㣲¶
<pb:KR4h0140_WYG_244-4a>¶
風吹藥案晴日照茶巾幽興殊未盡東城飛暮塵¶
　　　贈張道者¶
採藥三山罷乘風五日歸翦荷成舊屋剉蘗染新衣玉¶
粒指(一作/捐)應久丹砂驗不㣲坐看青節引要(一作/更)與白¶
雲飛¶
　　　題蘓許公林亭(一作錢/起詩)¶
平津東閣在别是竹林期萬葉秋聲裏千家落照時門¶
隨深巷静窗過逺鐘遲客舍(一作位/又作住)苔生處依依(一作/然)¶
<pb:KR4h0140_WYG_244-4b>¶
又賦詩¶
　　　送元詵還江東(一作送太常元/博士歸潤州)¶
過(一作/渡)江秋色在(一作/裏)詩興與歸心客路隨(一作/縁)楓岸¶
人家掃橘林潮聲當晝起山翠近南深幾日華陽洞寒¶
花引獨(一作/獨自)尋¶
　　　送(一作/桂)客遊江南¶
桂水隨去逺賞心知有餘衣香楚山橘手鱠湘波魚芳¶
芷不共把浮雲悵離居遥想汨羅上弔屈秋風初¶
<pb:KR4h0140_WYG_244-5a>¶
　　　送海州姚別駕¶
少年為長史東去事諸侯坐覺千閭静閒隨五馬遊行¶
人楚國道暮雪鬱林州他日知相憶春風海上樓¶
　　　送夏侯審¶
謝公鄰里在日夕問(一作/望)佳期春水人歸後東田花盡¶
時下樓閒待月行樂(一作/藥)笑題詩他日吳中路千山入¶
夢思¶
　　　送趙評事赴洪州使幕¶
<pb:KR4h0140_WYG_244-5b>¶
孤舟行逺近一路過湘東官屬張廷尉身隨杜幼公山¶
河映湘竹水驛帶青楓萬里思君處秋江夜雨中¶
　　　送李侍御赴徐州行營¶
少年兼柱史東至舊徐州逺屬平津閣前驅博望侯向¶
營淮水(一作/月)滿吹角楚天秋客夢依依處寒山對白樓¶
　　　送李秀才歸江南(一作送孫革/及第歸江南)¶
過淮芳草歇千里又東歸野水吳山出家林(一作/村)越鳥¶
飛荷香隨去棹梅雨㸃行(一作/濕征)衣無數滄(一作/蒼)江(一作/洲)¶
<pb:KR4h0140_WYG_244-6a>¶
客如君達者稀¶
　　　題僧房(一作題慈恩/寺振上人院)¶
披衣聞客至關鎖此時開鳴磬夕陽盡捲簾秋色(一作/氣)¶
来名香連竹徑清梵出花臺身在心無住(一作/事)他方(一/作)¶
(時/)到幾囘¶
　　　送夀州陳録事¶
夀陽南渡口斂笏見諸侯五兩(一作/片雨)楚雲暮千家淮水¶
秋開簾對芳草送客上春洲請問山中桂王孫幾度遊¶
<pb:KR4h0140_WYG_244-6b>¶
　　　送趙陸司兵歸使幕¶
客路青蕪遍關城白日低身趨雙節近名共五雲(一作/侯)¶
齊逺水公田上春山郡舍西無因得㩦手東望轉悽悽¶
　　　送蔣員外端公歸淮南¶
淮南芳草色日夕引歸船御史王元貺郎官顧彦先光¶
風千日暖寒食百花燃惆悵佳期近澄江與暮天¶
　　　題慈仁(一作/恩)寺竹院¶
千峰對古寺何異到西林幽磬蟬聲下閒窗竹翠隂詩¶
<pb:KR4h0140_WYG_244-7a>¶
人謝客興法侶逺公心寂寂爐煙裏香花欲暮深¶
　　　贈鄆(一作/邳)州馬使君¶
東方千萬騎出望使君時暮雪行看盡春城到莫遲路¶
人趨墨幘官栁度青絲他日鈴齋内知君亦賦詩¶
　　　送張丞歸使幕(一作張/繼詩)¶
獨受主恩歸當朝似者稀玉壺分御酒金殿賜春衣拂¶
席流鶯醉鳴鞭駿馬肥滿臺簮白筆捧手戀清暉¶
　　　贈長洲何主簿¶
<pb:KR4h0140_WYG_244-7b>¶
挂席逐歸流依依望虎丘殘春過楚縣夜雨宿吳洲(一/作)¶
(州/)野寺吟詩入溪橋折筍游到官無一事清静有諸侯¶
　　　送崔過(一作/遇)歸淄青幕府¶
平陵車馬客海上見旌旗舊驛千山下殘花一路時春¶
衣過水冷暮雨出關遲莫道青州客迢迢在夢思¶
　　　田倉曹東亭夏夜飲得春字¶
薛公門下人公子又相親玉佩迎初夜金壺醉老春葛¶
衣香有露羅幕静無塵更羡風流外文章是一秦¶
<pb:KR4h0140_WYG_244-8a>¶
　　　贈王逖¶
端笏事龍樓思閒輙告休新調赭白馬暫試黑貂裘珠¶
履迎佳客金錢與莫愁座中豪貴滿誰道不風流¶
　　　送深州吳司馬歸使幕¶
東門送逺客車馬正紛紛舊識張京兆新隨劉領軍行¶
驄看暮雨歸雁踏青雲一去藂臺北佳聲幾日聞¶
　　　華亭(一作/州)夜宴庾侍御宅(一作張/繼詩)¶
世故他年別心期此夜同千峰孤燭外片雨一更中酒¶
<pb:KR4h0140_WYG_244-8b>¶
客逢山簡詩人得謝公自憐驅匹馬拂曙向關東¶
　　　送客之上谷¶
北客悲秋色田園憶去来披衣朝易水匹馬夕燕臺風¶
翦荷花碎霜迎栗罅開賞心知不淺累月故人杯¶
　　　同中書劉舍人題青龍上房¶
西掖歸来後東林静者期逺峰春雪裏寒竹暮天時笑¶
說(一作/問)金人偈閒聽寳月詩更憐茶興在好出下方遲¶
　　　宴吳王宅¶
<pb:KR4h0140_WYG_244-9a>¶
玉管簫聲合金盃(一作/盆)酒色殷聽歌吳季札縱飲漢中¶
山稱夀争離席留歡輙上闗莫言辭客醉猶得曳裾還¶
　　　題薦福寺衡嶽暕(一作/禪)師房¶
春城乞食還髙論此中閒僧臘堦前樹(一作/草)禪心江上¶
山疎簾看雪捲深户映花關晚送門人出(一作/去)鐘聲杳¶
(一作/暝)靄間¶
　　　送戴廸赴鳳翔幕府¶
青春帶文綬去事魏征西上路金羈出中人玉筯齊當¶
<pb:KR4h0140_WYG_244-9b>¶
歌酒萬斛看獵馬千蹄自有從軍樂何須怨解携¶
　　　送郢州郎使君¶
千人插羽迎知是范宣城暮雪楚山冷春江漢水清紅¶
鮮供客飯翠竹引舟行一別何時見相思芳草生¶
　　　送李中丞赴辰州¶
白羽逐青絲翩翩南下(一作/去)時巴人迎道路蠻帥(一作/塞)¶
引旌旗暮雨山開少秋江(一作/風)葉落遲功成益(一作/冀)地¶
(一作/他)日應見竹即祠¶
<pb:KR4h0140_WYG_244-10a>¶
　　　送劉侍御赴陜州¶
金羈映驌驦後騎佩干將把酒春城晚鳴鞭曉路長帶¶
氷新溜澀間雪早梅香明日懐賢處依依御史牀¶
　　　李中丞宅夜宴送丘侍御赴江東便往辰州¶
積雪臨階夜重裘對酒時中丞違沈約才子送丘遲一¶
路三江上孤舟萬里期辰州佳興在他日寄新詩¶
　　　送李侍御歸宣州使幕¶
春草東江外翩翩北路歸官齊魏公子身逐謝𤣥暉山¶
<pb:KR4h0140_WYG_244-10b>¶
色隨行騎鶯聲傍客衣主人池上酌攜手暮花飛¶
　　　東城水亭宴李侍御副使¶
東門留客(一作/別)處沽酒用錢刀秋水牀下急斜暉林外¶
髙金羈絡騕褭玉匣閉豪曹去日隨戎幕東風見伯勞¶
　　　送祕書謝監赴江西使幕¶
謝監憶山程辭家萬里行寒衣傍楚色孤枕宿潮(一作/湖)¶
聲小㓂不足問新詩應漸清府公相待日引斾出江城¶
　　　送江陵元司録¶
<pb:KR4h0140_WYG_244-11a>¶
新領州從事曾為朝大夫江城竹使待山路橘官扶片¶
雨三江道殘秋五葉湖能令詩思好楚色與寒蕪¶
　　　送李舍人擕家歸江東覲省¶
二十青宫吏成名似者稀承顔陸郎去擕手謝娘歸夜¶
月囘孤燭秋風試夾衣扁舟楚水上来往速如飛¶
　　　送劉侍御赴令公行營¶
東城躍紫騮西路大刀頭上客劉公幹元戎郭細侯一¶
軍偏許國百戰又防秋請問蕭關道胡塵早晩收(一作/休)¶
<pb:KR4h0140_WYG_244-11b>¶
　　　送蘓州姚長史¶
江城驛路長煙樹過雲陽舟領青絲纜人歌白玉郎葛¶
衣行栁翠花簟宿荷香別有心期處湖光滿訟堂¶
　　　送金華王明府¶
縣舍江雲裏心門境又偏家貧(一作/資)陶令酒(一作/菊)月俸¶
沈郎錢黄蘗香山路青楓暮雨天時聞引車騎竹外到¶
(一作/向)銅泉¶
　　　送田倉曹汴州覲省¶
<pb:KR4h0140_WYG_244-12a>¶
拜慶承天寵朝来辭漢宫玉杯分湛露金勒借追風古¶
驛秋山下平蕪暮雨中翩翩魏公子人看渡關東¶
　　　送張渚赴越州¶
白面誰家郎青驪照地光桃花開綬色蘓合借衣香暮¶
雪連峰近春江海市長風流似張緒別後見垂楊¶
　　　奉和元相公家園即事寄王相公¶
共列中台貴能齊物外心囘車青閣晚解帶碧茸深寒¶
水分(一作/隨)畦入晴花度竹尋題詩更相憶一字重千金¶
<pb:KR4h0140_WYG_244-12b>¶
　　　送道士姪歸池陽¶
銀角桃枝杖東門贈別初幽州尋馬客灞岸送驢車野¶
飯秋山靜行衣落照餘燕南羣從少此去意何如¶
　　　送劉長上歸城南別業¶
數刻是歸程花間落照明春衣香不散駿馬汗猶輕南¶
渡春流淺西風片雨晴朝還㑹相就飯爾五侯鯖¶
　　　贈張五諲歸濠州別業¶
常知罷官意果與世人疎復此凉風起仍聞濠上居故¶
<pb:KR4h0140_WYG_244-13a>¶
山期採菊秋水憶觀魚一去蓬蒿逕羡君閒有餘¶
　　　送營(一作/管)城李少府¶
懐禄兼就飬更懐(一作/憐)趨府心晴山東里近春水北門¶
深新綬映芳草舊家依(一作/看)逺林還乘鄭小駟躞蹀縣¶
城隂¶
　　　魯中送魯使君歸鄭州¶
城中金絡騎出餞沈東陽九月寒露白六關秋草黄齊¶
謳聽處妙魯酒把来香醉後著鞭去梅山道路長¶
<pb:KR4h0140_WYG_244-13b>¶
　　送夏侯校書歸上都¶
後輩傳佳句髙流愛美名青春事賀監黄卷問張生暮¶
雪重裘醉寒山匹馬行此囘將詣闕幾日諫書成¶
　　　送李明府赴連州¶
萬里向南湘孤舟入桂陽諸侯迎(一作/近)上客小吏拜官¶
郎春服橦花細初筵木槿芳看承雨露速不待荔枝香¶
　　　送盧大理趙侍御祭東嶽兼寄孟兖州¶
東嶽昔有事兩臣朝望歸驛亭開嵗酒齋舍著新衣上¶
<pb:KR4h0140_WYG_244-14a>¶
　客鍾大理主人陶武威仍隨御史馬山路滿光輝¶
　　　　送皇甫大夫赴浙東(第四句/缺二字)¶
　舟師分水國漢將領秦官麾下同心吏軍中　端吳¶
　門秋露溼楚驛暮天寒豪貴東山去風流勝謝安¶
　　　　送韋秀才¶
　東人相見罷秋草獨歸時㡬日孫𢎞閣當年謝朓詩寒¶
　山葉落早多雨路行遲好憶金門歩功名自有期¶
　¶
<pb:KR4h0140_WYG_244-14b>¶
　¶
　¶
　¶
　¶
　¶
　¶
　¶
御定全唐詩卷二百四十四¶
