# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.632456
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百十五
<pb:KR4h0140_WYG_115-1a>¶
　欽定四庫全書¶
御定全唐詩巻一百十五¶
　　李憕¶
　李憕太原文水人舉明經開元初為咸陽尉張說為并¶
　州長史太平軍大使時引憕常在幕下後為宇文融判¶
　官括田課最遷監察御史歴給事中河南少尹天寳初¶
　岀為清河太守改尚書右丞京兆尹轉光禄卿東都留¶
　守遷禮部尚書安禄山陷長安遇害贈司徒謚忠烈詩¶
<pb:KR4h0140_WYG_115-1b>¶
　三首¶
　　　　和戸部楊員外伯成寓直¶
　落日彌綸地公才畫省郎詞驚起草筆坐引䕶衣香雙¶
　闕天河近千門夕漏長遥知臺上宿不獨有文强¶
　　　　同望幸新亭賜錢公宴¶
　感夢通𤣥化覃恩降紫宸賜錢開漢府分帛醉堯人地¶
　隔朝宗慶亭臨卜洛新行㸔廣雲雨二月次東廵¶
　　　　奉和聖製從蓬莱向興慶閣道中留春雨中春¶
<pb:KR4h0140_WYG_115-2a>¶
　　　望之作應制¶
别館春還淑氣催三宫路轉鳯凰臺雲飛北闕輕隂散¶
雨歇南山積翠来御栁遥隨天仗發林花不待暁風開¶
已知聖澤深無限更喜年芳入睿才¶
　李邕¶
李邕字泰和廣陵江都人蘭臺郎善之子長安中李嶠¶
張廷珪薦其詞髙行直拜左拾遺宋璟劾奏二張邕于¶
天后前抗言助之開元初歴殿中侍御史執政忌其才¶
<pb:KR4h0140_WYG_115-2b>¶
頻被貶斥後為北海太守李林甫傅以罪杖殺之邕早¶
擅才名尤長碑頌雖貶職在外中朝衣冠及天下寺觀¶
多齎金帛徃求其文饋遺至鉅萬自古鬻文獲財未有¶
其比嘗撰六公詠杜甫八哀詩所謂朗詠六公篇憂来¶
發䝉蔽是也今不傳存詩四首¶
　　　銅雀妓¶
西陵望何及弦管徒在兹誰言死者樂但令生者悲丈¶
夫有餘志兒女焉足私擾擾多俗情投迹互相師直節¶
<pb:KR4h0140_WYG_115-3a>¶
豈感激荒淫乃凄其潁水有許由西山有伯夷頌聲何¶
寥寥惟聞銅雀詩君舉良未易永為後代嗤¶
　　　詠雲¶
綵雲驚嵗晚繚繞孤山頭散作五般色凝為一叚愁影¶
雖沈澗底形在天際遊風動必飛去不應長此留¶
　　　登歴下古城員外孫新亭(亭對鵲河時李之芳/自尚書郎出為齊州)¶
　　　(製此/亭)¶
吾宗固神秀體物寫謀長形制開古跡曽氷延樂方太¶
<pb:KR4h0140_WYG_115-3b>¶
山雄地理巨壑眇雲莊髙興汨煩促永懐清典常含𢎞¶
知四大出入見三光負郭喜(一作/皆)秔稻安時歌吉祥¶
　　　奉和初春幸太平公主南莊應制¶
傳聞銀漢支機石復見金輿出紫㣲織女橋邉烏鵲起¶
仙人樓上鳯凰飛流風入座飄歌扇瀑水侵堦濺舞衣¶
今日還同犯牛斗乗槎共逐(一作/泛)海潮歸¶
　王灣¶
王灣洛陽人登先天進士第開元初為滎陽主簿馬懐¶
<pb:KR4h0140_WYG_115-4a>¶
素請校正群籍召學渉之士分部譔次灣在選中祕書¶
罷譔又與陸紹伯等同校麗正院書終洛陽尉灣詞翰¶
早著其海日生殘夜江春入舊年之句當時稱最張說¶
手題於政事堂每示能文令為楷式詩十首¶
　　　奉使登終南山¶
常愛南山遊因而盡原隰數朝至林嶺百仭登嵬岌石¶
壯(一作/狀)馬徑(一作/經)窮苔色歩縁入物竒春狀(一作/貌)改氣¶
逺天香集虚洞䇿杖鳴低雲拂衣濕倚巖見廬舎入户¶
<pb:KR4h0140_WYG_115-4b>¶
欣拜揖問性矜勤勞示心教澄習玉英時共飯芝草為¶
余拾境絶人不行潭深鳥空立一乗從此授九轉兼是¶
給辭䖏若輕飛憩来唯吐吸閒(一作/開)襟超已勝廻路倐¶
而及煙色松上深水流山下急漸平逄車騎向晚睨城¶
邑峰在野趣繁塵飄宦情澁(一作/緝)辛苦乆為吏勞生(一/作)¶
(榮/進)何妄執日暮懐此山悠然賦斯(一作/新)什¶
　　　晩夏馬嵬(一作/升)卿叔池亭即事寄京都一二知¶
　　　巳¶
<pb:KR4h0140_WYG_115-5a>¶
忝職畿甸淹濫陪時俊(一作/英)後才輕䇿疲劣勢薄常驅¶
走牽役勞風塵秉心在巖藪宗賢開别業形勝代希偶¶
竹繞清渭濵(一作/湄)泉流白渠口逡廵期賞㑹揮忽變星¶
斗逮此乗務閒(一作/餘)因而訪幽叟入来殊景物行復洗¶
紛垢林静秋色多潭深月光厚盛香蓮近拆新味𤓰初¶
剖滯拙懐隠淪書之寄良友¶
　　　麗正殿賜宴同勒天前煙年四韻應製¶
金殿忝陪賢瓊羞忽降天鼎羅仙掖裏觴拜𤨏闈前院¶
<pb:KR4h0140_WYG_115-5b>¶
逼青霄路厨和紫禁煙酒酣空忭舞何以答昌年¶
　　　奉和賀監林月清酌¶
華月當秋滿朝英(一作/軒)假興同浄林新霽入規(一作/窺)院¶
小(一作/早)凉通碎影行筵裏揺花落酒中清宵凝爽意併¶
此助文雄¶
　　　次北固山下¶
客路青山外行舟緑水前潮平两岸濶風正一帆懸海¶
日生殘夜江春入舊年郷書何䖏達歸雁洛陽邉(河岳/英靈)¶
<pb:KR4h0140_WYG_115-6a>¶
(集題作江南意詩云南國多新意東行伺早天潮平两/岸失風正数帆懸海日生殘夜江春入舊年從来觀氣)¶
(象惟向/此中偏)¶
　　　觀搊筝(一作祖/詠詩)¶
虚室有秦筝筝新月復清弦多弄委曲柱促語分明暁¶
怨凝繁手春嬌入曼(一作/慢)聲近来惟此樂傳得羙人情¶
　　　晚春詣蘇州敬贈武員外¶
蘇臺憶季常飛櫂歴江郷持此功曹掾初離(一作/㓜稱)華省¶
郎貴門生禮樂明代秉文章嘉郡(一作/璧)位先進鴻儒名¶
<pb:KR4h0140_WYG_115-6b>¶
重揚爰從姻婭(一作/戚)貶豈失忠信防萬里行驥(一作/汗馬)足¶
十年暌鳯翔迴遷翊元聖入拜佇惟良别業對南浦群¶
書滿北堂意深投轄盛才重接筵光陋學叨鉛簡弱齡¶
許翰場神馳勞舊國顔展别殊方際暁雜氛散殘春衆¶
物芳煙和疎樹滿雨續小谿長旅拙感成慰通賢顧不¶
㤀從来琴曲罷開匣為君張¶
　　　秋夜寓直即事懐贈蕭令公裵侍郎兼通簡南¶
　　　省諸友人¶
<pb:KR4h0140_WYG_115-7a>¶
聖主萬年興賢臣數載升古靈傳嶽秀宏量禀川澄畿¶
甸舉長䇿風霜秉直繩出車遥俗震登閣滿朝稱賦簡¶
流亡輯農安政理憑還家新長㓜廵壠舊溝塍忠梗大¶
勛立寰瀛(一作/衰羸)墮業懲焚香兼御史懸鏡委中丞旟隼¶
當朝立臺驄發郡乗司徒漢家重國典潁川徴雲路俄¶
平入台階忽上凌秉鈞調造化宣綍慰黎烝金省方秋¶
作瑶軒直夜凭中書贈陳凖右相簡王陵三傑賢更穆¶
百僚歡且兢揺懐及賔友計曲辨淄澠閶闔瞑隂散鉤¶
<pb:KR4h0140_WYG_115-7b>¶
陳爽氣凝月深宫樹轉河近禁樓氷卑吏夙驅䇿㣲涓¶
效斗升望麾宵繼火書板(一作/檄)曙懐蒸彼此雖流盼規¶
模轉服膺惠将霄漢隔勞或嵗時矜位重恩寜濫才輕¶
懾不勝林巒甘獨徃疵賤苦相仍敢忘銜花雀思同附¶
驥蠅平生逐鳥雀何日嗣(一作/似)蒼鷹¶
　　　哭補闕亡友綦母學士¶
明代資多士儒林得異才書從金殿出人向玉墀来詞¶
學張平子風儀褚彦回崇儀希上徳近侍接元台曩契¶
<pb:KR4h0140_WYG_115-8a>¶
心期早今遊宴賞陪屢遷君擢桂分尉我從梅忽遇乗¶
軺客云傾構厦材泣為洹水化歎作㤗山頽冀善初將¶
慰尋言半始猜位聫情易感交密痛難裁逺日寒旌暗¶
長風古挽哀寰中無舊業行䖏有新苔反哭䰟猶寄終¶
喪子尚孩葬田門吏給墳木路人栽遽洩悲成徃俄傳¶
寵令迴𤣥經貽石室朱紱耀泉臺地古春長閉天明夜¶
不開登山一臨哭揮淚滿蒿莱¶
　　　閏月七日織女¶
<pb:KR4h0140_WYG_115-8b>¶
耿耿曙河㣲神仙此夜(一作/㑹)稀今年七月閏應得两回¶
歸¶
　　　句¶
月華照杵空随妾風響傳砧不到君(𢷬衣篇靈見/河嶽英  集)¶
　史青¶
史青零陵人聪敏强記開元初上書自薦能詩云子建¶
七歩臣五歩之内可塞明詔明皇試以除夕上元竹火¶
籠等詩應口而岀上稱賞授左監門衛將軍今存詩一¶
<pb:KR4h0140_WYG_115-9a>¶
首¶
　　　應詔賦得除夜(一作王/諲詩)¶
今嵗今宵盡明年明日催寒随一夜去春逐五更来氣¶
色空中改容顔暗裏回風光人不覺已著(一作/入)後園梅¶
　王泠然¶
王泠然開元五年登第王丘典吏部選時嘗被奬㧞官¶
校書郎急於仕進有上張說書稱公之用人盖已多矣¶
僕之思用其来乆矣僕雖不佞亦相公一株桃李也詩¶
<pb:KR4h0140_WYG_115-9b>¶
四首¶
　　　汴堤栁(一夲作題/河邊枯栁)¶
隋家天子憶揚州厭坐深宫傍海游穿地鑿山開御路¶
鳴笳曡鼓泛清流流從鞏北分河(一作/河汾)口直到淮南種¶
官栁功成力盡人旋亡代(一作/運)謝年移樹空有當時綵¶
女侍君王繡帳(一作/帳殿)旌門對栁行青葉交垂連幔色白¶
花飛度染衣香今日摧殘何用道數里曽無一枝好驛¶
騎征帆損更多山精野魅藏應老凉風(一作/秋)八(一作/九)月¶
<pb:KR4h0140_WYG_115-10a>¶
露為霜日夜孤舟入帝鄉河畔時時聞木落(一作/落葉)客中¶
無不淚沾裳(一作無個/不沾裳)¶
　　　夜光篇¶
遊人夜到汝陽間夜色冥濛不觧顔誰家暗起寒山燒¶
因此明中得見山山頭山下湏臾滿歴險縁深無暫斷¶
焦聲散著群樹鳴炎氣傍林一川暖是時西北多海風¶
吹上連天光更雄濁煙熏月黒髙艶爇雲紅初謂煉丹¶
仙竈裏還疑鑄劍神谿中劃為飛電来照物乍作流星¶
<pb:KR4h0140_WYG_115-10b>¶
併上空而山無草光已滅東頂熒熒猶未絶沸湯空谷¶
數道水融盖(一作/盡)隂崖幾年雪两京貧病若為居四壁¶
皆成鑿照餘未得貴游同秉燭唯將半影借披書¶
　　　古木卧平沙¶
古木卧平沙摧殘嵗月賖有根横水石無葉拂煙霞春¶
至苔為葉冬来雪作花不逄星漢使誰辨是靈槎¶
　　　淮南寄舎弟¶
昔予從不調經嵗旅淮源念爾長相失何時返故園寄¶
<pb:KR4h0140_WYG_115-11a>¶
　書迷䖏所分𬒮隔凉温逺道俱為客他郷共在原歸情¶
　春伴雁愁泣夜随猨愧見髙堂上朝朝獨倚門¶
　　　　句¶
　林狖欺童子山精試老僧(山/寺)　陳兵劍閣山將動飲馬¶
　珠江水不流(詠八陣圖送人/以上並見詩式)　官微思倚玉文淺怯投¶
　珠(贈張公子協律/  見上張說書)¶
　¶
　¶
<pb:KR4h0140_WYG_115-11b>¶
　¶
　¶
　¶
　¶
　¶
　¶
　¶
御定全唐詩巻一百十五¶
