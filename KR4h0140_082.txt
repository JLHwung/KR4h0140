# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.968912
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八十二
<pb:KR4h0140_WYG_082-1a>¶
　欽定四庫全書¶
御定全唐詩巻八十二¶
　　劉希夷¶
　劉希夷一名庭芝汝州人少有文華落魄不拘常格後¶
　為人所害希夷善為從軍閨情詩詞㫖悲苦未為人重¶
　後孫昱撰正聲集以希夷詩為集中之最由是大為時¶
　所稱賞集十巻今編詩一巻¶
　　　　將軍行¶
<pb:KR4h0140_WYG_082-1b>¶
　将軍闢轅門耿介當風立諸将欲言事逡廵不敢入劍¶
　氣射雲天鼓聲振原隰黄塵塞路起走馬追兵急彎弓¶
　從此去飛箭如雨集截圍一百重斬首五千級代馬流¶
　血死胡人抱鞍泣古來養甲兵有事常討襲乗我廟堂¶
　運坐使干戈戢獻凱歸亰師(一作都又/作還帝亰)軍容何翕習¶
　　　　從軍行¶
　秋天風颯颯(一作秋風/來瑟瑟)羣胡馬行疾嚴城晝不開伏兵¶
　暗相失天子廟堂拜将軍凶門出紛紛伊洛(一作/晉陽)道戎¶
<pb:KR4h0140_WYG_082-2a>¶
馬㡬萬匹軍門壓黄河兵氣衝白日平生懐仗劒慷慨¶
即投筆南登漢月孤北走代雲宻近取韓彭計早知孫¶
吳術丈夫清萬里誰能掃一室¶
　　　春女行¶
春女顔如玉怨歌陽春曲巫山春樹紅沅湘(一作/江)春草¶
緑自憐妖艷姿妝成獨見時愁心伴楊柳春盡亂如絲目¶
極千餘里悠悠春江水頻想玉闗人愁卧金閨裡尚言¶
春花落不知秋風起嬌愛猶未終悲凉從此始憶昔楚¶
<pb:KR4h0140_WYG_082-2b>¶
王宫玉樓粧粉紅纎腰㺯明月長袖舞(一作/拂)春風容華¶
委西山光隂不可(一作/再)還桑林變(一作/没)東海富貴今何¶
在寄言桃李容胡為閨閤重但看楚王墓唯有數株松¶
　　　孤松篇¶
蠶月桑葉青鸎時栁花白澹艷煙雨姿敷芬陽春陌如¶
何秋風起零落從此始獨有南澗松不嘆東流水𤣥隂¶
天地㝠皓雪朝夜零豈不罹寒暑為君留青青青青好¶
顔色落落任孤直羣樹遥相望衆草不敢逼靈龜卜真¶
<pb:KR4h0140_WYG_082-3a>¶
隠仙鳥宜棲息恥受秦帝封願言唐侯食寒山夜月明¶
山冷氣清清凄兮歸鳯(一作/風)集吹之作琴聲松子卧仙¶
岑寂聼疑野心清泠有真曲樵採無知音羙人何時來¶
幽徑委綠苔吁嗟深澗底棄捐廣厦材¶
　　　嵩嶽聞笙¶
月出嵩山東月明山益空山人愛清景散髪卧秋風風¶
止夜何清獨夜草蟲鳴仙人不可見乗月近吹笙絳唇¶
吸靈氣玉指調真聲真聲是何曲三山鸞鶴情昔去落¶
<pb:KR4h0140_WYG_082-3b>¶
塵俗願言聞此曲今來卧嵩岑何幸承幽音神仙樂吾¶
事笙歌銘夙心¶
　　　秋日題汝(一作/南)陽潭壁¶
獨坐秋隂生悲來從所適行見汝陽潭飛蘿䝉水石懸¶
瓢木葉上風吹何歴歴幽人不耐煩振衣(一作/袂)歩閑寂¶
迴流清見底金沙覆銀礫錯落非一文空朧㡬千尺魚¶
鱗可憐紫鴨毛自然碧吟詠秋水篇渺然忘損益秋水¶
隨形影清濁混心迹嵗暮歸去來東山余宿昔¶
<pb:KR4h0140_WYG_082-4a>¶
　　　采桑¶
楊栁送行人青青西入秦誰家採桑女樓上不勝春盈¶
盈灞水曲歩歩春芳緑紅臉耀明珠絳唇含白玉囘首¶
渭橋東遥憐春(一作/樹)色同青絲嬌落日緗綺㺯春風携¶
籠長歎息逶遲(一作/迤)戀春色看花若有情倚樹疑無力¶
薄暮思悠悠使君南陌頭相逄不相識歸去夢青樓¶
　　　謁漢世祖廟¶
舂陵氣初發漸臺首未傳列營百萬衆持國十八年運¶
<pb:KR4h0140_WYG_082-4b>¶
開朱旗後道合赤符先宛城劒鳴匣昆陽鏑應弦獷獸¶
血塗地巨人聲沸天長驅過北趙短兵出南燕太守迎¶
門外王郎死道邊昇壇九城(一作/成)陌端拱千秋年朝廷¶
方雀躍劒佩㡬聫翩至徳刑四海神儀翳九泉宗子行¶
舊邑恭聞清廟篇君容穆而聖臣像儼猶賢攅木承危¶
柱疎蘿掛朽椽祠庭巢鳥啄祭器網蟲縁懐古江山在¶
維新厯數遷空餘今夜月長似舊時懸¶
　　　巫山懐古¶
<pb:KR4h0140_WYG_082-5a>¶
巫山幽隂地神女艷陽年襄王伺容色落日望悠然歸¶
來髙唐夜金釭燄青煙頹想卧瑶席夢魂何翩翩揺落¶
殊未已榮華倐徂遷愁思瀟湘浦悲凉雲夢田猿啼秋¶
風夜鴈飛明月天巴歌不可聼聼此益潺湲¶
　　　歸山¶
歸去嵩山道煙花覆青草草緑山無塵山青楊栁春日¶
暮松聲合空歌思殺人¶
　　　代閨人春日¶
<pb:KR4h0140_WYG_082-5b>¶
珠簾的曉光玉顔艷春彩林間鳥鳴喚戸外花相待花¶
鳥惜芳菲鳥鳴花亂飛人今伴花鳥日暮不能歸池月¶
憐歌扇山雲愛舞衣佳期楊栁陌携手莫相違¶
　　　蜀城懐古¶
蜀土(一作/山)遶水竹吳天積風霜窮覽通表裡氣色何蒼¶
蒼舊國有年代青樓思艷妝古人無嵗月白骨㝠丘荒¶
寂厯彈琴地幽流(一作/留)讀書堂元龜埋卜室彩鳯滅詞¶
場陣圖一一在栢樹雙雙行鬼神歴漢廟鳥雀参秦倉¶
<pb:KR4h0140_WYG_082-6a>¶
歎世巳多感(一作歎逝/日巳多)懐心益自傷(一作感懐/心自傷)頼䝉靈¶
丘境時當(一作/鈞)明月光¶
　　　洛川懐古(第二十七句缺四/字第二十八句缺)¶
萋萋春草綠悲歌牧征馬行見白頭翁坐泣青竹下感¶
歎前問之贈予辛苦詞嵗月移今古山河更盛衰晉家¶
都洛濵朝廷多近臣詞賦歸潘岳繁華稱季倫梓(一作/紫)¶
澤春草菲河陽亂華飛綠珠不可奪白首同所歸髙樓¶
倐㝠滅茂林久摧折昔時歌舞臺今成狐兔穴人事互¶
<pb:KR4h0140_WYG_082-6b>¶
消亡世路多悲傷北邙是吾宅東嶽為吾鄉君看北邙¶
道體髏縈蔓草芳　　　　　　　　　碑塋或半存¶
荆棘斂幽魂揮涕棄之去不忍聞此言¶
　　　春日行歌¶
山樹落梅花飛落野人家野人何所有滿甕陽春酒携¶
酒上(一作/向)春臺行歌伴落梅醉罷卧明月乗夢遊天台¶
　　　江南曲八首¶
暮宿南洲草晨行北岸林日懸滄海濶水隔洞庭深煙¶
<pb:KR4h0140_WYG_082-7a>¶
景無留意風波有異潯嵗遊難極目春戲易為心朝夕¶
無榮遇芳菲已滿襟¶
艷唱潮初落江花露未晞春洲驚翡翠朱服弄芳菲畫¶
舫煙中淺青陽日際微錦帆衝浪濕羅袖拂行衣含情¶
罷所採相歎惜流暉¶
君為隴西客妾遇江南春朝遊含靈果夕採弄風蘋果¶
氣時不歇蘋花日自新以此江南物持贈隴西人空盈¶
萬里懐欲贈竟無因¶
<pb:KR4h0140_WYG_082-7b>¶
皓如楚江月靄若吳岫雲波中自皎鏡山上亦氤氲明¶
月留照妾輕雲持贈君山川各離散光氣乃殊分天涯¶
一為别江北不(一作/自)相聞¶
艤舟乗潮去風帆振早凉潮平見楚甸天際望維揚洄¶
泝經千里煙波接兩鄉雲明江嶼出日照海流長此中¶
逄嵗宴浦樹落花芳¶
暮春三月晴維揚呉楚城城臨大江汜回映洞浦清晴¶
雲曲金閣珠樓碧煙裏月明芳樹羣鳥飛風過長林雜¶
<pb:KR4h0140_WYG_082-8a>¶
花起可憐離别誰家子於此一至情何已¶
北堂紅草盛䒠茸南湖碧水照芙蓉朝遊暮起金花盡¶
漸覺羅裳珠露濃自惜妍華三五嵗已歎闗山千萬重¶
人情一去無還日欲贈懐芳怨不逄¶
憶昔江南年盛時平生怨在長洲曲冠盖星繁江水上¶
衝風摽落洞庭淥落花兩袖紅紛紛朝霞髙閣洗晴雲¶
誰言此䖏嬋娟子珠玉為心以奉君¶
　　　𢷬衣篇¶
<pb:KR4h0140_WYG_082-8b>¶
秋天瑟瑟夜漫漫夜白風清玉露漙燕山遊子衣裳薄¶
秦地佳人閨閤寒欲向樓中縈楚練還來機上裂齊紈¶
攬紅袖兮愁徙倚盻青砧兮悵盤桓盤桓徙倚夜已久¶
螢火雙飛入簾牖西北風來吹細腰東南月上浮纎手¶
此時秋月可憐明此時秋風别有情君看月下参差影¶
為聼莎間斷續聲絳河轉兮青雲曉飛鳥鳴兮行人少¶
攅眉緝縷思紛紛對影穿鍼魂悄悄聞道還家未有期¶
誰憐登隴不勝悲夢見形容亦舊日為許裁縫改昔時¶
<pb:KR4h0140_WYG_082-9a>¶
緘書逺寄交河曲湏及明年春草綠莫言衣上有斑斑¶
只為思君淚相續¶
　　　公子行¶
天津橋下陽春水天津橋上繁華子馬聲迴合青雲外¶
人影動揺緑波裏綠波蕩漾玉為砂青雲離披錦作霞¶
可憐楊栁傷心樹可憐桃李斷腸花此日遨遊邀美女¶
此時歌舞入娼家娼家羙女鬱金香飛來飛去公子旁¶
的的珠簾白日映娥娥玉顔紅粉妝花際裵囘雙蛺蝶¶
<pb:KR4h0140_WYG_082-9b>¶
池邊顧歩兩鴛鴦傾國傾城漢武帝為雲為雨楚襄王¶
古來容光人所羡况復今日遥相見願作輕羅著細腰¶
願為明鏡分嬌靣與君相向轉相親與君雙棲共一身¶
願作貞松千嵗古誰論芳槿一朝新百年同謝西山日¶
千秋萬古北邙塵¶
　　　代悲白頭翁(一作白/頭吟)¶
洛陽城東桃李花飛來飛去落誰家洛陽女兒好顔色¶
坐見(一作/行逄)落花長歎息今年花落顔色改明年花開復¶
<pb:KR4h0140_WYG_082-10a>¶
誰在已見松栢摧為薪更聞桑田變成海古人無復洛¶
城東今人還對落花風年年嵗嵗花相似嵗嵗年年人¶
不同寄言全盛紅顔子應憐半死白頭翁此翁白頭真¶
可憐伊昔紅顔羙少年公子王孫芳樹下清歌妙舞落¶
花前光禄池臺開錦繡将軍樓閣畫神仙一朝卧病無¶
相識三春行樂在誰邊宛轉蛾眉能㡬時湏㬰鶴髪亂¶
如絲但看古來歌舞地惟有黄昏鳥雀悲(希夷善琵琶/嘗為白頭詠)¶
(云今年花落顔色改明年花間復誰在既而悔曰我此/詩似䜟與石崇白首同所歸何異乃更作云年年嵗嵗)¶
<pb:KR4h0140_WYG_082-10b>¶
(花相似嵗嵗年年人不同既而嘆曰復似向䜟矣詩成/未周嵗為姦人所殺或云宋之問害希夷而以白頭翁)¶
(之篇為已作至今有載/此篇在之問集中者)¶
　　　代秦女贈行人(第三句/缺一字)¶
鸞鏡曉含春蛾眉向影嚬開　衣裳破那堪粉黛新春¶
還洛陽道為憶春堦草楊葉未能攀梅花待君掃今朝¶
喜鵲傍人飛應是狂夫走馬歸遥想行歌共遊樂迎前¶
含笑著春夜¶
　　　洛中晴月送殷四入闗¶
<pb:KR4h0140_WYG_082-11a>¶
清洛浮橋南渡頭天晶(一作/明)萬里散華洲晴看石瀨光¶
無數曉入寒潭浸不流微雲一㸃曙煙起南陌憧憧遍¶
行子欲将此意與君論復道秦闗尚千里¶
　　　入塞¶
将軍陷虜圍邊務息戎機霜雪交河盡旌旗入塞飛曉¶
光隨馬渡春色伴人歸課績朝明主臨軒拜武威¶
　　　覽鏡¶
青樓挂明鏡臨照不勝悲白髪今如此人生能㡬時秋¶
<pb:KR4h0140_WYG_082-11b>¶
風下山路明月上春期歎息君恩盡容顔不可思¶
　　　晩春¶
佳人眠洞房囘首見垂楊寒盡鴛鴦被春生玳瑁牀庭¶
隂幕青靄簾影散紅芳寄語同心伴迎春且薄籹¶
　　　送友人之新豐¶
日暮秋風起闗山斷别情淚隨黄葉下愁向綠樽生野¶
路歸驂轉河洲宿鳥驚賔遊寛旅宴王事促嚴程¶
　　　餞李秀才赴舉¶
<pb:KR4h0140_WYG_082-12a>¶
　鴻鵠振羽翮翻飛入帝鄉朝鳴集銀樹暝宿下金塘日¶
　月天門近風煙夜(一作/客)路長自憐窮浦鴈嵗嵗不隨陽¶
　　　　夜集張諲所居¶
　江南成久客門舘日蕭條惟有圖書在多傷鬢髪凋諸¶
　生陪講誦稚子給漁樵隠室寒燈淨空階落葉飄滄洲¶
　自有趣誰道隠湏招¶
　　　　故園置酒¶
　酒熟人湏飲春還鬢已秋願逄千日醉得緩百年憂舊¶
<pb:KR4h0140_WYG_082-12b>¶
　里多青草新知盡白頭風前燈易滅川上月難留卒卒¶
　周姬旦栖栖魯孔丘平生能㡬日不及且遨遊¶
　　　　晩憇南陽旅舘¶
　旅舘何年廢征夫此日過途窮人自哭春至鳥還歌行¶
　路新知少荒田古徑多池篁覆丹谷墳樹遶清波日照¶
　蓬隂轉風微野氣和傷心不可去回首怨如何¶
　¶
御定全唐詩卷八十二¶
