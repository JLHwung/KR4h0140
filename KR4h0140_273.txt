# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.611392
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百七十三
<pb:KR4h0140_WYG_273-1a>¶
　欽定四庫全書¶
御定全唐詩卷二百七十三¶
　　戴叔倫¶
　戴叔倫字幼公潤州金壇人劉晏管鹽鐡表主運湖南¶
　嗣曺王臯領湖南江西表佐幕府臯討李希烈留叔倫¶
　領府事試守撫州刺史俄即真遷容管經畧使綏徠蠻¶
　落威名流聞徳宗嘗賦中和節詩遣使者寵賜世以為¶
　榮集十卷今編詩二卷¶
<pb:KR4h0140_WYG_273-1b>¶
　　　　獨不見¶
　前宮路非逺舊苑春將遍玉戸看早梅雕梁數飛(一作/歸)¶
　燕身輕逐舞袖香暖傳歌扇自和秋風詞長侍昭陽殿¶
　誰信後庭人年年獨不見¶
　　　　去婦怨¶
　出戸不敢啼風悲日悽悽心知恩義絶誰忍分明別下¶
　坂車轔轔畏逢鄉里親空持牀前幔却寄家中人忽辭¶
　王吉去為是秋胡死若(一作/欲)比今日情煩寃不相似¶
<pb:KR4h0140_WYG_273-2a>¶
　　　古意¶
悠悠南山雲濯濯東流水念我平生歡托居在東里失¶
既不足憂得亦不為喜安貧固其然䖏賤寜獨恥雲閒¶
(一作/開)虚我心水清澹吾味雲水俱無心斯可長伉儷¶
　　　南野¶
治田長山下引流坦溪曲東山有遺塋南野起新築家¶
世素業儒子孫鄙食禄披雲朝出畊帶月夜歸讀身勩¶
竟忘疲團團欣在目野芳緑可採泉羙清可掬茂樹延¶
<pb:KR4h0140_WYG_273-2b>¶
晚凉早田候秋熟茶烹松火紅酒吸荷杯緑解佩臨清¶
池撫琴看脩竹此懐誰與同此樂君所獨¶
　　　曽逰¶
泊舟古城下髙閣快登眺大江㑹彭蠡羣峰豁𤣥嶠清¶
影涵空明黛色凝逺照碑留太史書詞刻長公調絶粒¶
感楚囚丹衷猶照耀懐哉不可招憑闌一悲嘯¶
　　　江行¶
漾舟晴川裏挂席候風生臨泛何容與愛此江水清蘆¶
<pb:KR4h0140_WYG_273-3a>¶
洲隐遙嶂露日映孤城自顧踈野性屢忘鷗鳥情聊復¶
於時顧暫欲解塵纓驅馳非吾願虚懐浩巳盈¶
　　　孤鴻篇¶
江上雙飛鴻飲啄行相隨翔風一何厲中道傷其雌顧¶
影明月下哀鳴聲正悲巳無矰&KR1508;患豈乏稻粱資嗈嗈¶
慕儔匹逺集清江湄中有孤文鵷翩翩好容儀共欣相¶
知遇畢志同棲遲野田鴟鴞鳥相妒復相疑鴻志(一作/鵷鴻)¶
不汝較奮翼(一作/羽)起髙飛焉隨腐鼠欲負此雲霄期¶
<pb:KR4h0140_WYG_273-3b>¶
　　　感懐二首¶
尺帛無長裁淺水無長流水淺易成枯帛短誰人収人¶
生取舍間趨競固非優舊交跡雖踈中心自云稠新交¶
意雖宻中道生怨尤踟蹰復踟蹰世路今悠悠¶
主人飲君酒勸君弗相違但當盡𢎞量觴至無復辭人¶
生百年中㑹合能㡬時不見枝上花昨滿今漸稀花落¶
還再開人生無少期古来賢達士飲酒不復疑¶
　　　喜雨¶
<pb:KR4h0140_WYG_273-4a>¶
閒居倦時燠開軒俯平林雷聲殷遥空雲氣布層陰川¶
上風雨来灑然滌煩襟田家共歡笑溝澮亦已深團團¶
聚鄰曲斗酒相與斟樵歌野田中漁釣滄江潯蒼天暨¶
有念悠悠終我心¶
　　　歎葵花¶
今日見花落明日見花開花開能向日花落委蒼苔自¶
不同凡卉看時㡬日(一作/日㡬)廽¶
　　　從軍行¶
<pb:KR4h0140_WYG_273-4b>¶
丈夫四方志結髮事逺逰逺逰歴燕薊獨戍邉城陬西¶
風隴水寒明月關山悠(一作/愁)酬恩仗孤劍十年弊貂裘¶
封侯屬何人蹉跎雪盈頭老馬思故櫪窮鱗憶深流彈¶
鋏動深慨浩歌氣横秋報國期努力功名良見収¶
　　　九日與敬䖏士左學士同賦采菊上東山便為¶
　　　首句¶
采菊上東山山髙路非逺江湖乍遼敻城郭亦在眼晝¶
日市井喧閏年禾稼晚開尊㑹佳客長嘯臨絶巘戯鶴¶
<pb:KR4h0140_WYG_273-5a>¶
唳且閒斷雲輕不卷鄉心各萬里醉話時一展喬木列¶
遙天殘陽貫平坂徒憂征車重自笑謀慮淺却顧郡齋¶
中寄傲與君同¶
　　　奉天酬别鄭諫議雲逵盧拾遺景亮見別之作¶
　　　(一夲無雲逵盧拾/遺景亮見別之作)¶
巨孽盗都城傳聞天下驚陪臣九江畔走馬来赴難伏¶
奏見龍顔旋持手詔還單車(一作/車馬)不可駐朱檻未遑攀¶
故人出相餞共悲行路難臨岐荷贈言對酒獨傷魂世¶
<pb:KR4h0140_WYG_273-5b>¶
故山川險憂多思慮昏重陰蔽芳月疉嶺明舊雪泥積¶
轍更深木氷花不發鄭君間世賢忠孝乃雙全大義棄¶
妻子至淳易生死知心三四人越境千餘里駿馬帳前¶
發驚塵路傍起樓頭俛首看莫敢相留止拜闕奏(一作/奉)¶
良圗留中沃聖謨洗兵救衛(一作/収魏)郡誘敵討幽都名亞¶
典屬國良選諫大夫從容九霄上談笑授(一作/解)陰符盧¶
生冨才術特立居近宻採掇獻吾君朝(一作/明)廷視聴新¶
寛饒狂自比汲黯直為鄰就列繼三事主文當七人可¶
<pb:KR4h0140_WYG_273-6a>¶
憐長守道不覺五逢春昔去城南陌各為天際客關河¶
煙霧深寸歩音塵隔羇旅忽相遇別離又兹夕前悲涕¶
未乾後喜心巳慼而我方老大頗為風眩廹夫君并少¶
年何爾鬢鬚白惆悵語不盡裴囬情轉劇一尊自共持¶
以慰長相憶¶
　　　梧桐¶
亭亭南軒外貞幹脩且直廣葉結青陰繁花連素色天¶
資(一作/然)韶雅性不愧知音識¶
<pb:KR4h0140_WYG_273-6b>¶
　　　孤石¶
迥若千仞峰孤危不盈尺早晚他山来猶帶烟雨跡貞¶
堅自有分不亂和氏璧¶
　　　花¶
花發炎景中芳春獨能乆因風任開落向日無先後若¶
待秋霜来蘭蓀共何有¶
　　　竹¶
卷籜正離披新枝復䝉密翛翛月下聞褭褭林際出豈¶
<pb:KR4h0140_WYG_273-7a>¶
獨對芳菲終年色如一¶
　　　懐素上人草書歌¶
楚僧懐素工草書古法盡能新有餘神清骨竦意真率¶
醉来為我揮徤筆始從破體變風姿一一花開春景遲¶
忽為壯麗就枯澀龍蛇騰盤獸屹立馳毫驟墨劇奔駟¶
滿坐失聲看不及心手相師勢轉奇詭形怪狀翻合冝¶
人(一作/有)人細(一作/若)問此中妙懐素自言初不知¶
　　　女耕田行¶
<pb:KR4h0140_WYG_273-7b>¶
乳燕入巢笋成竹誰家二女種新榖無人無牛不及犁¶
持刀斫地翻作泥自言家貧母年老長兄從軍未娶嫂¶
去年災疫牛囤空截絹買刀都市中頭巾掩面畏人識¶
以刀代牛誰與同姊妺相攜心正苦不見路人唯見土¶
疏通畦隴防亂苖(一作/田)整頓溝塍待時雨日正南崗下¶
餉歸可憐朝雉擾驚飛東鄰西舍花發盡共惜餘芳涙¶
滿衣¶
　　　栁花歌送客往桂陽¶
<pb:KR4h0140_WYG_273-8a>¶
滄浪渡頭栁花發斷續因風飛不絶揺烟拂水積翠間¶
綴雪含霜誰忍攀夾岸紛紛送君去鳴櫂孤尋到何䖏¶
移家深入桂水源種栁新成花更繁定知別後消&KR0262;盡¶
却憶今朝傷旅魂¶
　　　邉城曲¶
人生莫作逺行客逺行莫戍黄沙磧黄沙磧下八月時¶
霜風裂膚百草衰塵沙晴天迷道路河水悠悠向東去¶
胡笳聴徹雙淚流羇魂(一作/浮雲)惨惨生邉愁原頭獵火(一/作)¶
<pb:KR4h0140_WYG_273-8b>¶
(犬/)夜相向馬蹄蹴蹋層氷上不似京華俠少年清歌妙¶
舞落花前¶
　　　屯田詞¶
春来耕田遍沙磧老稚欣欣種禾麥麥苖漸長天苦晴¶
土乾确确鉏不得新禾未熟飛蝗生青苖食盡餘枯莖¶
捕蝗歸来守空屋嚢無寸帛缾無粟十月移屯来向城¶
官教去伐南山木驅牛駕車入山去霜重草枯牛凍死¶
艱辛歴盡誰得知望斷天南淚如雨¶
<pb:KR4h0140_WYG_273-9a>¶
　　　巫山髙¶
巫山峩峩髙挿天危峰十二凌紫烟瞿塘嘈嘈急如弦¶
洄流勢逆將覆船雲梯豈可進百尺那能牽陸行巉巖¶
水不前灑淚向流水淚歸東海邉含愁對明月明月空¶
自圎故鄉囬首思綿綿側身天地心茫然¶
　　　早春曲¶
青樓昨夜東風轉錦帳凝寒覺春淺垂楊搖絲鶯亂啼¶
褭褭烟光不堪剪博山吹雲龍腦香銅壺滴愁更漏長¶
<pb:KR4h0140_WYG_273-9b>¶
玉頰啼紅夢初醒羞見青鸞鏡中影儂家少年愛逰逸¶
萬里輪蹄去無跡朱顔未衰消息稀腸斷天涯草空碧¶
　　　白苧詞¶
舘娃宫中露華冷月落啼鵶散金井呉王扶頭酒初醒¶
秉燭張筵樂清景羙人不眠憐夜永起舞亭亭亂花影¶
新裁白苧勝紅綃玉佩珠纓金歩揺囬鸞轉鳯意自嬌¶
銀筝錦瑟聲相調君恩如水流不斷但願年年此同(一/作)¶
(同/此)宵東風吹花落庭樹春色催人等閒去大家為歡莫¶
<pb:KR4h0140_WYG_273-10a>¶
延佇頃刻銅龍報天曙¶
　　　行路難¶
出門行路難冨貴安可期淮陰不免惡少辱阮生亦作¶
窮途悲顛倒英雄古来有封侯却屬屠沽兒長安車馬¶
隨輕肥青雲賔從紛交馳白眼向人多意氣宰牛烹羊¶
如折葵讌樂寜知白日短時時醉擁雙蛾眉揚雄閉門¶
空讀書門前碧草春離離不如拂衣且歸去世上浮名¶
徒爾為¶
<pb:KR4h0140_WYG_273-10b>¶
　　　相思曲¶
髙樓重重閉明月腸斷僊郎(一作/先年)隔年(一作/江)別紫簫横¶
笛寂無聲獨向瑤窗坐愁絶魚沉雁杳天涯路始信人¶
間別離苦恨滿牙床翡翠衾怨折金釵鳯皇股井深轆¶
轤嗟綆短衣帶相思日應緩將刀斫水水復連揮刃割¶
情情不斷落紅亂逐東流水一㸃芳心為君死妾身願¶
作巫山雲飛入仙郎夢魂裏¶
　　　送別錢起¶
<pb:KR4h0140_WYG_273-11a>¶
陽關多古調無奈醉中聞歸夢呉山逺離情楚水分孤¶
舟經暮雨征路入秋雲後夜同明月山窗定憶君¶
　　　送張南史¶
陋巷無車轍煙蘿總是春賈生獨未達原憲竟忘貧草¶
座留山月荷衣逺洛塵最憐知巳在林下訪閒人¶
　　　春日早朝應制¶
仙仗肅朝官承平聖主歡月沈宫漏静雨濕禁花寒丹¶
荔来金闕朱櫻貢玉盤六龍扶御日只許近臣看¶
<pb:KR4h0140_WYG_273-11b>¶
　　　早行寄朱山人放¶
山曉旅人去天髙秋氣悲明河川上沒芳草露中衰(一/作)¶
(滋/)此別又千(一作/萬)里少年能㡬時心知(一作/青冥)剡溪路聊¶
且寄前(一作心/與謝公)期¶
　　　除夜宿石頭驛(一作石/橋館)¶
旅館誰相問寒燈獨可親一年將盡夜萬里未歸人寥¶
落悲前事支(一作/覊)離笑此身愁(一作/衰)顔與衰(一作/愁)鬢明¶
日又(一作/去)逢春¶
<pb:KR4h0140_WYG_273-12a>¶
　　　呉明府自逺而来留宿(一作盧新呉航忽/逺至留宿弊居)¶
出門逢故友衣服滿塵埃嵗月不可問山川何䖏来綺¶
(一作/倚)城容弊宅散職寄靈臺自(一作/願)此留君醉相歡得¶
㡬囬¶
　　　客夜與故人偶集(一作江鄉故/人偶集客舍)¶
天秋月又滿城闕夜千重還作江南㑹翻疑夢裏逢風¶
枝驚暗(一作/鳴散)鵲露草覆寒蛩羇旅長(一作/常)堪醉相留畏¶
曉鐘¶
<pb:KR4h0140_WYG_273-12b>¶
　　　送友人東歸(一作逢許評事評一作方/干詩題云送盧  事東歸)¶
萬里楊栁色出關送(一作/逢)故人輕烟拂流水落日照行¶
塵積夢江湖闊(一作/逺)憶家兄弟貧裵囬㶚亭上不語自¶
(一作/共)傷春¶
　　　江上別張歡(一作/勸)¶
年年五湖上厭見五湖春長醉非關酒多愁不為貧山¶
川(一作/舊山)迷道路伊(一作/清)洛困(一作/暗)風塵今日扁舟別俱¶
為滄海人¶
<pb:KR4h0140_WYG_273-13a>¶
　　　廣陵送趙(一作/王)主簿自蜀歸絳州寜覲(一本無/絳州寜)¶
　　　(覲四/字)¶
將歸汾水上逺省(一作/自)錦城来巳泛西江盡仍隨北鴈¶
廽暮雲征馬速曉月故關開漸向庭闈近留君醉一杯¶
　　　別友人(一作汝南逢董校/書又作別董校書)¶
擾擾倦行役相逢陳蔡間如何(一作/何為)百年内不見一人¶
閒對酒惜餘景問程愁亂山秋風萬里道(一作/至)又出(一/作)¶
(度/)穆陵關¶
<pb:KR4h0140_WYG_273-13b>¶
　　　宿南城盛夲道懐皇甫冉¶
暑夜宿南城懐人夢不成髙樓邀落月疉鼓送殘更隔¶
浦雲林近滿川風露清東碕不可見矯首若為情¶
　　　暉上人獨坐亭¶
蕭條心境外兀坐獨参禪蘿月明盤石松風落澗泉性¶
空長入定心悟自通𤣥去住渾無跡青山謝世緣¶
　　　送崔融¶
王者應無敵天兵動逺征建牙連𦍤漠飛騎入胡城夜¶
<pb:KR4h0140_WYG_273-14a>¶
月邉塵影秋風隴水聲陳琳能草檄含笑出長平¶
　　　逰少林寺¶
歩入招提路因之訪道林石龕蒼蘚積香徑白雲深雙¶
樹含秋色孤峰起夕陰屧廊行欲遍囬首一長吟¶
　　　崇徳道中¶
暖日菜心稠晴烟麥穂抽客心雙去翼歸夢一扁舟廢¶
塔巢雙鶴長波漾白鷗關山明月到愴惻十年逰¶
　　　雨¶
<pb:KR4h0140_WYG_273-14b>¶
歴歴愁心亂迢迢獨夜長春㠶江上雨曉鏡鬢邉霜啼¶
鳥雲山静落花溪水香家人亦念我與汝黯相忘¶
　　　過賈誼宅¶
一謫長沙地三年歎逐臣上書憂漢室作賦弔靈均舊¶
宅秋(一作/愁)荒草西風客薦(一作/薦客)蘋凄凉囬首䖏不見洛¶
陽人¶
　　　冬日有懐李賀長吉¶
嵗晚齋居寂情人動我思每因一尊酒重和百篇詩月¶
<pb:KR4h0140_WYG_273-15a>¶
冷猨啼慘天髙雁去遲夜郎流落乆何日是歸期¶
　　　送郎士元¶
白髮金陵客懐歸不暫留交情分兩地行色載孤舟黄¶
葉蟬吟晚滄江鴈送秋何年重㑹此詩酒復追逰¶
　　　春江獨釣¶
獨釣春江上春江引趣長斷烟栖草碧流水帶花香心¶
事仝沙鳥浮生寄野航荷衣塵不染何用濯滄浪¶
　　　山居即事¶
<pb:KR4h0140_WYG_273-15b>¶
巖雲掩竹扉去鳥帶餘暉地僻生涯薄山深俗事稀飬¶
花分宿雨翦葉補秋衣野渡逢漁子同舟蕩月歸¶
　　　賦得長亭栁¶
濯濯長亭栁陰連灞水流雨搓金縷細烟褭翠絲柔送¶
客添新恨聴鶯憶舊逰贈行多折取那得到深秋¶
　　　客中言懐¶
白髮照烏紗逢人只自嗟官閒如致仕客乆似無家夜¶
雨孤燈夢春風㡬度花故園歸有日詩酒老生涯¶
<pb:KR4h0140_WYG_273-16a>¶
　　　山行¶
山行分曙色一路見人稀野鳥啼還歇林花堕不飛雲¶
迷棲鶴寺水澀釣魚磯囬首天將暝逢僧話未歸¶
　　　春日訪山人¶
逺訪山中客分泉謾煮茶相攜林下坐共惜鬢邉華歸¶
路逢殘雨沿溪見落花候門童子問逰樂到誰家¶
　　　卧病¶
門掩青山卧莓苔積雨深病多知藥性客乆見人心衆¶
<pb:KR4h0140_WYG_273-16b>¶
鳥趨林健孤蟬抱葉吟滄洲詩社散無夢盍朋簮¶
　　　贈月溪羽士¶
月明溪水上誰識歩虚聲夜静金波冷風微玉練平自¶
知塵夢逺一洗道心清更弄瑤笙罷秋空鶴又鳴¶
　　　贈行脚僧¶
補衲隨緣住難違(一作/維)塵外蹤木杯能渡水鐡鉢肻䧏¶
龍到䖏棲雲榻何年卧雪峰知師歸日近應偃舊房松¶
　　　重逰長真寺¶
<pb:KR4h0140_WYG_273-17a>¶
同到長真寺青山四面同鳥啼花竹暗人散尸庭空蒲¶
澗千年雨松門午夜風舊逰悲往日囬首各西東¶
　　　晚望¶
山氣碧氤氳深林帶夕曛人歸孤嶂晚犬吠隔溪雲杉¶
竹何年種烟塵此地分桃源寜異此猶恐世間聞¶
　　　寄贈翠巖奉上人¶
蘭若倚西岡年深松桂長似聞葛洪井還近賛公房挂¶
衲雲林净翻經石榻凉下方一囬首煙露日蒼蒼¶
<pb:KR4h0140_WYG_273-17b>¶
　　　過龍灣五王(一夲無/此二字)閣訪友人不遇¶
野橋秋水落江閣暝煙微白日又欲午髙人猶未歸青¶
林依古(一作/石)塔虚舘静柴扉坐乆思題字翻憐柿葉稀¶
　　　與友人過山寺¶
共有春山興幽尋此日同談詩訪靈徹入社愧陶公竹¶
暗閒房雨茶香別院風誰知塵境外路與白雲通¶
　　　賦得古井(一夲無/此四字)送王明府¶
古井庇幽亭㳙㳙一竇明仙源通海水靈液孕山精乆¶
<pb:KR4h0140_WYG_273-18a>¶
旱寜同涸長年秪自清欲彰貞白操酌獻使君行¶
　　　送耿十三湋復往遼海¶
仗劍萬里去孤城遼海東旌旗愁落日鼓角壯悲風野¶
迥邉塵息烽消戍壘空轅門正休暇投䇿拜元戎¶
　　　寄禪師寺華上人次韻三首¶
百年渾是客白髪總盈顛佛國三秋別雲臺五色連朝¶
盤香積飯夜甕落花泉遥憶談𤣥地月髙人未眠¶
禪心如落葉不逐曉風顛猊坐翻蕭瑟臯比喜接連芙¶
<pb:KR4h0140_WYG_273-18b>¶
蓉開紫霧湘玉映清泉白晝談經罷閒從石上眠¶
徳士名難避風流學濟顛禮羅加璧至薦鶚與雲連塵¶
世休飛錫松林且枕泉近聞離講席聴雨半山眠¶
　　　獨坐¶
白髮懐閩嶠丹心戀薊門官閒勝道院宅逺類荒村二¶
月霜花薄羣山雨氣昬東菑春事及好向野人論¶
　　　李大夫見贈因之有呈¶
何言訪衰疾旌斾重淹留謝禮誠難荅裁詩豈易酬江¶
<pb:KR4h0140_WYG_273-19a>¶
清寒照動山迥野雲秋一醉龍沙上終歡勝舊逰¶
　　　長沙(一作/亭)送梁副端歸京¶
奏書歸闕下祖帳出湘東滿座他鄉別何年此㑹同藉¶
芳憐岸草聞笛怨江風且莫乗流去心期在醉中¶
　　　和尉遲侍郎夏杪聞蟬¶
楚人方苦熱柱史獨聞蟬晴日暮江上驚風一葉前蕩¶
搖清管雜幽咽野風傳旅舍聞君聴無由更晝眠¶
　　　和李相公勉晦日蓬池逰宴(同字/)¶
<pb:KR4h0140_WYG_273-19b>¶
髙㑹吹臺中新年月桂空貂蟬臨野水旌斾引春風細¶
草縈斜岸纖條出故叢微文復看獵寜與解神同¶
　　　彭婆館逢韋判官使還¶
受辭分路逺㑹府見君稀雨雪經年去軒車此日歸暮¶
春愁見(一作/更)別乆客順(一作/喜)相依寂寞伊川上楊花空¶
自飛¶
　　　酬別劉九郎評事傳(一作/專)經同泉字¶
舉袂(一作/袖)掩離弦枉(一作/聴)君愁思篇忽驚池上鷺(一作/鶩)¶
<pb:KR4h0140_WYG_273-20a>¶
下(一作/正)咽隴頭泉對牖墻陰滿臨扉日影圎賴聞黄太¶
守章句此中傳¶
　　　漢南遇方評事(一作㐮州遇/房評事由)¶
移家住漢陰不復問(一作/向)華簮貰酒冝城近燒田夢澤¶
深暮山逢鳥入寒水見魚沈與物皆無累終年惬本心¶
　　　湘中懐古¶
昔人從逝水有客弔秋風何意千年隔論心一日同楚¶
亭方作亂漢律正酬功倐忽桑田變䜛言亦巳空¶
<pb:KR4h0140_WYG_273-20b>¶
　　　京口懐古¶
大江横萬里古渡渺千秋浩浩波(一作/風)聲險蒼蒼天色¶
愁三方歸漢鼎一水限吴州霸國今何在清泉(一作/波)長¶
自流¶
　　　逄友生言懐(一作/別)¶
安親非避地羇旅十餘年道長時流許家貧故舊憐相¶
逢今嵗暮逺別一方偏去住俱難説江湖正𣺌然¶
　　　長門怨¶
<pb:KR4h0140_WYG_273-21a>¶
自憶專房寵曾居第一流移恩向他䖏(一作何䖏去/一作向何去)暫¶
妒不容収夜静(一作乆/一作夕)管弦(一作/絲管)絶月明宮殿秋空將¶
舊時意長望鳯皇樓¶
　　　郊園即事寄蕭侍郎(一作呈蕭/常州復)¶
衰鬢辭餘秩秋風入故園結茅成暖室汲(一作/修)井及清¶
源鄰里桑麻接兒童笑語喧終朝非役(一作/貴無)役聊寄(一/作)¶
(向/)逺人言¶
　　　贈韋評事儧¶
<pb:KR4h0140_WYG_273-21b>¶
與道共浮沈人間嵗月深是非園吏夢憂喜(一作/得失)塞翁¶
心細草(一作/竹)誰開徑芳條自結陰由来居物外無事可¶
抽簮¶
　　　送少微上人入蜀¶
十方俱是夢(一作知/不繫)一念偶尋山望刹經巴寺持瓶向¶
蜀關亂猨心夲定流水性長閒世俗多離別(一作/恨)王城¶
㡬日還¶
　　　送道䖍上人逰方(一作方/干詩)¶
<pb:KR4h0140_WYG_273-22a>¶
律儀通外學詩思入禪(一作/𤣥)關煙景隨緣到(一作/人别)風姿¶
(一作/標)與道閒貫花留静室咒水度空山誰識浮雲意悠¶
悠天地間¶
　　　送嵩律師頭陁寺¶
相傳五部學更有一人成此日靈山去(一作此夕/分身去)何方¶
半座迎麻衣逢雪暖草履(一作/屣)躡雲輕若見中林石應¶
知第四生¶
　　　舟中見雨¶
<pb:KR4h0140_WYG_273-22b>¶
今夜初聴雨江南杜若青功名何鹵莾兄弟總彫零夢¶
逺愁蝴蝶情深愧鶺鴒撫孤終日意身世尚流萍¶
　　　送僧南歸¶
兵塵猶澒洞僧舍亦徴求師向江南去予方轂下留風¶
霜兩足白宇宙一身浮歸及梅花發題詩寄隴頭¶
　　　江干¶
江干望不極樓閣影繽紛水氣多為雨人煙逺是雲予¶
生何濩落客路轉辛勤楊栁牽愁思和春上翠帬¶
<pb:KR4h0140_WYG_273-23a>¶
　　　過友人隐居¶
瀟灑絶塵喧清溪流遶門水聲鳴石瀨蘿影到林軒地¶
静留眠鹿庭虚下飲猨春花正夾岸何必問桃源¶
　　　宿天竺寺曉發羅源¶
黄昏投古寺深院一燈明水砌長杉列風廊敗葉鳴山¶
雲留別偈王事速歸程迢遰羅源路輕輿候曉行¶
　　　留宿羅源西峰寺示輝上人¶
一宿西峰寺塵煩暫覺清逺林生夕籟髙閣起鐘聲山¶
<pb:KR4h0140_WYG_273-23b>¶
寂僧初定廊深火自明雖云殊出䖏聊與説無生¶
　　　題横山寺¶
偶入横山寺湖山景冣幽露涵松翠濕風湧浪花浮老¶
衲供茶盌斜陽送客舟自緣歸思促不得更遲留¶
　　　泛舟¶
風軟扁舟稳行依緑水堤孤尊秋露滑短櫂晚烟迷夜¶
静月初上江空天更低飄飄信流去悮過子猷溪¶
　　　宿靈巖寺¶
<pb:KR4h0140_WYG_273-24a>¶
馬疲盤道峻投宿入招提雨急山溪漲雲迷嶺樹低凉¶
風来殿角赤日下天西偃腹虚簷外林空鳥恣啼¶
　　　江上別劉駕¶
天涯芳草遍江路又逢春海月留人醉山花笑客貧離¶
杯傾祖帳征騎逐行塵囬首風流地登臨少一人¶
　　　南軒¶
野居何䖏是軒外一横塘座納薰風細簾垂白日長面¶
山如對畫臨水坐流觴更愛閒花木欣欣得向陽¶
<pb:KR4h0140_WYG_273-24b>¶
　　　泊鴈¶
泊鴈鳴深渚收霞落晚川柝隨風歛陣樓映月低弦漠¶
漠汀㠶轉幽幽岸火然壑危通細路溝曲繞平田¶
　　　廵諸州漸次空靈戍(一無廵諸/州三字)¶
寒盡鴻先至(一作/去)春(一作/江)囬客未歸蚤知名是病(一作/幻)¶
不敢繡為衣霧積川原暗山多郡縣稀明朝下湘岸更¶
逐鷓鴣飛¶
　　　潭州使院書情寄江夏賀蘭副端¶
<pb:KR4h0140_WYG_273-25a>¶
雲雨一蕭散悠悠關復(一作/路)河俱從汎舟役近隔洞庭¶
波楚(一作/春)水去不盡秋風今又過無因得相見却恨寄¶
書多¶
　　　過栁(一作/郴)州¶
地盡江(一作江/盡湘)南戌山分桂北林火雲三月合石路九¶
疑深暗谷隨風過危橋共鳥尋羈魂愁似(一作巳愁/一作䁑自)絶¶
不復待猨吟¶
　　　經巴東嶺¶
<pb:KR4h0140_WYG_273-25b>¶
巴山不可上徒馭亦裵囬舊棧欹難度朝雲濕未開瀑¶
泉飛雪雨驚獸走風雷此去無停(一作/亭)候(一作/堠)征人㡬¶
日囬¶
　　　過申州¶
萬人曾戰死㡬䖏見休兵井邑初安堵兒童未長成凉¶
風吹古木野火入殘營牢落千餘里山空水復清¶
　　　次下牢韻¶
獨立荒亭上蕭蕭對晚風天髙吴塞闊日落楚山空猨¶
<pb:KR4h0140_WYG_273-26a>¶
呌三聲斷江流一水通前程千萬里一夕宿巴東¶
　　　潘䖏士宅會別¶
相邀寒影晚惜別故山空鄰里疎林在池塘野水通十¶
年難遇(一作/多難)後一醉㡬人同復此悲行子蕭蕭逐轉(一/作)¶
(逺/)蓬¶
　　　暮春沐髮晦日書懐寄韋功曺渢李録事從訓¶
　　　王少府純¶
朝沐敞南闈(一作/扉)盤跚待日晞持(一作/揚)梳髪更落覽鏡¶
<pb:KR4h0140_WYG_273-26b>¶
意多違吾友見嘗少春風去不歸登髙(一作/臨)取(一作/至)一¶
醉猶可及芳菲¶
　　　長安早春贈萬評事¶
春風歸(一作/過)戚里曉日上花枝清管新鶯(一作/聲)發重門¶
細栁垂經過千騎客調笑五陵兒何事靈臺客(一作/宿)狂¶
歌自(一作/獨)不知¶
　　　留別宋䖏士¶
留歡方繼燭此㑹豈他人鄉里逰從舊兒童内外親夜¶
<pb:KR4h0140_WYG_273-27a>¶
深愁不醉老去別何頻莫折園中栁相看惜暮春¶
　　　留別道州李使君圻¶
瀧路下丹徼郵童揮畫橈山囬千騎隐雲(一作/雪)斷兩鄉¶
遥漁滬擁寒溜畬田落逺燒維舟更相憶惆悵坐空(一/作)¶
(通/)宵¶
　　　將逰東都留別包諫議¶
衰容慙墨綬素舸逐秋風雲雨恩難報江湖意巳終縣¶
當仙洞口路出故園東唯有新離恨長留夢寐中¶
<pb:KR4h0140_WYG_273-27b>¶
　　　㶚岸別友¶
車馬去遲遲離言未盡時看花一醉別㑹面㡬年期樵¶
路商山館漁洲楚帝祠南登囬首䖏猶得望京師¶
　　　臨川從事還別崔法曺¶
謬官辭獲免濫獄㑹平反逺與故人別龍鍾望所言陰¶
天寒不雨古木夜多猨老病北歸去餘年學灌園¶
　　　海上別薛舟(一作/丹)¶
行旅悲揺落風波厭別離客程秋草逺心事故人知暮¶
<pb:KR4h0140_WYG_273-28a>¶
鳥翻江岸征徒起路岐自應無定所還似欲相隨¶
　　　婺州路別錄事¶
府中相見少江上獨行遥㑹日起離恨新年別舊寮春¶
雲猶伴雪寒渚未通潮囬首羣山暝思君轉寂寥¶
　　　建中癸亥嵗奉天除夜宿武當山北茅平村¶
嵗除日又暮山險路仍新驅傳迷深谷曕星記北辰古¶
亭聊假寐中夜忽逢人相問皆嗚咽傷心不待春¶
　　　京口送(一作/逢)皇甫司馬副端曾舒州辭滿歸去¶
<pb:KR4h0140_WYG_273-28b>¶
　　　(一本無/去字)東都¶
潮水忽復過(一作/至)雲帆儼欲(一作/若)飛故園雙闕下左宦¶
十年歸晚景照華髪凉風吹繡(一作/别)衣淹留更一醉老¶
去莫相違¶
　　　送李審之桂州謁中丞叔¶
知音不可遇才子向天涯逺水下山急孤舟上路賖亂¶
雲收暮雨雜樹落疎(一作/秋)花到日應文㑹風流勝阮家¶
　　　送王翁信及第歸江東舊隐(一作方干詩題云/送友及第歸浙東)¶
<pb:KR4h0140_WYG_273-29a>¶
南行無俗侶秋鴈與寒(一作/閑)雲野趣(一作/性)自多(一作/心)惬¶
名香日總(一作名香人共/一作鄉名人共)聞吴山中路斷浙水半江分¶
此地登臨慣含情一送君¶
　　　送李明府之任¶
身為百里長家寵五諸侯含笑聴猨狖揺鞭望斗牛梅¶
花堪比雪芳草不知秋別後南風起相思夢嶺頭¶
　　　送郭太祝中孚歸江東¶
鄉人去欲盡北鴈又南飛京洛風塵乆江湖(一作/淮)音信¶
<pb:KR4h0140_WYG_273-29b>¶
稀舊山知獨往一醉莫相違未得辭羇旅無勞問是非¶
　　　新秋夜寄江右友人¶
遥夜獨不寐寂寥蓬戸中河明五陵上月滿九門東舊¶
知親友(一作萬/里交親)散故園江海空懐歸正南望此夕起秋¶
風¶
　　　清明日送鄧芮二子還鄉(一作方/干詩)¶
鐘鼓喧離日(一作/室)車徒促夜裝曉厨新變(一作/出)火輕栁¶
暗翻(一作/飛)霜傳(一作/轉)鏡看華髪持(一作/傳)杯話故鄉每嫌¶
<pb:KR4h0140_WYG_273-30a>¶
兒女淚今日自霑裳¶
　　　送謝夷甫宰餘姚縣(餘姚一/作鄮縣)¶
君去方為宰(一作/縣)干(一作/兵)戈尚未銷邑中殘老小亂後¶
少官僚廨宇經兵(一作/山)火公田沒海潮到時應(一作/因)變¶
俗新政(一作/譽)滿餘姚¶
　　　送栁道時余北還(一作送觀察李/判官巡郴州)¶
征役各異路(一作行役/各逺路)煙波同旅愁輕橈上桂水大艑¶
下揚州何䖏成後㑹今朝分舊逰離心比楊栁蕭颯不¶
<pb:KR4h0140_WYG_273-30b>¶
勝秋¶
　　　送萬戸曺之任揚州便歸舊隐¶
擬歸雲壑去聊寄宦名中俸祿資生事文章實(一作詩/篇記)¶
國風聴潮囬(一作/翻)楚浪看月照隋宮儻有登樓望(一作/夜)¶
還應伴庾公¶
　　　送李長史縱之任常州¶
不與名利隔且為江漢逰吴山夲佳麗謝客舊淹留狹¶
道(一作/路)通陵口貧家住蔣州思歸復怨別寥落詎關秋¶
<pb:KR4h0140_WYG_273-31a>¶
　　　南賔送蔡侍御逰蜀¶
巴江秋欲盡逺別更凄然月照髙唐(一作/堂)峽人隨賈客¶
船積雲藏(一作/横)嶮路流水促(一作/送)行年不料相逢日空¶
悲尊酒前¶
　　　送崔拾遺峒江淮(一作/東)訪圗書¶
九門思(一作/重辭)諫議萬里採風謡關外逢秋月天涯過晚¶
潮鴈来(一作/飛)雲杳杳木落浦蕭蕭空怨他鄉別廽舟暮¶
寂寥¶
<pb:KR4h0140_WYG_273-31b>¶
　　　九日送洛陽李丞之任¶
為文通絶境從宦及良辰洛下知名早腰邉結綬新且¶
傾浮菊酒聊拂染衣塵獨恨滄波侶秋来別故人¶
　　　奉陪李大夫九日宴龍沙¶
邦君採菊地近接旅人居一命招衰疾清光照里閭去¶
官慙比謝下榻貴同徐莫怪沙邉倒偏霑杯酌餘¶
　　　送車参軍江陵(一作送韋参軍/一作釋清江詩)¶
槐花落盡栁陰清蕭索凉天楚客情海上舊山無的信¶
<pb:KR4h0140_WYG_273-32a>¶
東門(一作/汴東)歸路不堪行身隨幻境勞(一作/無)多事跡學禪¶
心厭有名公子道存知不棄欲依劉表住南荆¶
　　　逰清溪蘭若(兼隐者/舊居)¶
西看疉嶂㡬千重秀色孤標此一峯丹竈乆閒荒宿草¶
碧潭深䖏有潜龍靈仙已去空巖室(一作/穴)到客唯聞古¶
寺鐘逺對白雲幽隐在年年(一作/年時)不離舊杉松¶
　　　贈史開府¶
南天胡馬獨悲嘶白首相逢話鼓鼙野戰頻年沙𦍤外¶
<pb:KR4h0140_WYG_273-32b>¶
旌竿髙與雪峰齊扁舟逺泛輕全楚落日愁看舊紫泥¶
早晚瑶階歸伏奏獨(一作/猶)能畫地取關西¶
　　　登樓望月寄鳯翔李少尹¶
陌上凉風槐葉凋夕陽清露濕寒條登樓望月楚山迥¶
月到南樓山獨遥心送情人趨鳯闕目隨陽鴈極煙霄¶
軒轅(一作/車)不重無名客此地還(一作/誰)能訪寂寥¶
　　　和汴州李相公勉人日喜春¶
年來日日春光好今日春光好更新獨獻菜羮憐應節¶
<pb:KR4h0140_WYG_273-33a>¶
遍傳金勝喜逢人煙添栁色看猶淺鳥踏梅花落巳頻¶
東閤此時聞一曲翻令和者不勝春¶
　　　奉酬盧端公飲後贈諸公見示之作¶
佐幕臨戎旌斾間五營無事萬家閒風吹楊栁漸拂地¶
日映樓臺欲下山綺席晝開留上客朱門半掩擬重關¶
當時不敢辭先醉誤(一作/悟)逐羣公倒載還¶
　　　贈司空拾遺¶
侍臣何事辭雲陛江上彈冠見雪花望闕未承丹鳯詔¶
<pb:KR4h0140_WYG_273-33b>¶
開門空對楚(一作/野)人家陳琳草奏才還在王粲登樓興¶
不賖髙舘更容塵外客仍令歸去待瓊華¶
　　　越溪村居¶
年来橈(一作/晚)客寄禪扉多話貧居在翠微黄雀(一作/鳥)數¶
聲催栁變清溪一路踏花歸空林野寺經過少落日深¶
山伴侣稀負米到家春未盡風蘿閒掃釣魚磯¶
　　　贈韓道士(一作張/佖詩)¶
日暮秋風吹野花上清歸客意無涯桃源寂寂煙霞(一/作)¶
<pb:KR4h0140_WYG_273-34a>¶
(雲/)閉天路悠悠星漢斜還似世人生白髮定知(一作/教)仙¶
骨變黄芽東城南陌頻相見應是壺中別有家¶
　　　寄萬徳躬故居¶
日暮山風吹女蘿故人舟楫定如何呂仙祠下寒砧急¶
帝子閣前秋水多閩海風塵鳴戍鼓江湖烟雨暗漁蓑¶
何時醉把黄花酒聴爾南征長短歌¶
　　　寄司空曙¶
細雨柴門生逺愁向来詩句若為酬林花落處頻中酒¶
<pb:KR4h0140_WYG_273-34b>¶
海燕飛時獨倚樓北郭晚晴山更逺南塘春盡水争流¶
可能相別還相憶莫遣楊花笑白頭¶
　　　過故人陳羽山居¶
向来攜酒共追攀此日看雲獨未還不見山中人半載¶
依然松下屋三間峰攅仙境丹霞上水遶漁磯緑玉灣¶
却望夏洋懐二妙滿崖霜樹曉斑斑¶
　　　弔暢當¶
萬里江南一布衣早將佳句動京畿徒聞子敬遺琴在¶
<pb:KR4h0140_WYG_273-35a>¶
不見相如駟馬歸𦍤雪恐迷新塚草秋風愁老故山薇¶
玉堂知巳能銘述猶得精魂慰所依¶
　　　寄劉禹錫¶
謝相園西石徑斜知君習隐暫為家有時出郭行芳草¶
長日臨池看落花春去能㤀詩共賦客来應是酒頻賒¶
五年不見西山色悵望浮雲隐落霞¶
　　　寄孟郊¶
亂餘城郭怕經過到䖏閒門長薜蘿用世空悲聞道淺¶
<pb:KR4h0140_WYG_273-35b>¶
入山偏喜識僧多醉歸花徑雲生履樵罷松巖雪滿蓑¶
石上幽期春又暮何時載酒聴髙歌¶
　　　贈徐山人¶
亂餘山水半凋殘江上逢君春正闌針自指南天窅窅¶
星猶拱北夜漫漫漢陵帝子黄金盌晋代神仙白玉棺¶
囬首風塵千里外(一作/別)故園煙雨五峰寒¶
　　　過賈誼舊居¶
楚鄉卑濕歎殊方鵩賦人非宅巳荒謾有長書憂漢室¶
<pb:KR4h0140_WYG_273-36a>¶
空將哀些弔沅湘雨餘古井生秋草葉盡疎林見夕陽¶
過客不湏頻太息咸陽宫殿亦凄凉¶
　　　宫詞¶
紫禁迢迢宫漏鳴夜深無語獨含情春風鸞鏡愁中影¶
明月羊車夢裏聲塵暗玉堦綦跡斷香飄金屋篆烟清¶
貞心一任蛾眉妒買賦何湏問馬卿¶
　　　漢(一作/送)宮人入道¶
蕭蕭白髪出宮門羽服星冠道意存霄漢九重辭鳯闕¶
<pb:KR4h0140_WYG_273-36b>¶
雲山何䖏訪桃源瑶池醉月勞仙夢玉輦乘春却帝恩¶
囬首吹簫天上伴上陽花落共誰言¶
　　　二靈寺守嵗¶
守嵗山房迥絶緣燈光香灺共蕭然無人更獻椒花頌¶
有客同参栢子禪巳悟化城非樂界不知今夕是何年¶
憂心悄悄渾㤀寐坐待扶桑日麗天¶
　　　暮春感懐¶
杜宇聲聲喚客愁故園何䖏此登樓落花飛絮成春夢¶
<pb:KR4h0140_WYG_273-37a>¶
剩水殘山異昔逰歌扇多情明月在舞衣無意(一作/緒)綵¶
雲收東皇去後韶華盡老圃寒香別有秋¶
四十無聞嬾慢身放情丘壑任天真悠悠往事杯中物¶
赫赫時名扇外塵短䇿看雲松寺晚疎簾聴雨草堂春¶
山花水鳥皆知已百遍相過不厭貧¶
　　　哭朱放¶
㡬年湖海挹餘芳豈料蘭摧一夜霜人世空傳名耿耿¶
泉臺杳隔路茫茫碧窗月落琴聲斷華表雲深鶴夢長¶
<pb:KR4h0140_WYG_273-37b>¶
冣是不堪囬首䖏九泉煙冷樹蒼蒼¶
　　　酬盩厔耿少府湋見寄¶
方丈蕭蕭落葉中暮天深巷起悲風流年不盡人自老¶
外事無端心巳空家近小山當海畔身留環衛蔭(一作/隐)¶
墻東遥聞相訪頻逢雪一醉寒宵誰與同¶
　　　贈慧上人¶
仙槎江口槎溪寺㡬度停舟訪未能自恨頻年為逺客¶
喜從異郡識髙僧雲霞色釅禪房衲星月光涵古殿燈¶
<pb:KR4h0140_WYG_273-38a>¶
何日却飛真錫返故人丘木翳寒藤¶
　　　漸至(一作/次)涪州先寄王員外使君縱¶
文教通(一作/留)夷俗均輸問火田江分巴字水樹入夜郎¶
煙毒瘴含秋氣(一作/景)陰崖蔽(一作/閉)曙天路難空計日身¶
老不由年將命寜知(一作/辭)逺歸心詎可傳星郎復何意¶
(一作/事)出守五溪邉¶
　　　和河南羅主簿送校書兄歸江南¶
兄弟泣殊方天涯指故鄉斷雲無定䖏歸鴈不成行草¶
<pb:KR4h0140_WYG_273-38b>¶
莽人煙少風波水驛長上虞親渤澥東楚隔瀟湘古戍¶
陰傳火寒蕪曉帶霜海門潮灔灔沙岸荻蒼蒼京輦辭¶
芸(一作/芝)閣蘅芳(一作/衡方)憶草堂知君始寜隐還緝舊荷裳¶
　　　曉聞長樂鐘聲¶
漢苑鐘聲早秦郊曙色分霜&KR0466;萬户徹風散一城聞巳¶
啟蓬莱殿初朝鴛鷺羣虚心方應物大扣欲干雲近雜¶
雞人唱新傳鳬氏文能令翰苑客流聴思氛氲¶
　　　聴霜鐘¶
<pb:KR4h0140_WYG_273-39a>¶
　𣺌𣺌飛霜夜寥寥逺岫鐘出雲疑斷續入户乍舂容度¶
　枕頻驚夢隨風㡬韻松悠揚来不已杳靄去何從髣髴¶
　烟嵐隔依稀巖嶠(一作/岫)重此時聊一聴餘響繞千峰¶
　　　　同前¶
　寥亮来豐嶺分明辨古鐘應霜如自擊中節每相從静¶
　聴非閒扣潜應藴聖蹤風間時斷續雲外更舂(一作/冲)容¶
　虚警和清籟雄鳴隔亂峰因知(一作/之)諭知已(一作/者)感激¶
　更難逢¶
<pb:KR4h0140_WYG_273-39b>¶
　¶
　¶
　¶
　¶
　¶
　¶
　¶
御定全唐詩巻二百七十三¶
