# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:04.582786
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百九十七
<pb:KR4h0140_WYG_797-1a>¶
　欽定四庫全書¶
御定全唐詩卷七百九十七¶
　　武后宮人¶
　　　　離别難(武后朝有士人陷寃獄妻配掖庭善吹/觱篥乃撰離别難曲以寄情焉  初名)¶
　　　　(大郎神蓋取良人第行也旣畏人知/遂三易其名曰悲切子終號怨回鶻)¶
　此别難重陳花飛復戀人來時梅覆雪去日柳含春物¶
　候催行客歸途淑氣新剡川今巳逺魂夢暗相親¶
　　開元宫人¶
<pb:KR4h0140_WYG_797-1b>¶
　　　　袍中詩(開元中賜邊軍纊衣製自宫人有兵士/於袍中得詩白於帥帥上之朝明皇以)¶
　　　　(詩徧示六宫一宮人自稱萬死明皇憫/之以妻得詩者曰朕與爾結今生縁也)¶
　沙場征戍客寒苦若為眠戰袍經手作知落阿誰邊蓄¶
　意多添線含情更著綿今生巳過也(一作看/巳過)結取(一作/願結)¶
　後生縁¶
　　天寳宫人¶
　　　　題洛苑梧葉上(天寳末洛苑宮娥題詩梧葉隨/御溝流出顧況見之亦題詩葉)¶
　　　　(上汎於波中後十餘日於葉上又/得詩一首後聞於朝遂得遣出)¶
<pb:KR4h0140_WYG_797-2a>¶
舊寵悲秋扇新恩寄早春聊題一片葉(一作紅/葉上)將寄接¶
流人(一作一入深宫裏年年不見/春聊題一片葉寄與有情人)¶
　　　又題¶
一葉題詩出禁城誰人酬和獨含情自嗟不及波中葉¶
蕩漾乗春取次行¶
　徳宗宫人¶
徳宗宫人奉恩院王才人養女鳳兒也詩一首¶
　　　題花葉詩(貞元中進士賈全虛於御溝得一花/葉上有詩句悲想其人裵回溝上為)¶
<pb:KR4h0140_WYG_797-2b>¶
　　　(街吏所獲金吾奏其事徳宗詢之知為鳳兒/所作因召全虛授金吾衞兵曹遂以妻之)¶
一入深宫裏無由得見春題詩花葉上寄與接流人¶
　宣宗宫人¶
宣宗宫人姓韓氏詩一首¶
　　　題紅葉(盧偓應舉時偶臨御溝得一紅葉上有/絶句置於巾箱及出宫人偓得韓氏覩)¶
　　　(紅葉吁嗟久之曰當時/偶題不謂郎君得之)¶
流水何太急深宫盡日閑殷勤謝紅葉好去到人間¶
　僖宗宫人¶
<pb:KR4h0140_WYG_797-3a>¶
　　　金鎖詩(僖宗嘗自内出袍千領賜塞外吏士神/䇿軍馬真於袍中得鎖及詩主將奏聞)¶
　　　(帝令真赴闕以/作詩宫人妻之)¶
玉燭製袍夜金刀呵手裁鎖寄千里客(一作鎖情/寄千里)鎖心¶
終不開¶
　李舜絃¶
李舜絃梓州人珣之妹蜀王衍納為昭儀詩三首¶
　　　隨駕遊青城¶
因隨八馬上仙山頓隔塵埃物象閑只恐西追王母宴¶
<pb:KR4h0140_WYG_797-3b>¶
却憂難得到人間¶
　　　蜀宫應制¶
濃樹禁花開後庭飲筵中散酒微醒濛濛雨草瑶階溼¶
鐘曉愁吟獨倚屏¶
　　　釣魚不得¶
盡日池邊釣錦鱗芰荷香裏暗消魂依稀縱有尋香餌¶
知是金鉤不肎吞¶
　李玉簫¶
<pb:KR4h0140_WYG_797-4a>¶
李玉簫蜀王衍宫人詩一首¶
　　　宫詞(一作王建詩又/作花蕊夫人詩)¶
鴛鴦瓦上瞥然聲晝寢宫娥夢裏驚元是我王金彈子¶
海棠花下打流鶯¶
　金真徳¶
金真徳新羅王金真平女也平卒無子嗣立為王詩一¶
首¶
　　　太平詩(永徽元年真徳大破百濟之衆織錦作/五言太平詩遣其弟之子法敏以獻)¶
<pb:KR4h0140_WYG_797-4b>¶
大唐開鴻業巍巍皇猷昌止戈戎衣(一作/成大)定修文繼百¶
王統天崇雨施理物體含章深仁諧日月撫運邁時康¶
幡旗旣赫赫鉦鼓何鍠鍠外夷違命者翦覆被大殃和¶
(一作/淳)風凝宇宙(一作/幽顯)遐邇競呈祥四時調玉燭七曜巡¶
萬方維嶽降宰輔維帝用(一作/任)忠良三五咸一徳昭我¶
皇家唐(一作唐/家光)¶
　寶歴宫人¶
　　　句(寳歴間淛東貢舞女二人一名飛燕一名輕/鳳毎歌如鸞鳳音敬宗琢玉芙蓉為舞臺舞)¶
<pb:KR4h0140_WYG_797-5a>¶
　　　　(罷即置二女於金屋寶/帳由是宫中語云云)¶
　寶帳香重重一雙紅芙蓉¶
　¶
　¶
　¶
　¶
　¶
　¶
<pb:KR4h0140_WYG_797-5b>¶
　¶
　¶
　¶
　¶
　¶
　¶
　¶
御定全唐詩卷七百九十七¶
