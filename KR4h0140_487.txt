# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.516217
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百八十七
<pb:KR4h0140_WYG_487-1a>¶
　欽定四庫全書¶
御定全唐詩巻四百八十七¶
　　鮑溶¶
　　　　經舊遊¶
　遊魚懐故池倦鳥懐故窠故山繫歸念行坐青巍峩羸¶
　馬經舊途此鄉喜重過居人無故老倍感别日多但見¶
　野中墳纍纍如青螺凉風日揺落桑下松婆娑歎息追¶
　古人臨風傷逝波古人無不死歎息欲如何朅來遂逺¶
<pb:KR4h0140_WYG_487-1b>¶
　心黙黙存天和¶
　　　　過薛舍人舊隐¶
　寢門來哭夜此月小祥初風意猶憶瑟螢光乍近書牆¶
　蒿藏宿鳥池月上鉤(一作/吹)魚徒引相思淚涓涓東逝餘¶
　　　　山居¶
　窈窕垂澗蘿䝉茸黄(一作/采)葛花鴛鴦憐(一作/臨)碧水照影¶
　舞金沙¶
　　　　暮秋與裵居晦宴因見採菊花之作(一本題作/暮秋見菊)¶
<pb:KR4h0140_WYG_487-2a>¶
菊花低色過重陽似憶王孫白玉觴今日王孫好收採¶
髙天已下兩迴霜¶
　　　望麻姑山¶
幽人往往懐麻姑浮世悠悠仙景(一作/境)殊自從青鳥不¶
堪使更得蓬萊消息無¶
　　　湖上望月¶
湖上清凉月更好天邊旅人猶未歸幾見金波滿還破¶
草蟲聲畔露沾衣¶
<pb:KR4h0140_WYG_487-2b>¶
　　　襄陽懐古¶
㐮陽太守沈碑意身後身前幾年事湘江千嵗未為陵¶
水底魚龍應識字¶
　　　秋夜對月寄僧特¶
憶見特公賞秋處凉溪看月清光寒今夕深溪又相映¶
特公何處共團圓¶
　　　望江中(一本無江/中二字)金山寺¶
一朶蓬萊在世間梵王宫闕翠雲閒(一作/閑)近南溪水更¶
<pb:KR4h0140_WYG_487-3a>¶
清淺聞道遊人未忍還¶
　　　宿青牛谷梁煉師仙居¶
随雲歩入青牛谷青牛道士留我宿可憐夜久月中行¶
惟有壇邊一枝竹¶
　　　得僧書¶
身歸紫霄嶺書下白雲來翦筍發寒字燒花芳夜雷想¶
随香馭至不假定鐘催¶
　　　見袁徳師侍御説江南有仙檀花因以戲贈¶
<pb:KR4h0140_WYG_487-3b>¶
聞説天壇花耐凉笑風含露對秋光欲求御史更分别¶
何似衣花嵗嵗香¶
　　　和王璠侍御酬友人贈白角冠¶
芙蓉寒豔鏤氷姿天朗燈深拔豸時好見吹笙伊洛上¶
紫煙丹鳯亦相随¶
　　　送僧擇棲(一本無/上二字)遊天台二首¶
身非居士常多病心愛空王稍覺閒師問寄禅何處所¶
浙東(一作/南)青翠沃洲山¶
<pb:KR4h0140_WYG_487-4a>¶
金嶺雪晴僧獨歸水文霞彩衲(一作/納)禪衣可憐石室燒¶
香夜江月對心無是非¶
　　　上已日寄樊瓘樊宗憲兼呈上浙東孟中丞簡¶
世間禊事風流處鏡裏雲山若畫屏今日㑹稽王内史¶
好將賔客醉蘭亭¶
　　　暮春戲贈樊宗憲¶
羌笛胡琴春調長美人何處樂年芳野船弄酒鴛鴦醉¶
官路攀花騕褭狂應和朝雲垂手語肯嫌夜色斷刀光¶
<pb:KR4h0140_WYG_487-4b>¶
　　　酬王侍御¶
慙非青玉製故以贈仙郎希冀留書閤提攜在茟牀詎¶
能輝繡服安得似芸香所報何珍重清明勝夜光¶
　　　寄宋申錫評事時從李少師移軍回歸¶
君逐元侯静虜歸虎旗龍節駐春暉欲求岱岳燔柴禮¶
已錫魯人縫掖衣長劒一時天外倚五雲多遶日邊飛¶
心期共賀太平世去去故鄉親(一作/其)食薇¶
　　　夏日懐杜悰駙馬¶
<pb:KR4h0140_WYG_487-5a>¶
五月清凉蕭史家瑶池分水種菱花迴文地簟龍鱗浪¶
交鏁天窗蟬翼紗閒遣青琴飛小雪自看碧玉破甘𤓰¶
仍聞聖主知書癖鳯閣燒香對五車¶
　　　鶯雛¶
雙鶯銜野蝶枝上教雛飛避日花隂語愁風竹裏啼須¶
防美人賞為爾好毛衣¶
　　　上陽宫月¶
水北宫城夜柝嚴宫西新月影纎纎受環花幌小開鏡¶
<pb:KR4h0140_WYG_487-5b>¶
移燭瑶房皆捲簾學織機邊娥影静拜新衣上露華沾¶
合裁班扇思行幸願託凉風篋笥嫌¶
　　　淮南臥病聞李相夷簡移軍山陽以靖東冦感¶
　　　激之下因抒長句¶
太白星前龍虎符元臣出將順天誅敎聞清浄蕭丞相¶
計立安危范大夫玉帳黄昏大刁斗月營寒曉小單于¶
魯連未必蹈滄海應見麒麟新畫圗¶
　　　讀淮南李相行營至楚州詩¶
<pb:KR4h0140_WYG_487-6a>¶
閫外建牙威不賔古來戡難憶忠臣已分舟楫歸元老¶
更使熊羆屬丈人𤣥象合敎滄海晏青龍喜應太山春¶
來年二月登封禮去望台星扈日輪¶
　　　讀李相心中樂(第六句/缺一字)¶
負海狂鯨縱巨鱗四朝天子阻時廵誰將侯玉乖南面¶
幾使戎車殷左輪久作妖星虛費日終(闕/)天洞亦何人¶
果聞丞相心中樂上贊陶唐一萬春¶
　　　聞國家將行封禪聊抒臣情¶
<pb:KR4h0140_WYG_487-6b>¶
雲雨由來随六龍玉泥瑶檢不乾封山知槱柞新煙火¶
臣望簫韶舊鼓鐘清蹕閒過素王廟翠華髙映大夫松¶
旅中病客諳堯曲身賤何由奏九重¶
　　　和淮南李相公夷簡喜平淄青迴軍之作¶
横笛臨吹發曉軍元戎幢節拂寒雲搜山羽騎乘風引¶
下瀨樓船背水分天際獸旗揺火燄日前魚甲動金文¶
馬毛不汗東方靖行見蕭何第一勛¶
　　　秋暮八月十五夜與王璠侍御賞月因愴逺離¶
<pb:KR4h0140_WYG_487-7a>¶
　　　聊以奉寄¶
前月月明夜美人同逺光清塵一以間今夕坐相忘風¶
落芙蓉露凝餘繡服香¶
　　　送蕭世秀才¶
心交别我西京去愁滿春魂不易醒從此無人訪窮(一/作)¶
(貧/)病馬啼(一作/蹤)車轍草青青¶
　　　懐惠明禪師¶
秋天欲霜夜無風我意不在天地中雪山世界此凉夜¶
<pb:KR4h0140_WYG_487-7b>¶
寶月獨照瑠璃宫解空長老蓮花手曾以佛書親指授¶
雪嶺無人又問來十年夏臘平安否¶
　　　呉中夜别¶
楚客秋思著黄葉呉姬夜歌停碧雲聲盡燈前各流淚¶
水天凉冷鴈離羣¶
　　　隋家井¶
玉鉤欄下寒泉水金轆轤邊影照人此水今為九泉路¶
數(一作/一)枝花照數堆塵¶
<pb:KR4h0140_WYG_487-8a>¶
　　　寄王璠侍御求蜀箋¶
蜀川牋紙綵雲初聞説王家最有餘野客思將池上學¶
石楠(一作/練帬)紅葉不堪書¶
　　　湘妃列女操¶
有虞夫人哭虞后淑女何事又傷離竹上淚跡生不盡¶
寄哀雲和五十絲雲和終奏鈞天曲乍聽寶琴遥嗣續¶
三湘測測流急緑秋夜露寒蜀帝飛楓林月斜楚臣宿¶
更疑川宫日黄昏闇攜女手殷勤言環珮玲瓏有無間¶
<pb:KR4h0140_WYG_487-8b>¶
終疑既逺雙悄悄蒼梧舊雲豈難召老猿心寒不可嘯¶
目眄眄兮意蹉跎魂騰騰兮驚秋波曲一盡兮憶再奏¶
衆絃不聲且如何¶
　　　羽林行¶
朝出羽林宫入參雲臺議獨請萬里行不奏和親事君¶
王重年少深納開邊利寶馬雕玉鞍一朝從萬騎煌煌¶
都門外祖帳光七貴歌鐘樂行軍雲物慘别地簫笳整¶
部曲幢盖動郊次臨風親戚懐滿袖兒女淚行行復何¶
<pb:KR4h0140_WYG_487-9a>¶
贈長劒報恩字¶
　　　鳴鴈行¶
七月朔方鴈心苦聫影翻空落南土八月江南隂復晴¶
浮雲繞天難夜行羽翼勞痛心虚驚一聲相呼百處鳴¶
楚童夜宿煙波側沙上布羅連草色月闇風悲欲下天¶
不知何處容棲息楚童胡為傷我神爾不曾作逺行人¶
江南羽族本不少寧得網羅此客鳥¶
　　　織婦詞¶
<pb:KR4h0140_WYG_487-9b>¶
百日織綵絲一朝停杼機機中有雙鳯化作天邊衣使¶
人馬如風誠不阻音徽影響随羽翼雙雙繞君飛行人¶
豈願行不怨不知歸所怨天盡處何人見光輝¶
　　　塞上行¶
西風應時筋角堅承露牧馬水草冷可憐黄河九曲盡¶
氈館牢落胡(一作/樹)無影¶
　　　採珠行¶
東方暮空海面平驪龍弄珠燒月明海人驚窺水底火¶
<pb:KR4h0140_WYG_487-10a>¶
百寳錯落随龍行浮心一夜生姦見月質龍軀看幾遍¶
擘波下去忘此身迢迢謂海無靈神海宫正當龍睡重¶
昨夜孤光今得弄河伯空憂水府貧天呉不敢相驚動¶
一團氷容掌上清四面人入光中行騰華乍揺白日影¶
銅鏡萬古羞為靈海邊老翁怨狂子抱珠哭向無底水¶
一富何須龍頷前千金幾葬魚腹(一作/腸)裏鱗蟲變化為¶
隂陽填海破山無景光拊心髣髴失珠意此土為爾離¶
農桑飲風衣日亦飽煖老翁擲却荆(一作/同)雞卵¶
<pb:KR4h0140_WYG_487-10b>¶
　　　采葛行¶
春溪幾回葛花黄黄麝引子山山香蠻女不惜手足損¶
鉤刀一一牽柔長葛絲茸茸春雪體深澗擇泉清處洗¶
殷勤十指蠶吐絲當窗嫋嫋聲髙機織成一尺無一兩¶
供進天子五月衣水精夏殿開凉户氷山繞座猶難御¶
衣親玉體又何如杳然獨對秋風曙鏡湖女兒嫁鮫人¶
鮫綃逼肖也(一作/色)不分呉中角簟泛清水揺曳勝被三¶
素雲自茲貢薦無人惜那敢更争龍手跡蠻女将來海¶
<pb:KR4h0140_WYG_487-11a>¶
市頭賣與嶺南貧估客¶
　　　南塘二首¶
南塘旅舍秋淺清夜深緑蘋風不生蓮花受露重如睡¶
斜月起動鴛鴦聲¶
塘東白日駐紅霧早魚翻光落碧潯畫舟蘭棹欲破浪¶
恐畏驚動蓮花心¶
　　　東鄰女¶
雙飛鷓鴣春影斜美人盤金衣上花身為父母幾時客¶
<pb:KR4h0140_WYG_487-11b>¶
一生知向何人家¶
　　　寄李都䕶¶
去年河上送行人萬里弓旌一武臣聞道玉闗烽火滅¶
犬戎知有外家親¶
　　　長安旅舍懐舊山¶
昨夜清凉夢本山眠雲喚鶴有慙顔青蓮道士長堪羡¶
身外無名至老閒¶
　　　漢宫詞二首¶
<pb:KR4h0140_WYG_487-12a>¶
　栢梁宸居清窈窕東方先生夜待詔夜久月當承露盤¶
　内人吹笙舞鳯鸞¶
　月映東窗似玉輪未央前殿絶聲塵宫槐花落西風起¶
　鸚鵡驚寒夜喚人¶
　　　　薦氷¶
　西陸宜先啟春寒寢廟清厯官分氣候天子薦精誠已¶
　辨瑶池色如和玉珮鳴禮餘神轉肅曙後月殘明雅合¶
　霜容潔非同雪體輕空憐一掬水珍重此時情¶
<pb:KR4h0140_WYG_487-12b>¶
　　　　送薛補闕入朝(一作鮑/防詩)¶
　平原門下十餘人獨受恩多未殺身每歎陸家兄弟少¶
　更憐楊氏子孫貧柴門已斷施行馬魯酒那能醉近臣¶
　頼有軍中遺令在猶將談笑對風塵¶
　　　　句¶
　萬里岐路多一身天地窄(見張為/主客圗)¶
　¶
御定全唐詩巻四百八十七¶
