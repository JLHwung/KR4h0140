# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:01.904461
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百四十七
<pb:KR4h0140_WYG_747-1a>¶
　欽定四庫全書¶
御定全唐詩巻七百四十七¶
　　李中¶
　李中字有中隴西人仕南唐為淦陽宰碧雲集三巻今¶
　編詩四巻¶
　　　春日作¶
　和氣來無象物情還暗新乾坤一夕雨草木萬方春染¶
　(一作/澡)水煙光媚催花鳥語頻髙臺曠望處歌詠屬詩人¶
<pb:KR4h0140_WYG_747-1b>¶
　　　　寒江暮泊寄左偃¶
　維舟蘆荻㟁離恨若為寛煙火人家逺汀洲暮雨寒天¶
　涯孤夢去篷底一燈殘不是憑騷雅相思寫亦難¶
　　　　喜春雨有寄¶
　青春終日雨公子莫思晴任阻西園㑹且觀南畆耕最¶
　憐滋壠麥不恨濕林鶯父老應相賀豐年兆已成¶
　　　　魏夫人壇¶
　仙壇遺跡在苔合落花明絳節何年返白雲終日生旋¶
<pb:KR4h0140_WYG_747-2a>¶
新芳草色依舊偃松聲欲問希夷事音塵隔上清¶
　　　訪洞神宫邵道者不遇¶
閒來仙觀問希夷雲滿(一作/隔)星壇水滿池羽客不知何處¶
去洞前花落立多時¶
　　　寄贈致仕沈彬郎中¶
鶴氅換朝服逍遥雲水鄉有時乗一葉載酒入三湘塵¶
夢年來息詩魔老亦(一作/更)狂蓴羮與鱸鱠秋興㝡宜(一作/應)長¶
　　　贈别¶
<pb:KR4h0140_WYG_747-2b>¶
行杯酌罷歌聲歇不覺前汀月又生自是離人魂易斷¶
落花芳草本無情¶
　　　送劉恭逰廬山兼寄令上人¶
松桂煙霞蔽梵宫詩流閑去訪支公石堂磬斷相逢夜¶
五老月生谿影空¶
　　　宿廬山白雲峰重道者院¶
絶頂松堂喜暫逰一宵𤣥論接浮丘雲開碧落星河近¶
月出滄溟世界秋塵裏年光何急急夢中强弱自悠悠¶
<pb:KR4h0140_WYG_747-3a>¶
他時書劒酬恩了願逐鸞車看十洲¶
　　　海上從事秋日書懐¶
悠悠旅宦役塵埃舊業那堪信未廻千里夢隨殘月斷¶
一聲蟬送早秋來壺傾濁酒終難醉匣鎖青萍乆不開¶
唯有搜吟遣懐抱凉風時復上髙臺¶
　　　訪蔡文慶處士留題¶
幽人棲息處一到滌塵心蘚色花隂濶棊聲竹徑深籬¶
根眠野鹿池面戲江禽多謝相留宿開樽拂素琴¶
<pb:KR4h0140_WYG_747-3b>¶
　　　寄廬岳鑒上人¶
岳寺棲缾錫常人親亦難病披青衲重晩剃白髭寒烘¶
壁茶煙暗填溝木葉乾昔年皆禮謁頻到碧雲端¶
　　　書小齋壁¶
其誰肯見尋冷淡少知音塵土侵閑榻煙波隔故林竹¶
風醒晩醉牕月伴秋吟道在唯求已明時豈陸沈¶
　　　懷王道者¶
閒思王道者逸格世難羣何處眠青嶂従來愛白雲酒¶
<pb:KR4h0140_WYG_747-4a>¶
沽應獨醉藥熟許誰分正作趨名計如何得見君¶
　　　桃花¶
祗應紅杏是知音灼灼偏宜間竹隂幾樹半開金谷暁¶
一溪齊綻武陵深艷舒百葉時皆重子熟千年事莫尋¶
誰歩宋牆明月下好香和影上衣襟¶
　　　思舊逰有感¶
長憶銜杯處酕醄尚未闌江南正煙雨樓上恰春寒好¶
樹藏鶯宻平蕪徹野寛如今無處覔音信隔波瀾¶
<pb:KR4h0140_WYG_747-4b>¶
　　　依韻和智謙上人送李相公赴昭武軍¶
暫别廟堂上雄藩去豁情秋風生鴈渚晩霧濕龍旌吟¶
裏過侯服夢中歸帝城下車軍庶樂千里月華清¶
　　　姑蘇懐古¶
闔閭興霸日繁盛復風流歌舞一塲夢煙波千古愁樵¶
人歸野徑漁笛起扁舟觸目牽傷感將行又駐留¶
蘇臺蹤跡在曠望向江濱徃事誰堪問連空草自春花¶
疑西子臉濤想伍胥神吟盡情難盡斜陽照路塵¶
<pb:KR4h0140_WYG_747-5a>¶
　　　贈史虚白¶
致主嘉謀尚未伸慨然深志與誰論喚廻古意琴開匣¶
陶出真情酒滿樽明月過溪吟釣艇落花堆席睡僧軒¶
九重夢卜時終在莫向深雲獨閉門¶
　　　贈蒯亮處士¶
著得新書義更幽負琴何處不遨逰𤣥宫寄宿月華冷¶
羽客伴吟松韻秋滿户煙霞思紫閣(一作/殿)一帆風雨憶滄¶
洲吾君側席求賢切未可懸瓢枕碧流¶
<pb:KR4h0140_WYG_747-5b>¶
　　　春夕偶作¶
早是春愁觸目生那堪春夕酒初醒貫珠聲罷人歸去¶
半落桃花月在庭¶
　　　子規¶
暮春滴血一聲聲花落年年不忍聴帶月莫啼江畔樹¶
酒醒逰子在離亭¶
　　　書王秀才壁¶
茅舎何寥落門庭長緑蕪貧來賣書劒病起憶江湖對¶
<pb:KR4h0140_WYG_747-6a>¶
枕暮山碧伴吟凉月孤前賢多晩逹莫歎有霜鬚¶
　　　春日途中作¶
干禄趨名者迢迢别故林春風短亭路芳草異鄉心雨¶
過江山出鶯啼村落深未知將雅道何處謝知音¶
　　　依韻和蠡澤王去微秀才見寄¶
咫尺風騷客難諧面繼酬相思對煙雨一雁下汀州花¶
影誰家塢笛聲何處樓榰笻朗吟罷搔首獨遲留¶
　　　送孫孔二秀才逰廬山¶
<pb:KR4h0140_WYG_747-6b>¶
廬山多勝景偏稱二君逰松徑蒼苔合花隂碧澗流傾¶
壺同坐石搜句共登樓莫學天台客逢山即駐留¶
　　　春日野望懐故人¶
野外登臨望蒼蒼煙景昬暖風醫病草甘雨洗荒村雲¶
散天邉野(一作/影)潮廻島上痕故人不可見倚杖役吟魂¶
　　　逰𤣥真觀¶
閑吟(一作/閑)逰古觀靜慮想神仙上景非難度隂功不易全¶
醮壇松作蓋丹井蘚成錢浩浩紅塵裏誰來叩自然¶
<pb:KR4h0140_WYG_747-7a>¶
　　　劒客¶
恩酬期必報豈是輙輕生神劒冲霄去誰為(一作/為誰)平不平¶
　　　鶴¶
警露精神異冲天羽翼新千年一歸日誰識令威身¶
　　　送致仕沈彬郎中逰茅山¶
掛却朝冠披鶴氅羽人相伴恣遨逰忽因風月思茅嶺¶
便挈琴樽上葉舟野寺宿時魂夢冷海門吟處水雲秋¶
華陽洞府年光永莫向仙鄉擬駐留¶
<pb:KR4h0140_WYG_747-7b>¶
　　　題廬山東寺逺大師影堂¶
逺公遺跡在東林徃事名存動苦吟杉檜已依靈塔老¶
煙霞空鎖影堂深入簾輕吹催香印落石幽泉雜磬音¶
十八賢人消息斷蓮池千載月沈沈¶
　　　庭葦¶
品格清於竹詩家景㝡幽從栽向池沼長似在汀洲玩¶
好招溪叟棲堪待野鷗影疎當夕照花亂正深秋韻細¶
堪清耳根牢好繫舟故溪髙㟁上冷淡有誰逰¶
<pb:KR4h0140_WYG_747-8a>¶
　　　寄左偃¶
每病風騷路荒凉人莫逰惟君還似我成癖未能休捨¶
寐緣孤月忘形為九秋垂名如不朽那恨雪生頭¶
　　　宿山店書懐寄東林令圖上人¶
一宿山前店旅情安可窮猨聲鄉夢後月影竹窓中南¶
楚征途濶東吳舊業空虎溪蓮社客應笑此飄蓬¶
　　　途中聞子規¶
春殘杜宇愁越客思悠悠雨歇孤村裏(一作/暮)花飛逺水頭¶
<pb:KR4h0140_WYG_747-8b>¶
微風聲漸咽髙樹血應流因此頻廻首家山隔幾州¶
　　　春日書懐¶
千峰雪盡鳥聲春日永(一作/永日)孤吟野水濱霄漢路岐昇未¶
得花時空拂滿衣塵¶
　　　所思代人¶
巫峽雲深湘水遥更無消息夢空勞夢廻深夜不成寐¶
起立閒庭花月髙¶
　　　春晚過明氏閒居¶
<pb:KR4h0140_WYG_747-9a>¶
寥寥陋巷獨扃門自樂清虚不厭貧數局棊中消永日¶
一罇酒裏送殘春雨催綠蘚鋪三徑風送飛花入四鄰¶
羡爾朗吟無外事滄洲何必去垂綸¶
　　　贈重安寂道者¶
寒松肌骨鶴心情混俗陶陶隠姓名白髪只聞悲短景¶
紅塵誰解信長生壺中日月存心近島外煙霞入夢清¶
每許相親應計分琴餘常見話蓬瀛¶
　　　江邉吟¶
<pb:KR4h0140_WYG_747-9b>¶
風暖汀洲吟興生逺山如畫雨新晴殘陽影裏水東注¶
芳草煙中人獨行閃閃酒帘招醉客深深綠樹隠啼鶯¶
盤桓漁舎忘歸去雲靜髙空月又明¶
　　　獻張義方常侍¶
雄飛看是逼嵓廊逸思常聞不暫忘公署静眠思水石¶
古屛閑展看瀟湘老來酒病雖然減秋杪詩魔更是狂¶
乗興有時招羽客横琴移月啟茅堂¶
　　　贈永真(一作/貞)杜翺少府¶
<pb:KR4h0140_WYG_747-10a>¶
藍袍竹簡佐琴堂縣僻人稀覺日長愛静不嫌官况冷¶
苦吟從聽鬢毛蒼閒尋野寺聽秋水寄睡僧窓到夕陽¶
鶱翥㑹應霄漢去漁竿休更戀滄浪¶
　　　獻中書韓舎人¶
丹墀朝退後靜院即冥搜盡日捲簾坐前峰當檻秋烹¶
茶留野客展畫看蹌洲見說東林夜尋常秉燭逰¶
　　　獻徐舎人¶
清名喧四海何止並南金奥學羣英伏多才萬乗欽秩¶
<pb:KR4h0140_WYG_747-10b>¶
參金殿峻歩歴紫微深顧問承中旨絲綸演帝心褒雄¶
饒義路賈馬避詞林下直無他事開門對逺岑軒窓來¶
晚吹池沼歇秋霖蘚點生棊石茶煙過竹隂希夷元已¶
逹躁競豈能侵羽客閑陪飲詩人伴静吟自慙為滯物¶
多幸辱虚襟此日重遭遇心期出陸沉¶
　　　新秋有感¶
門巷凉秋至髙梧一葉驚漸添衾簟爽頓覺夢魂清暗¶
促蓮開艷乍催蟬發聲雨降炎氣减竹引冷煙生戍客¶
<pb:KR4h0140_WYG_747-11a>¶
添歸思行人怯逺程未逢征鴈下漸聴夜砧鳴張翰思¶
鱸興班姬詠扇情音塵兩難問蛩砌月空明¶
　　　秋雨¶
竟日散如絲吟看半掩扉秋聲在梧葉潤氣逼書幃曲¶
澗泉承去危簷燕帶歸寒蛩悲旅壁亂蘚滑漁磯爽欲¶
除幽簟凉須換熟衣疎篷誰夢斷荒徑獨逰稀偏稱江¶
湖景不妨鷗鷺飛㝡憐為瑞處南畆稻苗肥¶
　　　寄廬山白大師¶
<pb:KR4h0140_WYG_747-11b>¶
長憶尋師處東林寓泊時一秋同看月無夜不論詩泉¶
美茶香異堂深磬韻遲鹿馴眠蘚徑猨苦呌霜枝别後¶
音塵隔年來鬢髮衰趨名方汲汲未果再逰期¶
　　　訪龍光智謙上人¶
忽起尋師興穿雲不覺勞相留看山雪盡日論風騷竹¶
影揺禪榻茶煙上毳袍夢魂曾去否舊國阻波濤¶
　　　送仙客¶
危言危行是男兒倚伏相牽豈足悲莫向汀洲時獨立¶
<pb:KR4h0140_WYG_747-12a>¶
悠悠斜日照江蘺¶
　　　祀風師迎神曲(第六句/缺一字)¶
太皥御風勾芒肇功蒼龍青旗爰候祥風律以和應¶
以感通鼎俎修蠁時惟禮崇¶
　　　柳二首¶
春來無樹不青青似共東風别有情閒憶舊居湓水畔¶
數枝煙雨屬啼鶯¶
最愛青青水國中莫愁門外間花紅纎纎無力勝春色¶
<pb:KR4h0140_WYG_747-12b>¶
撼起啼鶯恨晚風¶
　　　送廬阜僧歸山陽¶
山陽舊社終經夢容易言歸不可留瓶貯瀑泉離五老¶
錫揺江雨上孤舟魚行細浪分沙觜雁逆髙風下葦洲¶
遥想枚臯宅邉寺不知凉月共誰逰¶
　　　投所知¶
孤琴塵翳劒慵磨自顧泥蟠欲奈何千里交親消息斷¶
一庭風雨夢魂多題橋未展相如志叩角誰憐寗戚歌¶
<pb:KR4h0140_WYG_747-13a>¶
唯頼明公憐道在敢攜蓑笠釣煙波¶
　　　寄左偃¶
蕭條陋巷綠苔侵何事君心似我心貧户懶開元愛靜¶
病身纔起便思吟閒留好鳥庭柯宻暗養鳴蛩砌草深¶
况是清朝重文物無愁當路少知音¶
　　　逰北山洞神宫¶
悶見塵中光景促仙鄉來禮紫陽君人居淡寂應難老¶
道在虚無不可聞松檜穏棲三島鶴樓臺閑鎖九霄雲¶
<pb:KR4h0140_WYG_747-13b>¶
羡師向此朝星斗一炷清香午夜焚¶
　　　思簡寂觀舊逰寄重道者¶
閑憶當年逰物外羽人曾許駐仙鄉溪頭烘藥煙霞暖¶
花下圍碁日月長偷摘蟠桃思曼倩化成蝴蝶學䝉莊¶
俗緣未斷歸浮世空望林泉意欲狂¶
　　　雲¶
悠悠離洞壑冉冉上天津捧日終為異從龍自有因髙¶
行四海雨暖拂萬山春靜與霞相近閑將鶴最親帝鄉¶
<pb:KR4h0140_WYG_747-14a>¶
歸莫問楚殿夢曾頻白向封中起碧從詩裏新冷容横¶
釣浦輕縷絆蟾輪不滯濃還淡無心巻復伸非煙聊擬¶
議干吕(一作/千里)在逡廵㑹作五般色為祥覆紫宸¶
　　　徐司徒池亭¶
亭榭跨池塘泓澄入座凉扶疎皆竹柏冷淡似瀟湘萍¶
嫩鋪波面苔深鎖㟁傍朝廻逰不厭僧到賞難忘㝡稱¶
收殘雨偏宜帶夕陽吟堪期謝眺醉好命嵇康奢侈心¶
難及清虚趣㝡長月明垂釣興何必憶滄浪¶
<pb:KR4h0140_WYG_747-14b>¶
　　　賦得江邉草¶
㟁春芳草合幾處思纒綿向暮江蘺雨初晴杜若煙靜¶
宜幽鷺立逺稱碧波連送别王孫處萋萋南浦邉¶
　　　江行夜泊¶
扁舟倦行役寂寂宿江干半夜風雷過一天星斗寒潮¶
平沙觜沒霜苦鴈聲殘漁父何疎逸扣舷歌未闌¶
　　　訪山叟留題¶
策杖尋幽客相攜入竹扃野雲生晚砌病鶴立秋庭茶¶
<pb:KR4h0140_WYG_747-15a>¶
美睡心爽琴清塵慮醒輪蹄應少到門巷草青青¶
　　　江行晚泊寄湓城知友¶
孤舟相憶乆何處倍闗情野渡帆初落秋風蟬一聲江¶
浮殘照濶雲散亂山横漸去湓城逺那堪新月生¶
　　　秋夕書懐¶
功名未立誠非晚骨肉分飛又入秋枕上不堪殘夢斷¶
壁蛩窓月夜悠悠¶
　　　感興¶
<pb:KR4h0140_WYG_747-15b>¶
漁休渭水興周日龍起南陽相蜀時不遇文王與先主¶
經天才業擬何為¶
　　　舟中望九華山¶
排空蒼翠異輟櫂看崔嵬一面雨初歇九峰雲正開當¶
時思水石便欲上樓臺隠去心難遂吟餘首懶廻僧休¶
傳紫閣屛歇寫天台中有忘機者逍遥不可陪¶
　　　漁父¶
煙冷暮江濱髙歌散誕身移舟過蓼㟁待月正絲綸亦¶
<pb:KR4h0140_WYG_747-16a>¶
與樵翁約同逰酒市春白頭雲水上不識獨醒人¶
　　　贈上都紫極宫劉日新先生¶
道徳吾君重含貞本去華因知鍊神骨何必在煙霞棊¶
散庭花落詩成海月斜瀛洲舊仙侣應許寄丹砂¶
　　　勉同志¶
讀書與磨劒旦夕但忘疲儻若功名立那愁變化遲塵¶
從侵硯席苔任滿庭墀明代搜揚切升沉莫問龜¶
　　　寄劉鈞秀才¶
<pb:KR4h0140_WYG_747-16b>¶
掩户當春畫知君志在詩閑花半落處幽客未來時野¶
鳥穿莎(一作/沙)徑江雲過竹籬㑹須明月夜與子水邉期¶
　　　離亭前思有寄¶
酒醒江亭客纒綿恨别離笙歌筵散後風月夜長時耿¶
耿看燈暗悠悠結夢遲若無騷雅分何計逹相思¶
　　　贈上都先業大師¶
懶向人前著紫衣虚堂閑倚一條藜雖承雨露居龍闕¶
終憶煙霞夢虎溪睡起暁窓風淅淅病來深院草萋萋¶
<pb:KR4h0140_WYG_747-17a>¶
有時乗興尋師去煮茗同吟到日西¶
　　　思九江舊居三首¶
結茅曾在碧江隈多病貧身養拙來雨歇汀洲垂釣去¶
月當門巷訪僧廻静臨窓下開琴匣悶向牀頭潑酒醅¶
逰宦等閒千里隔空餘魂夢到漁臺¶
門前煙水似瀟湘放曠優㳺興味長虚閣静眠聴逺浪¶
扁舟閒上泛殘陽鶴翹碧蘚庭除冷竹引清風枕簟凉¶
犬吠疎籬明月上鄰翁擕酒到茅堂¶
<pb:KR4h0140_WYG_747-17b>¶
無機終日狎沙鷗得意髙吟景且幽檻底江流偏稱月¶
簷前山朶最宜秋遥村處處吹横笛曲岸家家繫小舟¶
别後再逰心未遂設屏惟畫白蘋洲¶
　　　贈東林白大師¶
虎溪久駐靈蹤禪外詩魔尚濃巻宿吟銷永日移牀坐¶
對千峰蒼苔冷鏁幽徑微風閒坐古松自說年來老病¶
出門漸覺踈慵¶
　　　春曉¶
<pb:KR4h0140_WYG_747-18a>¶
殘燭猶存月尚明幾家幃幌夢魂驚星河漸沒行人動¶
歴歴林梢百舌聲¶
　　　聴鄭羽人彈琴¶
仙鄉景已清仙子啟琴聲秋月空山寂淳風一夜生莎¶
間蟲罷響松頂鶴初驚因感浮華世誰憐太古情¶
　　　秋夕書事寄友人¶
信斷闗河逺相思秋夜深砌蛩聲咽咽簷月影沈沈未¶
遂青雲志那堪素髮侵吟餘成不寐徹曙四鄰砧¶
<pb:KR4h0140_WYG_747-18b>¶
　　　秋日途中¶
竹林已蕭索客思正如讐舊業吳江外新蟬楚驛頭遥¶
天疎雨過列岫亂雲收今夕誰家宿孤吟月色秋¶
　　　秋夜吟寄左偃¶
與君詩興素來狂况入清秋夜景長溪閣共誰看好月¶
莎堦應獨聴寒螿卷中新句誠堪喜身外浮名不足忙¶
㑹約垂名繼前哲任他𤣥髪盡如霜¶
　　　竹¶
<pb:KR4h0140_WYG_747-19a>¶
森森移得自山莊植向空庭野興長便有好風來枕簟¶
更無閑夢到瀟湘廕來砌蘚經疎雨引下溪禽帶夕陽¶
閒約羽人同賞處安排棊局就清凉¶
　　　懐廬岳舊逰寄劉鈞因感鑒上人¶
昔年廬岳閑逰日乗興因尋物外僧寄宿愛聴松葉雨¶
論詩惟對竹窓燈各拘片祿尋分别髙謝浮名竟未能¶
一念支公安可見影堂何處暮雲凝¶
　　　依韻酬智謙上人見寄¶
<pb:KR4h0140_WYG_747-19b>¶
性拙才非逸同心友亦稀風昬秋病眼霜濕夜吟衣鶯¶
谷期猶負蘭陔養不違吾師惠佳句勝得楚金歸¶
　　　落花¶
年年三月暮無計惜殘紅酷恨西園雨生憎南陌風片¶
隨流水逺色逐斷霞空悵望叢林下悠悠飲興窮¶
　　　題柳¶
折向離亭畔春光滿手生羣花豈無艷柔質自多情夾¶
㟁籠溪月兼風撼野鶯隋隄三月暮飛絮想縱横¶
<pb:KR4h0140_WYG_747-20a>¶
　　　贈謙眀上人¶
雖寄上都眠竹寺逸情終憶白雲端閑登鍾阜林泉晩¶
夢去沃洲風雨寒新試茶經煎有興舊嬰詩病捨終難¶
常聞秋夕多無寐月在髙臺獨凭欄¶
　　　書蔡隠士壁¶
病後霜髭出衡門寂寞中蠧侵書帙損塵覆酒罇空池¶
暗菰蒲雨徑香蘭蕙風幽閒已得趣不見卜窮通¶
　　　贈鍾尊師遊茅山¶
<pb:KR4h0140_WYG_747-20b>¶
笻杖擔琴背俗塵路尋茅嶺有誰羣仙翁物外應相遇¶
靈藥壺中必許分香入肌膚花洞酒冷侵魂夢石牀雲¶
伊予亦有朝修志異日遨逰願見君¶
　　　訪徐長史留題水閣¶
君家池閣静一到且淹留坐聴蒹葭雨如看島嶼秋杯¶
盤深有興吟笑迥忘憂更愛幽竒處雙雙下野鷗¶
　　　夕陽¶
影未沈山水面紅遥天雨過促征鴻魂銷舉子不囘首¶
<pb:KR4h0140_WYG_747-21a>¶
　閒照槐花驛路中¶
　　　　鸂𪄠¶
　流品是鴛鴦翻飛雲水鄉風髙離極浦煙暝下方塘比¶
　鷺行藏别穿荷羽翼香雙雙浴輕浪誰見在瀟湘¶
　　　　所思¶
　離思春來切誰能慰寂寥花飛寒食過雲重楚山遥耿¶
　耿夢徒徃悠悠鬢易凋那堪對明月獨立水邉橋¶
　¶
<pb:KR4h0140_WYG_747-21b>¶
　¶
　¶
　¶
　¶
　¶
　¶
　¶
御定全唐詩巻七百四十七¶
