# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.098867
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四十二
<pb:KR4h0140_WYG_042-1a>¶
　欽定四庫全書¶
御定全唐詩巻四十二¶
　　盧照鄰¶
　　　　酬楊比部員外暮宿琴堂朝躋書閣率爾見贈¶
　　　　之作(一作王/維詩)¶
　閒拂簷塵看鳴琴候月彈桃源迷漢姓松徑(一作/樹)有秦¶
　官空谷歸人少青山背日寒羡君棲隠處遥望在(一作/白)¶
　雲端¶
<pb:KR4h0140_WYG_042-1b>¶
　　　　劉生¶
　劉生氣不平抱劍欲專征報恩為豪侠死難在横行翠¶
　羽裝刀鞘黄金飾(一作/鏤)馬鈴(一作/纓)但令一顧重不恡百¶
　身輕¶
　　　　隴頭水¶
　隴阪髙無極征人一望(一作/望故)鄉闗河别去水沙塞斷歸¶
　腸馬繫千年樹旌懸九月霜從來共嗚咽皆是為勤王¶
　　　　巫山髙¶
<pb:KR4h0140_WYG_042-2a>¶
巫山望不極望望下朝氛(一作/雰)莫辨啼猿樹徒看神女¶
雲驚濤亂水脉驟雨暗峯文霑裳(一作/衣)即此地况復逺¶
思君¶
　　　芳樹¶
芳樹本多竒年華復在斯結翠成新幄開紅滿故(一作/舊)¶
枝風歸花(一作/聲)歴亂日度影參差容色朝朝落思君君¶
不知¶
　　　雨雪曲¶
<pb:KR4h0140_WYG_042-2b>¶
虜騎三秋入闗雲萬里平雪似胡沙暗冰如漢月明髙¶
闕銀為闕長城玉作城節旄零落盡天子不知名¶
　　　昭君怨¶
合殿恩中絶交河使漸稀肝腸辭玉輦形影向金微(一/作)¶
(徽/)漢地草應緑胡庭沙正飛願逐三秋雁年年一度歸¶
　　　折楊栁¶
倡樓啟曙扉楊(一作/園)栁正依依鶯啼知歳隔條變識春¶
歸露葉凝愁黛(一作/啼臉)風花亂(一作/落)舞衣攀折聊將(一作/將安)¶
<pb:KR4h0140_WYG_042-3a>¶
寄軍中音(一作/書)信稀¶
　　　十五夜觀燈¶
錦里開芳宴蘭缸艶早年縟彩遥分地繁光逺綴天接¶
漢疑星落依樓似月懸别有千金笑來映九枝前¶
　　　入秦川界¶
隴阪長無極蒼山望不窮石徑縈疑斷囘流映似空花¶
開緑野霧鶯囀紫巖風春芳勿遽盡留賞故人同¶
　　　文翁講堂¶
<pb:KR4h0140_WYG_042-3b>¶
錦里淹中館岷山稷下亭空梁無燕雀古壁有丹青槐¶
落猶疑市苔深不辨銘良哉二千石江漢表遺靈¶
　　　相如琴臺¶
聞有雍容地千年無四鄰園院風煙古池臺松檟春雲¶
疑作賦客月似(一作/花影)聽琴人寂寂啼鶯(一作/馬)處空傷遊¶
子神¶
　　　石鏡寺¶
古墓芙蓉塔神銘(一作/明神)松柏煙鸞沉仙鏡底花沒梵輪¶
<pb:KR4h0140_WYG_042-4a>¶
前銖衣千古佛寳月兩重圓隠隠香臺夜鐘聲徹九天¶
　　　辛法司(一作/司法)宅觀妓¶
南國佳人至北堂羅薦開長帬隨鳯管促柱送鸞杯雲¶
光身後落雪態掌中回到愁金谷晚不怪玉山頹¶
　　　春晚山莊率題二首¶
顧歩三春晩田園四望通遊絲横惹樹戲蝶亂依藂竹¶
懶偏宜水花狂不待風唯餘詩酒意當了一生中¶
田家無四鄰獨坐一園春鶯啼非選樹魚戲不驚綸山¶
<pb:KR4h0140_WYG_042-4b>¶
水彈琴盡風花酌酒頻年華已可樂髙興復留人¶
　　　江中望月¶
江水向涔陽澄澄寫月光鏡圎珠溜徹弦滿箭波長沈¶
鈎揺兎影浮桂動丹芳延照相思夕千里共霑裳¶
　　　元日述懐(一作明/月引)¶
筮仕無中秩歸耕有外臣人歌小歳酒花舞大唐春草¶
色迷三徑風光動四鄰願得長如此年年物候新¶
　　　益州城西張超亭觀妓¶
<pb:KR4h0140_WYG_042-5a>¶
落日明歌席行雲逐舞人江前飛暮雨梁上下輕塵冶¶
服看疑畫粧樓望似春髙車勿遽返長袖欲相親¶
　　　還京贈别¶
風月清江夜山水白雲朝萬里同為客三秋契不凋戲¶
鳬分斷岸歸騎別髙標一去仙橋道還望錦城遥¶
　　　至陳倉曉晴望京邑¶
拂曙驅飛傳初晴帶曉凉霧歛長安樹雲歸仙帝鄉澗¶
流漂素沫巖景靄朱光今朝好風色延瞰極天莊¶
<pb:KR4h0140_WYG_042-5b>¶
　　　晩渡滹沱敬贈魏大¶
津谷朝行逺冰川夕望曛霞明深淺浪風巻去來雲澄¶
波泛月影激浪聚沙文誰忍仙舟上攜手獨思君¶
　　　和吴侍御被使燕然¶
春歸龍塞北騎指雁門垂胡笳折楊栁漢使採燕(一作/條)¶
支戍城聊一望花雪㡬參差闗山有新曲應向笛中吹¶
　　　七夕泛舟二首¶
汀(一作/河)葭肅徂暑江樹起初凉水疑通織室舟似泛仙¶
<pb:KR4h0140_WYG_042-6a>¶
潢連橈渡急響鳴櫂下浮光日晚菱歌唱風煙滿夕陽¶
鳯杼秋期至鳬舟野望開微吟翠塘側延想白雲隈石¶
似支機罷槎疑犯宿來天潢殊漫漫日暮獨悠哉¶
　　　西使兼送孟學士南遊¶
地道巴陵北天山弱水東相看萬餘里共倚(一作/以)一征¶
蓬零雨悲王粲清尊别孔融裵囘聞夜鶴悵望待秋鴻¶
骨肉胡秦外風塵闗塞中唯餘劍鋒在耿耿氣成虹¶
　　　送鄭司倉入蜀¶
<pb:KR4h0140_WYG_042-6b>¶
離人丹水北遊客錦城東别意還(一作客/恨良)無已離憂自¶
不窮隴雲朝結陣江月夜臨空闗塞疲征馬霜氛落早¶
鴻潘年三十外蜀道五千中送君秋水曲酌酒對清風¶
　　　綿州官池贈别同賦灣字¶
輶軒遵上國仙佩下靈(一作/雲)闗尊酒方無地聮綣喜暫¶
攀離言欲贈策髙辨正連環野逕浮雲斷荒池春草斑¶
殘花落古樹度鳥入澄灣欲叙他鄉别幽谷有綿蠻¶
　　　還赴蜀中貽示京邑遊好¶
<pb:KR4h0140_WYG_042-7a>¶
籞宿花初滿章臺栁向(一作/尚)飛如何正此日還望(一作/喜)¶
昔多違悵别風期阻將乖雲會稀歛衽辭丹闕懸旗(一/作)¶
(津/)陟翠微野禽喧戍鼓春草變征衣囘顧長安道闗山¶
起夕霏¶
　　　初(一作/和)夏日幽莊¶
聞有髙蹤客耿介坐幽莊林壑人事少風煙鳥路長瀑¶
水含秋氣垂藤引夏凉苗深全覆隴荷上半侵塘釣渚¶
青鳬没村田白鷺翔知君振竒藻還嗣海隅芳¶
<pb:KR4h0140_WYG_042-7b>¶
　　　山莊休沐(一作和夏/日山荘)¶
蘭署乘閒日蓬扉狎遁棲龍柯疎玉井鳯葉下金堤川¶
光揺水箭山氣上雲梯亭幽聞唳鶴窗曉聽鳴雞玉軫¶
臨風奏瓊漿映月攜田家自有樂誰肯謝青溪¶
　　　山林休日田家¶
歸休乗暇日饁稼返秋塲徑草疏王篲巖枝落帝桑耕¶
田虞訟寢鑿井漢機忘戎葵朝委露齊棗(一作/薺草)夜含霜¶
南澗泉初冽東籬菊正芳還思北窗下髙卧偃羲皇¶
<pb:KR4h0140_WYG_042-8a>¶
　　　宴梓州南亭得池字¶
二條開勝迹大隠叶沖規亭(一作/齋)閣分危岫樓臺遶曲¶
池長薄秋煙起飛梁古曼垂水鳥翻荷葉山蟲咬(一作/交)¶
桂枝遊人惜將晚公子愛忘疲願得囘三舍琴尊長若¶
斯¶
　　　山行寄劉李二參軍¶
萬里煙塵客三春桃李時事去紛無限愁來不自持狂¶
歌欲嘆(一作/道)鳯失路反占龜草礙人行緩花繁鳥度遲¶
<pb:KR4h0140_WYG_042-8b>¶
彼美參卿事留連求友詩安知倦遊子兩鬢漸如絲¶
　　　首春貽京邑文士¶
寂寂罷將迎門無車馬聲横琴荅山水披巻閲公卿忽¶
聞歳云晏倚杖出簷楹寒辭楊栁陌春滿(一作/别)鳯皇城¶
梅花扶院吐蘭葉遶階生覽鏡改容色藏書留姓名時¶
來不假問生死任交情¶
　　　贈許左丞從駕萬年宫¶
聞道上之囘詔蹕下蓬萊中樞移北斗左轄去南臺黄¶
<pb:KR4h0140_WYG_042-9a>¶
山聞鳯笛(一作/吹)清蹕侍龍媒曵日朱旗卷參雲金障開¶
朝參五城栁夕宴柏梁杯漢畤光如月秦祠聽似雷寂¶
寂芸香閣離思獨悠哉¶
　　　晩渡渭橋寄示京邑遊好¶
我行背城闕驅馬獨悠悠寥落百年事裵囘萬里憂途¶
遥日向夕時晩鬢將秋滔滔俯東逝耿耿泣西浮長虹¶
掩釣浦落雁下星洲草變黄山曲花飛清渭流迸水驚¶
愁鷺騰沙起狎鷗一赴清泥道空思𤣥灞遊¶
<pb:KR4h0140_WYG_042-9b>¶
　　　羇卧山中¶
卧壑迷時代行歌任死生紅顔意氣盡白璧故交輕澗¶
户無人跡山窗聽鳥聲春色縁巖上寒光入溜平雪盡¶
松帷暗雲開石路明夜伴飢鼯宿朝隨馴雉行度溪猶¶
憶處尋洞不知名紫書常日閲丹藥㡬年成扣(一作/撞)鐘¶
鳴天鼓燒香厭地精倘遇(一作/過)浮丘鶴飄颻凌太清¶
　　　酬張少府柬之¶
昔余與夫子相遇漢川隂珠浦龍猶卧檀溪馬正沉價¶
<pb:KR4h0140_WYG_042-10a>¶
重瑶山曲詞驚丹鳯林十年暌賞慰萬里隔招尋毫翰¶
風期阻荆衡雲路深鵬飛俱望昔蠖屈共悲今誰謂青¶
衣道還嘆白頭吟地接神仙磵江連雲雨岑飛泉如散¶
玉落日似懸金重以瑶華贈空懐舞詠心¶
　　　過東山谷口¶
不知名利險辛苦滯皇州始覺飛塵倦歸來事緑疇桃¶
源迷處所桂樹可淹留跡異人間俗禽同海上鷗古苔¶
依井被新乳傍崖流野老堪成鶴山神或化鳩泉鳴碧¶
<pb:KR4h0140_WYG_042-10b>¶
澗底花落紫巖幽日暮飡龜殻天寒御鹿裘不辨秦將¶
漢寧知春與秋多謝青溪客去去赤松遊¶
　　　送幽州陳參軍赴任寄呈鄉曲父(一作/故)老¶
薊北三千里闗西二十年馮唐猶在漢樂毅不歸燕人¶
同黄鶴逺鄉共白雲連郭隗池臺處昭王尊酒前故人¶
當已老舊壑㡬成田紅顔如昨日衰鬢似秋天西蜀橋¶
應毁東周石尚全灞池水猶緑榆闗月早圓塞雲初上¶
雁庭樹欲銷蟬送君之舊國揮淚獨澘然¶
<pb:KR4h0140_WYG_042-11a>¶
　　　哭金部韋郎中¶
金曹初受拜玉地始含香翻同五日尹遽見一星亡賀¶
客猶扶路哀人遂上堂歌筵長寂寂哭位自(一作/日)蒼蒼¶
歳時賓徑斷朝暮雀羅張書留魏主闕魂掩漢家牀徒¶
令永平帝千載罷撞郎¶
　　　哭明堂裴主簿¶
締歡三十載通家數百年潘楊稱代穆秦晉忝姻連風¶
雲洛陽道花月茂陵田相悲共(一作/復)相樂交騎復(一作/共)¶
<pb:KR4h0140_WYG_042-11b>¶
交筵始謂調金鼎如何掩玉泉黄公酒壚處青眼竹林¶
前故琴無復雪新樹但生煙遽痛蘭襟斷徒令寳劍懸¶
客散同秋葉人亡似夜川送君一長慟松臺路㡬千¶
　　　同崔録事哭鄭員外¶
文學秋天逺郎官星位尊伊人表時彦飛譽滿司存楚¶
席光文雅瑶山侍討論鳯詞凌漢閣龜辨罩周園已陪¶
東嶽駕將逝北溟鯤如何萬化盡空嘆九飛魂白馬西¶
京驛青松北海門夜臺無曉箭朝奠有虛尊一代儒風¶
<pb:KR4h0140_WYG_042-12a>¶
没千年隴霧昬梁山送夫子湘水弔王孫僕本多悲淚¶
沾裳不待猿聞君絶弦曲吞恨更無言¶
　　　登玉清¶
絶頂横臨日孤峰半倚天裵囘拜眞老萬里見風煙¶
　　　曲池荷¶
浮香繞曲岸圓影覆華池常恐秋風早飄零君不知¶
　　　浴浪鳥¶
獨舞依磐石羣飛動輕浪奮迅碧沙前長懐白雲上¶
<pb:KR4h0140_WYG_042-12b>¶
　　　臨階竹¶
封霜連錦砌防露拂瑶階聊將儀鳯質暫與俗人諧¶
　　　含風蟬¶
髙情臨爽月急響送秋風獨有危冠意還將衰鬢同¶
　　　葭川獨泛¶
倚櫂春江上横舟石岸前山暝行人斷迢迢獨泛仙¶
　　　送二兄入蜀¶
闗山客子路花栁帝王城此中一分手相顧憐無聲¶
<pb:KR4h0140_WYG_042-13a>¶
　　　宿𤣥武二首¶
方池開曉色圓月下秋隂已乗千里興還撫一弦琴¶
庭揺北風栁院繞南溟禽累宿恩方重窮秋嘆不深¶
　　　九隴津集¶
落落樹隂紫澄澄水華碧復有翻飛禽裵囘疑曵舄¶
　　　遊昌化山精舍¶
寳地乘峰出香臺接漢髙稍覺眞途近方知人事勞¶
　　　登封大酺歌四首¶
<pb:KR4h0140_WYG_042-13b>¶
明君封禪日重光天子垂衣歴數長九州四海常無事¶
萬歳千秋樂未央¶
日觀仙雲隨鳯輦天門瑞雪照龍衣繁弦綺席方終夜¶
妙舞清歌歡未歸¶
翠鳯逶迤登介丘仙鶴裵囘天上遊借問乾封何所樂¶
人皆壽命得千秋¶
千年聖主應昌期萬國淳風王化基請比上古無為代¶
何如今日太平時¶
<pb:KR4h0140_WYG_042-14a>¶
　　　　九月九日登𤣥武山¶
　九月九日眺山川歸心歸望積風煙他鄉共酌金花酒¶
　萬里同悲鴻雁天¶
　　　　句¶
　城狐尾獨束山鬼面叅覃(詩/式)¶
　¶
　¶
　¶
<pb:KR4h0140_WYG_042-14b>¶
　¶
　¶
　¶
　¶
　¶
　¶
　¶
御定全唐詩巻四十二¶
