# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.864543
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百八十三
<pb:KR4h0140_WYG_383-1a>¶
　欽定四庫全書¶
御定全唐詩巻三百八十三¶
　　張籍¶
　　　　野居¶
　貧賤易為適荒郊亦安居端坐無餘思彌樂古人書秋¶
　田多良苗野水多逰魚我無耒與網安得充廩厨寒天¶
　白日短簷下煖我軀四肢暫寛柔中腸鬱不舒多病減¶
　志氣為客足憂虞况復苦時節(一作時/節晚)覽景獨(一作/物空)踟¶
<pb:KR4h0140_WYG_383-1b>¶
　蹰¶
　　　　西州¶
　羌胡據西州近甸無邊城山東收税租養我防塞(一作/塞下)¶
　兵胡騎来無時居人常震驚嗟我五陵間農者罷耘耕¶
　邊頭多殺傷(一作/傷殺)士卒難全形郡縣發丁役丈夫各征¶
　行生男不得養懼身有姓名良馬不念秣烈士不茍營¶
　所願除國難再逢天下平¶
　　　　雜(一作/離)怨¶
<pb:KR4h0140_WYG_383-2a>¶
切切重切切秋風桂枝折人當少年嫁我當少年別念¶
君非征行年年長逺途妾身甘獨歿髙堂有舅姑山川¶
豈遥逺行人自不返¶
　　　惜花¶
春潭足芳樹水清不如素幽人愛華景一一空山暮月¶
出潭氣白㳺魚暗衝石夜深春思多酒醒山寂寂¶
　　　三原李氏園宴集¶
暮春天早熱邑居苦囂煩言從君子樂樂彼李氏園園¶
<pb:KR4h0140_WYG_383-2b>¶
中有草堂池引涇水泉開户西北望逺見嵯峨山借問¶
主人翁北州佐戎軒僕夫守舊宅為客侍華(一作/施榻)筵髙¶
懐(一作/膏壤)有餘興(一作/滋)竹樹芳且鮮傾我所持觴盡日共¶
留連疎拙不偶俗常喜形體閒况来幽棲地能不重歎¶
(一作/笑)言¶
　　　沈千運舊(一作/故)居¶
汝北君子宅我来見頽墉亂離子孫盡地屬鄰里翁土¶
木被丘墟谿路不連(一作/相)通舊井蔓草合牛羊墜其中¶
<pb:KR4h0140_WYG_383-3a>¶
君辭天子書放意任體躬一生不自力家與逆旅同髙¶
議切星辰餘聲激瘖聾方將旌舊閭百世可封崇嗟其¶
未積年巳為荒林叢時豈無知音(一作/者)不(一作/莫)能崇(一/作)¶
(孰/)此風浩蕩竟無覩我將安所從¶
　　　贈別孟郊(一本無/別字)¶
歷歷天上星沉沉水中萍幸當清秋夜流影及微形君¶
生衰俗間立身如禮經純誠(一作/淳意)發新(一作/髙)文獨有金¶
石聲才名振京國歸省東南行停車楚城下顧我不念¶
<pb:KR4h0140_WYG_383-3b>¶
程寳鏡曽墜水不磨豈(一作/難)自明苦節居貧賤所知賴¶
友生歡㑹方別離戚戚憂慮并安得在一方終老無送¶
迎¶
　　　卧疾¶
身病多思慮亦讀神農經空堂留燈燭(一作空房/夜留燈)四壁¶
青熒熒羇旅随(一作/逐)人歡貧賤還自輕今来問良醫乃¶
知病所生僮僕各憂愁(一作/相憂)杵臼無停聲見我形顦顇¶
勸藥語丁寧春雨枕席冷窗前新禽鳴開門起無力遥¶
<pb:KR4h0140_WYG_383-4a>¶
愛雞犬行服藥察耳目漸如醉者(一作覺/如酒)醒顧非達性¶
命(一作方悟/養生者)猶(一作/不)為憂患生(一作/并)¶
　　　別段生¶
與子骨肉親願言(一作/其)長相随况離父母傍從我學書¶
詩同在道路間講論亦未虧為文於我前日夕生光儀¶
行役多疾疚(一作/疹)賴此相扶持貧賤事難拘(一作/俱難)今日¶
有別離我去秦城中子留汴水湄離情兩飄斷不(一作/豈)¶
異風中絲幼年獨為客舉動難得(一作/為)宜努力自修勵¶
<pb:KR4h0140_WYG_383-4b>¶
常如見我時送我登山岡再拜(一作/揖)問還期還期在新¶
年勿怨歡㑹遲¶
　　　哭(一作/傷)于鵠¶
青(一作/西)山無逸人忽覺大國貧良玉沉幽泉名為天下¶
珍野性疎時俗再拜乃從軍氣髙終不合去如鏡上塵¶
我初有章句相合者唯君今来弔嗣子對隴燒新(一作/斯)¶
文耕者廢其耜㸑者絶其薪笥無新衣裳曷用光我身¶
奠酒(一作/回)徒拜手(一作/再拜)哀懐(一作/昔意)安能陳徒保金石韻¶
<pb:KR4h0140_WYG_383-5a>¶
千載人所聞¶
　　　南歸¶
促促念道路四支不常寧行車未及家天外非盡程骨¶
肉待我歡鄉里望我榮豈知東與西顦顇竟無成人言¶
苦夜長窮者不念明懼離其寢寐百憂傷性靈世道多¶
險薄相勸畢中誠逺逰無知音不如商賈行達人有常¶
志愚夫勞所(一作/無)營舊山行去逺(一作幸/未賣)言歸樂此生¶
　　　惜花¶
<pb:KR4h0140_WYG_383-5b>¶
濛濛庭樹花墜地無顔色日暮東風起飄揚玉階側殘¶
蘂在猶稀青條聳復直為君結芳實令君勿歎息¶
　　　奉和舎人叔直省時思琴¶
藹藹紫薇直秋意深無窮滴瀝仙閣漏肅穆禁池風竹¶
月泛涼影萱露澹幽叢地清物態勝宵閒琴思通時屬¶
雅音際逈凝虚抱中達人掌樞近常與隠黙同¶
　　　離婦¶
十載来夫家閨門無瑕疵薄命不生子古制有分離託¶
<pb:KR4h0140_WYG_383-6a>¶
身言同穴今日事乖違念君終棄捐誰能强在茲堂上¶
謝姑嫜長跪請離辭姑嫜見我往將決復沉疑與我古¶
時釧留我嫁時衣髙堂拊我身哭我於路陲昔日初為¶
婦當君貧賤時晝夜長魴績不得事蛾眉辛勤積黄金¶
濟君寒與飢洛陽買大宅邯鄲買侍兒夫壻乗龍馬出¶
入有光儀將為富家婦永為子孫資誰謂出君門一身¶
上車歸有子未必榮無子坐生悲為人莫作女作女實¶
難為¶
<pb:KR4h0140_WYG_383-6b>¶
　　　懐別¶
僕人驅行軒低昻出我門離堂無留客席上唯琴樽古¶
道随水曲悠悠繞荒村逺程未奄息別念在朝昏端居¶
愁嵗永獨此留清景豈無經過人尋歎門巷靜君如天¶
上雨我如屋下井無因同波流碩作形與影¶
　　　學仙¶
樓觀開朱門樹木連房廊中有學仙人少年休穀糧髙¶
冠如芙蓉霞月披衣裳六時朝上清佩玉紛鏘鏘自言¶
<pb:KR4h0140_WYG_383-7a>¶
天老書秘覆雲錦囊百年度一人妄泄有災殃每占有¶
仙相然後傳此方先生坐中堂弟子跪四廂金刀截身¶
髮結誓焚靈香弟子得其訣清齋入空房守神保元氣¶
動息随天罡爐燒丹砂盡晝夜候火光藥成既服食計¶
日乗鸞凰虚空無靈應終嵗安所望勤勞不能成疑慮¶
積心腸虚羸生疾疹夀命多夭傷身歿懼人見夜埋山¶
谷傍求道慕靈異不如守尋常先王知其非戒之在國¶
章¶
<pb:KR4h0140_WYG_383-7b>¶
　　　夜懐¶
窮居積逺念轉轉迷所歸幽蕙零落色暗螢參差飛病¶
生秋風簟淚堕月明衣無愁坐寂寞重使奏清徽¶
　　　城南¶
漾漾南澗水来作曲池流言尋參差島曉榜輕盈舟萬¶
繞不再止千尋盡孤幽藻澀訝人重萍分指魚㳺繁苗¶
毯下垂宻箭翻廻輈曝鼈亂自墜隂藤斜相鉤卧蔣黒¶
米吐翻芰紫角稠橋低競俯僂亭近閒夷猶目為逐勝¶
<pb:KR4h0140_WYG_383-8a>¶
朗手因掇芳柔漸喜㳺来極忽疑歸無由氣狀雖可覽¶
纎微諒難搜未聴主人賞徒愛清華秋¶
　　　懐友¶
人生有行役誰能如草木別離感中懐乃為我桎梏百¶
年受命短光景良不足念我別離者碩懐日月促平地¶
施道路車馬往不復空知為良田秋望禾黍熟端居無¶
儔侣日夜禱耳目立身難自覺常恐(一作/懼)憂與辱窮賤¶
無閒暇疾痛多嗜欲我思擕手人逍遥任心腹¶
<pb:KR4h0140_WYG_383-8b>¶
　　　寄別者¶
寒天正飛雪行人心切切同為萬里客中路忽離別別¶
君汾水東望君汾水西積雪無平岡空山無人蹊羸馬¶
時倚轅行行未遑食下車勸僮僕相顧莫歎息詎知佳¶
期隔離念終無極¶
　　　獻從兄¶
悠悠旱天雲不逺如飛塵賢達失其所沉飄同衆人擢¶
秀登王畿出為良使賔名髙滿朝野幼賤誰不聞一朝¶
<pb:KR4h0140_WYG_383-9a>¶
遇䜛邪流竄八九春詔書近遷移組綬未及身冬井無¶
寒冰玉潤難為焚虚懐日迢遥榮辱常保純我念出㳺¶
時勿吟康樂文碩言靈溪期聊欲相依因¶
　　　寄韓愈¶
野館非我室新居未能安讀書避塵雜方覺此地閒過¶
郭多園墟桑果相接連獨㳺竟寂寞如寄空雲山夏景¶
常晝毒宻林無鳴蟬臨溪一盥濯清去肢體煩出林望¶
曾城君子在其間戎府草章記阻我此逰盤憶昔西潭¶
<pb:KR4h0140_WYG_383-9b>¶
時並持釣魚竿共忻得魴鯉烹鱠于我前㡬朝還復來¶
歎息時獨言¶
　　　贈姚怤¶
漏天日無光澤土松不長君今職下位志氣安得揚白¶
髮文思壯才為國賢良無人識髙韻薦于天子傍况我¶
愚朴姿强趨利名塲逺同干貴人身舉固難彰昔逢汴¶
水濵今㑹習池陽豈無再来期顧恐非此方碩為石中¶
泉不為瓦上霜離別勿復道所貴不相忘¶
<pb:KR4h0140_WYG_383-10a>¶
　　　病中寄白學士拾遺¶
秋亭病客眠庭樹滿枝蟬涼風繞砌起斜影入牀前梨¶
晚漸紅墜菊寒無黄鮮倦逰寂寞日感歎蹉跎年塵歡¶
久消委華念獨迎延自寓城闕下識君弟事焉君為天¶
子識我方沉病纒無因㑹同語悄悄中懐煎¶
　　　雨中寄元宗簡¶
秋堂羸病起盥潄風雨朝竹影冷疎澀榆葉暗飄蕭街¶
徑多墜果牆隅有蛻蜩延瞻㳺歩阻獨坐閒思饒君居¶
<pb:KR4h0140_WYG_383-10b>¶
應如此恨言相去遥¶
　　　野寺後池寄友¶
佛寺連野水池幽夏景清繁木䕃芙蕖時有水禽鳴通¶
溪岸蹔斷分渚流復縈伴僧鐘磬罷月来池上明友人¶
竟不至東北見髙城獨逰自寂寞况此恨盈盈¶
　　　董公詩¶
誰主東諸侯元臣隴西公旌節居汴水四方皆承風在¶
朝四十年天下誦其功相我明天子政成如太宗東方¶
<pb:KR4h0140_WYG_383-11a>¶
有艱難公乃出臨戎單車入危城慈惠安羣兇公謂其¶
黨言汝材甚驍雄為我帳下士出入衞我躬汝息為我¶
子汝親為我翁衆皆相顧泣無不和且恭其父教子義¶
其妻勉夫忠不自以為資奉上但顒顒公衣無文采公¶
食少肥濃所憂在萬人人實我寧空輕刑寬其政薄賦¶
弛租庸四郡三十城不知嵗饑凶天子臨朝喜元老留¶
在東今聞揚盛徳就安我大邦百辟賀明主皇風恩賜¶
重朝廷有大事就決其所從海内既無虞君臣方肅雍¶
<pb:KR4h0140_WYG_383-11b>¶
端居任僚屬宴語常從容翩翩者蒼烏来巢於林叢甘¶
𤓰生場圃一蒂實連中田有嘉穀隴異畝穂亦同賢人¶
佐聖人徳與神明通感應我淳化生瑞我地中昔者此¶
州人但矜馬與弓今公施徳禮自然威武崇公其共百¶
年受祿將無窮¶
　　　祭退之¶
嗚呼吏部公其道誠巍昂生為大賢姿天使光我唐徳¶
義動鬼神鑒用不可詳獨得雄直氣發為古文章學無¶
<pb:KR4h0140_WYG_383-12a>¶
不該貫吏治得其方三次論諍退其志亦剛强再使平¶
山東不言所謀臧薦待皆寒羸但取其才良親朋有孤¶
稚婚姻有辦營如彼天有斗人可為信常如彼嵗有春¶
物宜得華昌哀哉未申施中年遽殂䘮朝野良共哀矧¶
於知舊腸籍在江湖間獨以道自將學詩為衆體久乃¶
溢笈囊略無相知人黯如霧中行北逰偶逢公盛語相¶
稱明名因天下聞傳者入歌聲公領試士司首薦到上¶
京一来遂登科不見苦貢場觀我性朴直乃言及平生¶
<pb:KR4h0140_WYG_383-12b>¶
由茲類朋黨骨肉無以當坐令其子拜常呼幼時名追¶
招不隔日繼踐公之堂出則連轡馳寢則對榻牀搜窮¶
古今書事事相酌(一作/斟)量有花必同尋有月必同望為¶
文先見草釀熟偕共觴新果及異鮭無不相待嘗到今¶
三十年曽不少異更公文為時師我亦有微聲而後之¶
學者或號為韓張我官麟臺中公為大司成念此委末¶
秩不能力自揚特狀為博士始獲升朝行未㡬享其資¶
遂忝南宫郎是事賴拯扶如屋有棟梁去夏公請告養¶
<pb:KR4h0140_WYG_383-13a>¶
疾城南荘籍時官休罷兩月同㳺翔黄子陂岸曲地曠¶
氣色清新池四平漲中有蒲荇香北臺臨稻疇茂栁多¶
隂涼板亭坐垂釣煩苦稍巳平共愛池上佳聨句舒遐¶
情偶有賈秀才来茲亦同并移船入南溪東西縱篙橕¶
劃波激船舷前後飛鷗鶬回入潭瀨下網截鯉與魴踏¶
沙掇水蔬樹下烝新秔日来相與嬉不知暑日長柴翁¶
擕童兒聚觀於岸傍月中登髙灘星漢交垂芒釣車擲¶
長綫有獲齊歡驚夜闌乗馬歸衣上草露光公為逰谿¶
<pb:KR4h0140_WYG_383-13b>¶
詩唱咏多慨慷自期此可老結社於其鄉籍受新官詔¶
拜恩當入城公因同歸還居處隔一坊中秋十六夜魄¶
圓天差晴公既相邀留坐語於堦楹乃出二侍女合彈¶
琵琶箏臨風聴繁絲忽遽聞再更顧我數来過是夜涼¶
難忘公疾浸日加孺人視藥湯来候不得宿出門每廻¶
遑自是將重危車馬候縱横門僕皆逆遣獨我到寢房¶
公有曠達識生死為一綱及當臨終晨意色亦不荒贈¶
我珍重言傲然委衾裳公比欲為書遺約有修章令我¶
<pb:KR4h0140_WYG_383-14a>¶
　署其末以為後事程家人號於前其書不果成子符奉¶
　其言甚於親使令魯論未訖注手跡今微茫新亭成未¶
　登閉在荘西廂書札與詩文重疊我笥盈頃息萬事盡¶
　腸情多摧傷舊塋盟津北野窆動皷鉦栁車一出門終¶
　天無廻箱籍貧無贈貲曷用申哀誠衣器陳下帳醪餌¶
　奠堂皇明靈庶鑒知髣髴斯来饗¶
　¶
　¶
<pb:KR4h0140_WYG_383-14b>¶
　¶
　¶
　¶
　¶
　¶
　¶
　¶
御定全唐詩巻三百八十三¶
