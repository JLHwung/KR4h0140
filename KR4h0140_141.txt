# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.215276
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百四十一
<pb:KR4h0140_WYG_141-1a>¶
　欽定四庫全書¶
御定全唐詩巻一百四十　一¶
　　王昌齡¶
　　　　詠史¶
　荷畚至洛陽杖策逰北門天下盡兵甲豺狼滿中原眀¶
　夷方遘患顧我徒崩犇自慙菲薄才誤䝉國士恩位重¶
　任亦重時危志彌敦西北未及終東南不可吞進則耻¶
　保躬退乃為觸藩歎息嵩山老而後知其尊(本集詠史/云荷畚至)¶
<pb:KR4h0140_WYG_141-1b>¶
　(洛陽胡馬屯北門天下裂其土豺狼滿中原眀夷方濟/世斂翼黄埃昏披雲見龍顔始䝉國士恩位重謀亦深)¶
　(所舉無遺奔長策寄臨終東南不可吞賢智茍/有時貧賤安所論惟然嵩山老而後知我言)¶
　　　　雜興¶
　握中銅匕首粉剉楚山鐡義士頻報讎殺人不曽缺可¶
　悲燕丹事終被狼虎滅一舉無兩全荆軻遂為血誠知¶
　匹夫勇何取萬人傑無道吞諸侯坐見九州裂¶
　　　　秋興¶
　日暮西北堂凉風洗脩木著書在南窗門館常肅肅苔¶
<pb:KR4h0140_WYG_141-2a>¶
草延古意視聽轉幽獨㦯問余所營刈黍就寒谷¶
　　　齋心¶
女蘿覆石壁溪水幽濛朧紫葛蔓黄花娟娟寒露中朝¶
飲花上露夜卧松下風雲英化為水光采與我同日月¶
蕩精魄寥寥天宇(一作/府)空¶
　　　獨逰¶
林卧情每(一作/自)閒獨逰景常晏時從㶚陵下垂釣徃南¶
澗手携雙鯉魚目送千里雁悟彼飛(一作/非)有適如此罹¶
<pb:KR4h0140_WYG_141-2b>¶
憂患放之清冷泉因得省疎慢永懐青岑客廻首白雲¶
間神超物無違(一作超然/無遺事)豈繫名與宦¶
　　　香積寺禮拜萬廻平等二聖僧塔¶
真無御化(一作/比)来借(一作/昔)有乗化(一作/花)歸如彼雙塔内¶
孰䏻知是非愚也駭蒼生聖哉為帝師當為時世出不¶
由天地資萬廻主(一作/至)此方平等性無違今我一禮心¶
億刼同不移肅肅松柏下諸天来有時¶
　　　就道士問周易叅同契¶
<pb:KR4h0140_WYG_141-3a>¶
仙人騎白鹿髪短耳何長時余采菖蒲忽見嵩之陽稽¶
首求丹經乃出懐中方披讀了不悟歸来問稽康嗟余¶
無道骨發我入太行¶
　　　諸官逰招隠寺¶
山館人已空青蘿換風雨自從永眀世月向龍宫吐鑿¶
井長幽泉白雲今如古應真坐松柏錫杖挂窗户口云¶
七十餘䏻救諸有苦回指巖樹花如聞道場鼓金色身¶
壊滅真如性無主僚友同一心清光遣誰取¶
<pb:KR4h0140_WYG_141-3b>¶
　　　宴南亭¶
寒江暎村林亭上納鮮潔楚客共閒飲靜坐金管闋酣¶
竟(一作/意)日入山暝来雲歸穴城樓空杳靄猿鳥(一作/鳴)備¶
清切物狀如絲綸上(一作/道)心為予決訪君東溪事早晩¶
樵路絶(一作/濶)¶
　　　何九於客舍集¶
客有住桂陽亦如巢林鳥罍觴且終宴功業曽未了山¶
月空霽時江眀髙樓曉門前泊舟檝行次入松篠此意¶
<pb:KR4h0140_WYG_141-4a>¶
投贈君滄波風(一作/空)褭褭(一作/嫋嫋)¶
　　　洛陽尉劉晏與府掾(一作/縣)諸公茶集天宫寺岸¶
　　　道上人房¶
良友呼我宿月眀懸天宫道安風塵外灑掃青林中削¶
去府縣理豁然神機空自從三湘還始得今夕同舊居¶
太行北逺宦滄溟東各有四方事白雲䖏處通¶
　　　觀江淮名勝圖¶
刻意吟雲山尤知隠淪妙逺公何為者再詣臨海嶠而¶
<pb:KR4h0140_WYG_141-4b>¶
我髙其風披圗得遺照援毫無逃境遂展千里眺淡掃¶
荆門煙眀標赤城燒青葱林間嶺隠見淮海徼但指香¶
爐頂無聞白猿嘯沙門既云滅獨徃豈殊調感對懐拂¶
衣胡寧事漁釣安期始遺舄千古謝榮耀投跡庶可齊¶
滄浪有孤棹¶
　　　㶚上閒居¶
鴻都有歸客偃卧滋陽村軒冕無枉顧清川照我門空¶
林網夕陽寒鳥赴荒(一作/幽)園廓落時得意懐㢤莫與言庭¶
<pb:KR4h0140_WYG_141-5a>¶
前有孤鶴欲啄常翩翻為我銜素書弔彼顔與原二君¶
既不朽所以慰其魂¶
　　　風凉原上作¶
隂岑宿雲歸煙霧濕松柏風凄日初曉下嶺望川澤逺¶
山無晦(一作/遺)眀秋水千里白佳氣盤未央聖人在凝碧¶
闗門阻天下信是帝王宅海内方晏然廟堂有竒策時¶
貞守全運罷去逰說客予忝蘭䑓人幽尋免貽責¶
　　　裴六書堂¶
<pb:KR4h0140_WYG_141-5b>¶
閑堂閉空隂竹林(一作/木)但清響窗下長嘯客區中無遺¶
想經綸精微言兼濟當獨徃¶
　　　江上聞笛¶
横笛怨江月扁舟何處尋聲長楚山外曲繞胡闗深相¶
去萬餘里遥傳此夜心寥寥浦溆寒響盡惟幽林不知¶
誰家子復奏邯鄲音水客皆擁棹空霜遂盈襟羸馬望¶
北走遷人悲越吟何當邉草白旌莭隴(一作/龍)城隂¶
　　　太湖秋夕¶
<pb:KR4h0140_WYG_141-6a>¶
水宿煙雨寒洞庭霜落微月眀移舟去夜靜魂夢歸暗¶
覺海風度蕭蕭聞雁飛¶
　　　趙十四兄見訪¶
客来舒長簟開閣延清風但有無絃琴共君盡尊中晩¶
来常讀易頃者欲(一作/獨)還嵩世事何須道黄精且養䝉¶
嵇康殊寡識張翰獨知終忽憶鱸魚鱠扁舟徃江東¶
　　　過華隂¶
雲起太華山雲山(一作/山色)互眀滅東峰始含景了了見松¶
<pb:KR4h0140_WYG_141-6b>¶
雪覉人感幽棲窅暎轉竒絶欣然忘所疲永望吟不輟¶
信宿百餘里出闗玩新月何意昨来心(一作乍/㝠㝠)遇物遂¶
遷别人生屢如此何以肆愉恱¶
　　　九江口作¶
漭漭江勢濶雨開潯陽秋驛門是髙㟁望盡黄蘆洲水¶
與五谿合心期萬里逰眀時無棄才謫去隨孤舟鷙鳥¶
立寒木丈夫佩吳鈎何當報君恩却繫單于頭¶
　　　大梁途中作¶
<pb:KR4h0140_WYG_141-7a>¶
怏怏歩長道客行渺無端郊原欲下雪天地稜稜寒當¶
時每酣醉不覺行路難今日無酒錢悽惶向誰歎¶
　　　途中作¶
逰人愁嵗晏早起遵王畿墜葉吹未曉疎林月微微驚¶
禽棲不定寒獸相因依歎此霜露下復聞鴻雁飛渺然¶
江南意惜與中途違羇旅悲壯髪别離念征衣永圗豈¶
勞止眀莭期所歸寧厭楚山曲無人長掩扉¶
　　　山行入涇州¶
<pb:KR4h0140_WYG_141-7b>¶
倦此山路長停驂問賓御林巒信回惑(一作坰林/徃㦯回)白日¶
落何處徙倚望長風㴞㴞引歸慮微雨隨雲收濛濛傍¶
山去西臨有邉邑北走盡亭戍涇水横白煙州城隠寒¶
樹所嗟異風俗已自少情趣豈伊懐土多(一作戀/懐土)觸目¶
(一作/解物)忻所遇¶
　　　小敷谷龍潭祠作(第十九句/缺一字)¶
崖谷歕疾流地中有雷集百泉勢相蕩巨石皆却立跳¶
波沸崢嶸深處不可挹昏為蛟龍怒(一作/窟)清(一作/時)見雲¶
<pb:KR4h0140_WYG_141-8a>¶
雨入靈怪崇偏祠廢興自兹邑沈滛頃多昧檐宇遂不¶
葺吾聞被眀典盛徳惟世及生人載山川血食報原隰¶
豈伊駭微險將以循甿揖　飛振吕梁忠信亦我習波¶
流浸已廣悔吝在所汲谿水有清源褰裳靡沾濕¶
　　　段宥㕔孤桐¶
鳯皇所宿處月暎孤桐寒槁葉零落盡空柯蒼翠殘虗¶
心誰䏻見直影非無端響發調尚苦清商勞一彈¶
　　　琴¶
<pb:KR4h0140_WYG_141-8b>¶
孤桐秘虚鳴樸素傳幽真髣髴絃指外遂見初古人意¶
逺風雪苦時来江山(一作/上)春髙宴未終曲誰䏻辨經綸¶
　　　初日¶
初日淨金閨先照牀前暖斜光入羅幕稍稍親絲管雲¶
髪不䏻梳楊花更吹滿¶
　　　失題¶
姦雄乃得志遂使羣心揺赤風蕩中原烈火無遺巢一¶
人計不用萬里空蕭條¶
<pb:KR4h0140_WYG_141-9a>¶
　　　贈宇文中丞(本暢/當詩)¶
僕本濩落人辱當州郡使量力頗及早謝歸今即已蕭¶
蕭若凌虚衿帶頃消靡車服卒然来涔陽作逰子鬱鬱¶
寡開顔黙默獨行李忽逢平生友一笑方在此秋清寧¶
風日楚思浩雲水為語弋林者㝠㝠鴻逺矣¶
　　　箜篌引¶
盧谿郡南夜泊舟(盧谿在辰州龍標故地即馬援歌/中武溪水所出也㦯作瀘溪者非)夜¶
聞兩(一作/南)岸𦍑戎謳其時月黒猿啾啾微雨霑衣令人¶
<pb:KR4h0140_WYG_141-9b>¶
愁有一遷客登髙樓不言不寐彈箜篌彈作薊門桑(一/作)¶
(葉/)葉秋風沙颯颯青塚頭將軍鐡騘汗血流深入匈奴¶
戰未休黄旗一㸃兵馬收亂殺胡人積如丘瘡病驅来¶
配(一作/役)邉州仍披漠北羔羊裘顔色飢枯掩面羞眼眶¶
淚滴深兩眸思還本鄉食氂牛欲語不得指咽喉或有¶
強壯䏻吚嚘意說被他邉將讎五世屬藩漢主留碧毛¶
氊帳河曲逰槖駞五萬部落稠勅賜飛鳳金兠鍪為君¶
百戰如過籌靜掃隂山無鳥投家蔵鐡劵特承優黄金¶
<pb:KR4h0140_WYG_141-10a>¶
千(一作/百)斤不稱求九族分離作楚囚深谿寂寞絃苦幽¶
草木悲感聲颼飀僕本東山(一作/山東)為國憂眀光殿前論¶
九疇簏讀兵書盡㝠搜為君掌上施權謀洞曉山川無¶
與儔紫宸詔發逺懐柔揺筆飛霜如奪鈎鬼神不得知¶
其由憐愛蒼生比蚍蜉朔(一作/緣)河屯兵須漸抽盡遣降¶
来拜御溝便令海内休戈矛何用班超定逺侯史臣書¶
之得已不¶
　　　烏棲曲¶
<pb:KR4h0140_WYG_141-10b>¶
白馬逐朱車黄昏入狭邪(一本重狭/邪二字)栁樹烏爭宿爭枝¶
未得飛上屋東房少婦壻從軍每聽烏啼知夜分¶
　　　城傍曲¶
秋風鳴桑條草白狐兔驕邯鄲飲(一作飯/一作飽)来酒未消城¶
北原平掣皂雕射殺空營兩騰虎廻身却月佩弓弰¶
　　　行路難¶
雙絲作綆繫銀瓶百尺寒泉轆轤上懸絲一絶不可望¶
似妾傾心在君掌人生意氣好遷捐只重狂花不重賢¶
<pb:KR4h0140_WYG_141-11a>¶
　宴罷調筝奏離鶴廻嬌轉盼泣君前君不見眼前事豈¶
　保須臾心勿異西山日下雨足稀側有浮雲無所寄但¶
　願莫忘前者言剉骨黄塵亦無愧行路難勸君酒莫辭¶
　煩(一作勸酒/莫辭煩)羙酒千鍾猶可盡心中片愧(一作/恨)何可論¶
　一聞漢主思故劍使妾長嗟萬古魂¶
　　　　奉贈張荆州¶
　祝融之峯紫雲銜翠如何其雪嶄嵓邑西有路緣石壁¶
　我欲從之卧穹嵌魚有心兮脫網罟江無人兮鳴楓杉¶
<pb:KR4h0140_WYG_141-11b>¶
　王君飛舄(一作/鳥)仍未去蘇躭宅中意遥緘¶
　¶
　¶
　¶
　¶
　¶
　¶
御定全唐詩巻一百四十一¶
