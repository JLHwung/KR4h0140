# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.289279
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百十五
<pb:KR4h0140_WYG_715-1a>¶
　欽定四庫全書¶
御定全唐詩巻七百十五¶
　　盧延讓¶
　盧延讓字子善范陽人光化九年進士第朗陵雷滿辟¶
　從事滿敗歸王建授水部員外郎累遷給事中終刑部¶
　侍郎詩一巻今存十首¶
　　　　苦吟¶
　莫話詩中事詩中難更無吟安一箇字撚斷數莖鬚險¶
<pb:KR4h0140_WYG_715-1b>¶
　覓天應悶狂搜海亦枯不同文賦易為著者之乎¶
　　　　雪¶
　瑞雪落紛華隨風一向斜地平鋪作月天迥撒成花客¶
　滿燒煙舎牛牽賣炭車吾皇憂挾纊猶自問君家¶
　　　　松寺¶
　山寺取涼當夏夜共僧蹲坐石堦前兩三條電欲為雨¶
　七八箇星猶在天衣汗稍停牀上扇茶香時撥澗中泉¶
　通宵聴論蓮華義不藉松窗一覺眠¶
<pb:KR4h0140_WYG_715-2a>¶
　　　贈僧¶
浮世浮華一斷空偶抛煩惱到蓮宫髙僧解語牙無水¶
老鶴能飛骨有風野色吟餘生竹外山隂坐久入池中¶
禪師莫問求名苦滋味過於食蓼蟲¶
　　　逢友人赴闕¶
正當天下待雍熙丹詔徵来早為遲倚馬才髙猶愛藝¶
問牛心在肯容私吏開黄閣排班處民擁青門看入時¶
却笑郡人留不得感㤙唯擬立生祠¶
<pb:KR4h0140_WYG_715-2b>¶
　　　哭李郢端公¶
軍門半掩槐花宅毎過猶聞哭臨聲北固暴亡兼在路¶
東都權𦵏未歸塋漸窮老僕慵看馬著慘佳人暗理筝¶
詩侣酒徒消㪚盡一場春夢越王城¶
　　　謝楊尚書惠櫻桃¶
滿合虚紅怕動揺尚書知重賜櫻桃揉藍尚帶新鮮葉¶
潑血猶殘舊折條萬顆真珠輕觸破一團甘露軟含消¶
春来老病尤珍荷併食中腸似火燒¶
<pb:KR4h0140_WYG_715-3a>¶
　　　寒食日戲贈李侍御¶
十二街如市紅塵咽不開灑蹄驄馬汗沒處看花来¶
　　　樊川寒食二首¶
寒食權豪盡出行一川如畫雨初晴誰家絡絡游春盛¶
擔入花間軋軋聲¶
鞍馬和花總是塵歌聲處處有佳人五陵年少麤於事¶
栲栳量金買斷春¶
　　　句¶
<pb:KR4h0140_WYG_715-3b>¶
只訛㱔子縁應耗沒多光(八月十/六夜)　臂鷹健卒懸氊㡌¶
騎馬佳人巻畫衫(送周太保/赴浙西)　每過私第邀看鶴長著¶
公裳送上驢(寄/友)　名帋毛生五門下家僮骨立六街中¶
(旅舎/言懐)　雲間鬧鐸騾駝至雪裏殘骸虎拽来(蜀/路)　樹上¶
諮諏批頰鳥窗間壁駮叩頭蟲(冬/夜)　莫欺零落殘牙齒¶
曽吃紅綾餅餤来　渡水蹇驢雙耳直避風羸僕一肩¶
髙(雪/)　髙據襄陽播盛名問人人道是詩星(弔孟浩然/  以上並)¶
(見海録/碎事)　涼雨打低殘菡蓞急風吹㪚小蜻蜓(見錦繡/萬花谷)¶
<pb:KR4h0140_WYG_715-4a>¶
　裵皡¶
裵皡字司東河東人光化中進士第歴事梁唐晉官至¶
尚書左僕射詩一首¶
　　　示門生馬侍郎𦙍孫¶
宦途最重是文衡天與愚夫著盛名三主禮闈年八十¶
門生門下見門生¶
　王希羽(一作/王羽)¶
王希羽池州人天復元年登進士第授秘書省正字後¶
<pb:KR4h0140_WYG_715-4b>¶
與楊䕫康駢客於田頵詩一巻今存一首¶
　　　贈杜荀鶴¶
金榜曉懸生世日玉書潛記上升時九華山色髙千尺¶
未必髙於第八枝¶
　柯崇(一作/宗)¶
柯崇閩人天復元年進士第授太子校書詩二首¶
　　　宫怨二首¶
塵滿金爐不炷香黄昏獨自立重廊笙歌何處承恩寵¶
<pb:KR4h0140_WYG_715-5a>¶
一一隨風入上陽¶
長門槐柳半蕭踈玉輦沈思恨有餘紅淚漸消傾國態¶
黄金誰為達相如¶
　劉象¶
劉象京兆人天復元年登第詩十首¶
　　　早春池亭獨游三首¶
春意送殘臘春晴融小洲蒲茸纔簇岸栁頰巳遮樓便¶
有杯觴興可攄羈旅愁鳧鷖亦相狎盡日戲清流¶
<pb:KR4h0140_WYG_715-5b>¶
清流環緑篠清景媚虹橋鶯刷初遷羽莎拳擬拆苖細¶
沙擢暖岸淑景動和飇倍憶同袍侣相歡倒一瓢¶
一瓢歡自足一日興偏多幽意人先賞踈叢蝶未過知¶
音新句苦窺沼醉顔酡萬慮從相擬今朝欲奈何¶
　　　鷺鷥¶
潔白孤髙生不同頂絲清軟冷揺風窺魚翹立荷香裏¶
慕侣低翻栁影中幾日下朝辭紫閣多時凝目向晴空¶
摩霄志在潛修羽㑹接鸞凰别葦叢¶
<pb:KR4h0140_WYG_715-6a>¶
　　　春夜二首¶
幾處兵戈阻路岐憶山心切與山違時難何處披懐抱¶
日日日斜空醉歸¶
一别杜陵歸未期秪憑魂夢接親知近来欲睡兼難睡¶
夜夜夜深聞子規¶
　　　曉登迎春閣¶
未櫛憑欄眺錦城煙籠萬井二江明香風滿閣花盈户¶
(一作/滿樹)樹樹樹梢啼曉鶯¶
<pb:KR4h0140_WYG_715-6b>¶
　　　詠仙掌¶
萬古亭亭倚碧霄不成擎亦不成招何如掬取天(一作/蓮)¶
池水灑向人間救旱苖¶
　　　郪中感舊¶
頃年曽住此中来今日重游事可哀憶得幾家歡宴處¶
家家家業盡成灰¶
　　　白髭¶
到處逢人求至藥幾回染了又成絲素絲易染髭難染¶
<pb:KR4h0140_WYG_715-7a>¶
墨翟當時合泣髭¶
　沈顔¶
沈顔字可鑄吳郡人天復初登進士第授校書郎入吳¶
仕至翰林學士知制誥陵陽集五巻今存詩二首¶
　　　題縣令范傳真化洽亭¶
前有淺山屹然如屏後有卑嶺繚然如城跨池左右足¶
以建亭斯亭何名化洽而成¶
　　　書懐寄友人¶
<pb:KR4h0140_WYG_715-7b>¶
江湖勞遍尋秪自長愁襟到處慵開口何人可話心登¶
樓得句遠望月抒情深却憶山齋後猨聲相伴吟¶
　楊凝式¶
楊凝式字景度宰相渉之子昭宗朝登進士第歴事唐¶
晉漢周官至太子太保詩三首¶
　　　題壁¶
院似禪心靜花如覺性圓自然知了義爭肯學神仙¶
　　　贈張全義¶
<pb:KR4h0140_WYG_715-8a>¶
洛陽風景實堪哀昔日曽為瓦子堆不是我公重葺理¶
至今猶是一堆灰¶
　　　題懷素酒狂帖後¶
十年揮素學臨池始識王公學衛非草聖未須因酒發¶
筆端應解化龍飛¶
　　　句¶
押引蝗蟲到洛京合消郡守逺相迎(歸洛寄尹張從/恩時蝗適至)¶
到此今經三紀春(洛陽聞並/見紀)¶
<pb:KR4h0140_WYG_715-8b>¶
　李琪¶
李琪字台秀燉煌人昭宗時舉進士累官殿中侍御史¶
入梁為翰林學士末帝時拜門下平章事唐明宗朝位¶
至太子少傅集十巻今存詩二首¶
　　　奉試詔用拓拔思㳟為京北收復都統(一作聞/詔作)¶
飛騎經巴棧鴻恩及夏臺將從天上去人自日邉来此¶
處金門遠何時玉輦廻早平闗右賊莫待詔書催¶
　　　題廣愛寺楞伽山¶
<pb:KR4h0140_WYG_715-9a>¶
善髙天外遠方丈海中遥自有山神䕶應無刧火燒壞¶
文侵古壁飛劍出寒霄何似蒼蒼色嚴妝十七朝¶
　　　句¶
哀痛不下詔登封誰上書(僖宗幸/蜀詠)¶
　劉崇龜¶
劉崇龜滑州人擢進士第大順中終清海軍節度嶺南¶
東道觀察使詩一首¶
　　　寄桂帥¶
<pb:KR4h0140_WYG_715-9b>¶
碧幢仁施合洪鈞桂樹林前倍得春莫戀此時好風景¶
磻溪不是釣漁人¶
　劉崇魯¶
劉崇魯字郊文崇龜弟也擢進士第景福中官水部郎¶
中知制誥坐崔昭緯黨貶崖州司户詩一首¶
　　　席上吟¶
南行忽見李深之手舞如蜚令不疑任有風流兼蘊藉¶
天生不似鄭都知¶
<pb:KR4h0140_WYG_715-10a>¶
　孫定¶
孫定字志元涪州大戎之族子景福中應舉無成詩一¶
首¶
　　　寄孫儲(一作下第/醉中寄儲)¶
行行血淚灑塵襟事逐東流渭水深秋跨蹇驢風尚𦂳¶
靜投孤店日初沈一枝猶掛東堂夢千里空馳北巷心¶
明月悲歌又前去滿城煙樹噪春禽¶
　許晝¶
<pb:KR4h0140_WYG_715-10b>¶
許晝睢陽人天復四年及第詩二首¶
　　　江南行¶
江南瀟灑地本自與君宜固節還同我虚心欲待誰澗¶
泉傍借響山木共含滋粉膩蟲難篆叢踈鳥易窺盡應¶
逢野渡中忽見村祠葉掃秋空靜根横古塹危影迷寒¶
靄裏聲出夜風時客棹深深過人家遠遠移游邉曽結¶
念到此數題詩莫恨成龍晚成龍㑹有期¶
　　　中秋月¶
<pb:KR4h0140_WYG_715-11a>¶
應是蟾宫别有情毎逢秋半倍澄清清光不向此中見¶
白髪爭教何處生閑地占將真可惜幽窗分得始為明¶
殷勤好長来年桂莫遣平人道不平¶
　薛凖¶
薛凖員外郎天復中卒詩一首¶
　　　臨終詩¶
舊國深恩不易酬又離繼母出他州誰知天怒無因息¶
積媿終身乞速休¶
<pb:KR4h0140_WYG_715-11b>¶
　裵諧¶
裵諧説之昆季也天祐三年登第終桂嶺攝令詩一首¶
　　　觀修處士畫桃花圖歌¶
一從天寳王維死於今始遇修夫子能向鮫綃四幅中¶
丹青暗與春爭工勾芒若見應羞殺暈緑勻紅漸分别¶
堪憐彩筆似東風一朶一枝隨手發燕支乍溼如含露¶
引得嬌鶯癡不去多少遊蜂盡日飛看遍花心求入處¶
工夫妙麗實竒絶似對韶光好時節偏宜留著待深冬¶
<pb:KR4h0140_WYG_715-12a>¶
　鋪向樓前殛霜雪¶
　　　　句¶
　風囘山火斷朝落岸氷髙(湘江/吟)　名終埋不得骨任朽¶
　何妨(經杜甫墳龜/見詩話總)¶
　¶
　¶
　¶
　¶
<pb:KR4h0140_WYG_715-12b>¶
　¶
　¶
　¶
　¶
　¶
　¶
　¶
御定全唐詩巻七百十五¶
