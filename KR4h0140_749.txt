# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.005711
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百四十九
<pb:KR4h0140_WYG_749-1a>¶
　欽定四庫全書¶
御定全唐詩巻七百四十九¶
　　李中¶
　　　　登毗陵青山樓¶
　髙樓閒上對晴空豁目開襟半日中千里吳山清不斷¶
　一邉遼海浸無窮人生歌笑開花霧(一作/露)世界興亡落葉¶
　風吟罷倚欄何限意囘頭城郭暮煙籠¶
　　　　晉陵罷任寓居依韻和陳銳秀才見寄¶
<pb:KR4h0140_WYG_749-1b>¶
　掩門三徑莓苔綠車馬誰來陋巷間卧棄琴書公幹病¶
　笑迎風月歩兵閒當秋每謝蛬清耳漸老多慙酒借顔¶
　濟物未能伸一術敢於明代愛青山¶
　　　　春苔¶
　春霖催得鎖煙濃竹院莎齋徑小通誰愛落花風味處¶
　莫愁門巷襯殘紅¶
　　　　夏雲¶
　如峰形狀在西郊未見從龍上泬寥多謝好風吹起後¶
<pb:KR4h0140_WYG_749-2a>¶
化為甘雨濟田苗¶
　　　書夏秀才幽居壁¶
永巷苔深户半開牀頭書劒積塵埃最憐小檻疎篁晩¶
幽鳥雙雙何處來¶
　　　紅花¶
紅花顔色掩千花任是猩猩血未加染出輕羅莫相貴¶
古人崇儉誡奢華¶
　　　安福縣秋吟寄陳銳祕書¶
<pb:KR4h0140_WYG_749-2b>¶
縣庭事簡得餘功詩興秋來不可窮卧聽寒蛬莎砌月¶
行衝落葉水村風愁髭漸去人前白醉面猶憐鑑裏紅¶
苦恨交親多契濶未知良㑹㡬時同¶
　　　新喻縣酬王仲華少府見貽¶
事簡開樽有逸情共忻官舎月華清每慙花欠河陽景¶
長愧琴無單父聲未泰黎元慚曠職縱行謙直是虚名¶
與君盡力行公道敢向昌朝俟陟眀¶
　　　暮春有感寄宋維員外¶
<pb:KR4h0140_WYG_749-3a>¶
杜宇聲中老病心此心無計駐光隂西園雨過好花盡¶
南陌人稀芳草深喧夢却嫌鶯語老伴吟惟怕月輪沉¶
眀年才候東風至結駟期君預去尋¶
　　　題吉水縣㕔前新栽小松¶
劚開幽澗蘚苔斑移得孤根植砌前影小未遮官舎月¶
翠濃猶帶舊山煙羣花解笑香寧乆衆木雖髙節不堅¶
輸我婆娑欄檻内晩風蕭颯學幽泉¶
　　　贈(一作/貽)念法華經綬上人¶
<pb:KR4h0140_WYG_749-3b>¶
五更初起掃松堂瞑目先焚一炷香念徹蓮經誰得見¶
千峰巖外曉蒼蒼¶
　　　秋日途中¶
信歩騰騰野㟁邉離家都為利名牽疎林一路斜陽裏¶
颯颯西風滿耳蟬¶
　　　宿韋校書幽居¶
溪上髙眠與鶴閒開樽留我待柴闗園林月白秋霖歇¶
　一夜泉聲似故山¶
<pb:KR4h0140_WYG_749-4a>¶
　　　依韻和友人秋夕見寄¶
夕風庭葉落誰見此時情不作闗河夢空聞砧杵聲㑹¶
須求至理何必歎無成好約髙僧宿同看海月生¶
　　　吉水作尉酬髙援秀才見贈¶
佐邑慙無術敢言貧與清風騷誰是主煙月自闗情巻¶
箔當山色開窓就竹聲憐君惠嘉句資我欲垂名¶
　　　送智雄上人¶
忽起游方念飄然不可留未知攜一錫乗興向何州古¶
<pb:KR4h0140_WYG_749-4b>¶
㟁春雲散遥天晩雨收想應重㑹面風月又清秋¶
　　　覽友人巻¶
新詩開巻處造化竭精英雪霽楚山碧月髙湘水清初¶
吟塵慮息再味古風生自此寰區内喧騰二雅名¶
　　　送人南逰¶
浪跡天涯去南荒必動情草青虞帝廟雲暗夜郎城越¶
鳥驚鄉夢蠻風解宿酲早思歸故里華髮等閒生¶
　　　晉陵縣夏日作¶
<pb:KR4h0140_WYG_749-5a>¶
事簡公庭静開簾暑氣中依經煎綠茗入竹就清風至¶
論招禪客忘機憶釣翁晩凉安枕簟海月出牆東¶
　　　郵亭蚤起¶
郵舎殘燈在村林雞唱頻星河吟裏曉川陸望中春舊¶
友青雲貴殊鄉素髪新悠悠念行計難更駐征輪¶
　　　客中寒食¶
旅次經寒食思鄉淚濕巾音書天外斷桃李雨中春欲¶
飲都無緒唯吟似有因輸他郊郭外多少踏青人¶
<pb:KR4h0140_WYG_749-5b>¶
　　　旅館秋夕¶
寥寥山館裏獨坐酒初醒舊業多年别秋霖一夜聴砌¶
蛬聲漸息窓燭影猶停蚤晚無他事休如泛水萍¶
　　　宿青溪米處士幽居¶
寄宿溪光裏夜凉髙士家養風窓外竹呌月水中蛙静¶
慮同搜句清神旋煮茶唯憂暁雞唱塵裏事如麻¶
　　　維舟秋浦逢故人張矩同泊¶
缷帆清夜碧江濱冉冉凉風動白蘋波上正吟新霽月¶
<pb:KR4h0140_WYG_749-6a>¶
㟁頭恰見故鄉人共驚别後霜侵鬢互說年來疾逼身¶
且飲一壺銷百恨㑹須遭遇識通津¶
　　　代别¶
明日鳴鞭天一涯悠悠此夕怯分離紅樓有恨金波轉¶
翠黛無言玉筯垂浮蟻不能迷逺意廻紋從此寄相思¶
花時定是慵開鑑獨向春風忍掃睂¶
　　　悼懐王喪妃¶
花綻花開事可驚暫來浮世返蓬瀛楚宫夢斷雲空在¶
<pb:KR4h0140_WYG_749-6b>¶
洛浦神歸月自眀香解返魂成浪語膠能續斷是虚名¶
音容寂寞春牢落誰㑹樓中獨立情¶
　　　酒醒¶
睡覺花隂芳草軟不知眀月出牆東杯盤狼籍人何處¶
聚散空驚似夢中¶
　　　送虞道士¶
煙霞聚散通三島星斗分眀在一壺笑說餘杭沽酒去¶
蔡家重要㑹麻姑¶
<pb:KR4h0140_WYG_749-7a>¶
　　　懐舊夜吟寄趙杞¶
長笛聲中海月飛桃花零落滿庭墀魂銷事去無尋處¶
酒醒孤吟不寐時萱草豈能忘積恨尺書誰與逹相思¶
悠悠方寸何因解明日江樓望渺瀰¶
　　　宿臨江驛¶
候館寥寥輟櫂過酒醒無奈旅愁何雨昬郊郭行人少¶
葦暗汀洲宿鴈多干祿已悲凋髮鬢結茅終愧負煙蘿¶
篇章早晚逢知已苦志忘形自有魔¶
<pb:KR4h0140_WYG_749-7b>¶
　　　途中柳¶
翠色晴來近長亭路去遥無人折煙縷落日拂溪橋¶
　　　隔牆花¶
顔色尤難近馨香不易通朱門金鎖隔空使怨春風¶
　　　廣陵寒食夜¶
廣陵寒食夜豪貴足佳期紫陌人歸後紅樓月上時綺¶
羅香未歇絲竹韻猶遲明日踏青興輸他輕薄兒¶
　　　寄廬山莊隱士¶
<pb:KR4h0140_WYG_749-8a>¶
煙蘿擁竹闗物外自求安逼枕溪聲近當簷岳色寒藥¶
苖應自採琴調對誰彈待了浮名後依君共挂冠¶
　　　吉水寄閻侍御(時公調/官瀑川)¶
何處懐君切令人欲白頭偶尋花外寺獨立水邉樓不¶
得論休戚何因校獻酬吟餘興難盡風笛起漁舟¶
　　　送張維貞少府之江隂¶
相送煙汀畔酒闌登小舟離京梅雨歇到邑早蟬秋俗¶
必期康濟詩誰互唱酬晩凉諸吏散海月入(一作/上)虚樓¶
<pb:KR4h0140_WYG_749-8b>¶
　　　鍾陵禁煙寄從弟¶
落絮飛花日又西踏青無侣草萋萋交親書斷竟不到¶
忍聴黄昏杜宇啼¶
　　　夜泊江渚¶
水鄉眀月上晴空汀島香生杜若風不是當年獨醒客¶
且沽邨酒待漁翁¶
　　　吉水縣依韻酬華松秀才見寄¶
官况蕭條在水村吏歸無事好論文枕欹獨聴殘春雨¶
<pb:KR4h0140_WYG_749-9a>¶
夢去空尋五老雲竹徑每憐和蘚歩禽聲偏愛隔花聞¶
詩情冷淡知音少獨喜江臯得見君¶
　　　貽廬山清溪觀王尊師¶
霞帔星冠復杖藜積年修鍊住靈溪松軒睡覺冷雲起¶
石磴坐來春日西採藥每尋巖徑逺彈琴常到月輪低¶
鼎中龍虎功成後海上三山去不迷¶
　　　王昭君¶
蛾眉翻自累萬里䧟窮邉滴淚胡風起寛心漢月圎飛¶
<pb:KR4h0140_WYG_749-9b>¶
塵長翳日白草自連天誰貢和親策千秋汚簡編¶
　　　送姚端先輩歸寧¶
知君歸覲省稱意渉通津解䌫汀洲曉張帆煙水春牽¶
吟芳草逺貰酒亂花新拜慶庭闈處蟾枝香滿身¶
　　　江村晩秋作¶
髙秋水村路隔㟁見人家好是經霜葉紅於帶露花臨¶
罾魚易得就店酒難賖吟興胡能盡風清日又斜¶
　　　蛩¶
<pb:KR4h0140_WYG_749-10a>¶
月冷莎庭夜巳深百蟲聲外有清音詩情正苦無眠處¶
愧爾堦前相伴吟¶
　　　感秋書事¶
宦途憔悴雪生頭家計相牽未得休紅蓼白蘋消息斷¶
舊溪煙月負漁舟¶
　　　訪廬山歸章禪伯¶
沈沈石室疎鐘後寂寂莎池片月明多少學徒求妙法¶
要於言下悟無生¶
<pb:KR4h0140_WYG_749-10b>¶
　　　廬山棲隱洞譚先生院留題¶
壇畔歸雲冷濕襟拂苔移石坐花隂偶然醒得莊周夢¶
始覺𤣥門興味深¶
　　　江行值暴風雨¶
風狂雨暗舟人懼自委神明志不邪投得葦灣波浪息¶
㟁頭煙火近人家¶
　　　杪秋夕吟懐寄宋維先輩¶
江島窮秋木葉稀月髙何處搗寒衣苦嗟不見登龍客¶
<pb:KR4h0140_WYG_749-11a>¶
此夜悠悠一夢飛¶
　　　七夕¶
星河耿耿正新秋絲竹千家列綵樓可惜穿針方有興¶
纎纎初月苦難留¶
　　　吉水作尉時酬閻侍御見寄¶
謬佐驅雞任常思賦鵩人(時閻公謫/官吉州)未諧林下約空感病來¶
身鏁徑青苔老鋪階紅葉新相思不可見猶喜得書頻¶
　　　清溪逄張惟貞秀才¶
<pb:KR4h0140_WYG_749-11b>¶
洞隠紅霞外房開碧嶂根昔年同鍊句幾夜共聴猨考¶
古書千巻忘憂酒一樽如今歸建業雅道喜重論¶
　　　送閻侍御歸闕¶
羡君乗紫詔歸路指通津鼓櫂煙波暖還京雨露新趨¶
朝丹禁暁聳轡九衢春自愧湮沈者隨軒未有因¶
　　　甲子歲罷吉水縣過鍾陵時暮春維舟江渚謁¶
　　　柴太尉席上作¶
公侯延駐暫踟蹰况值風光三月初亂落杯盤花片小¶
<pb:KR4h0140_WYG_749-12a>¶
静籠池閣桞隂疎舟維南浦程雖阻飲預西園興有餘¶
却笑田家門下客當時容易歎車魚¶
　　　海上春夕旅懐寄左偃(此詩與下蔡春/暮旅懐略同)¶
桞過清明絮亂飛感時懐舊思悽悽月生樓閣雲初散¶
家在汀洲夢去迷髮白每慙清鑑啟酒醒長怯子規啼¶
北山髙卧風騷客安得同吟復杖藜¶
　　　江次維舟登古寺¶
輟櫂因過古梵宫荒凉門徑鏁苔茸綠隂滿地前朝樹¶
<pb:KR4h0140_WYG_749-12b>¶
清韻含風後殿鐘童子縱慵眠壊榻老僧躭話指諸峰¶
吟餘却返來時路回首盤桓尚駐笻¶
　　　春日招宋維先輩¶
甕中竹葉今朝熟鑑裏桃花昨日(一作/夜)開為報廣寒攀桂¶
客莫辭相訪共銜杯¶
　　　吹笛兒¶
隴頭休聴月眀中妙竹嘉音際㑹逢見爾樽前吹一曲¶
令人重憶許雲封(雲封開元/善笛者)¶
<pb:KR4h0140_WYG_749-13a>¶
　　　所思¶
解珮當時在洛濱悠悠疑是夢中身自從物外無消息¶
花謝鶯啼近十春¶
　　　吉水縣酬夏侯秀才見寄¶
啟鑑悠悠兩鬢蒼病來心緒易凄凉知音不到吟還懶¶
鏁印開簾又夕陽¶
　　　和友人喜雪¶
臘雪頻頻降成堆不可除伴吟花莫並銷瘴藥何如謝¶
<pb:KR4h0140_WYG_749-13b>¶
女詩成處袁安睡起初深迷樵子徑冷逼旅人居惹砌¶
催罇俎飄窓入簿書㝡宜樓上望散亂滿空虚¶
　　　感事呈所知¶
競愛松筠翠皆憐桃李芳如求濟世廣桑柘願商量¶
　　　送汪濤¶
知君别家後不免淚霑襟芳草千里路夕陽孤客心花¶
飛當野渡猨呌在煙岑霄漢知音在何須恨陸沈¶
　　　言志寄劉鈞秀才¶
<pb:KR4h0140_WYG_749-14a>¶
童稚親儒墨時平喜道存酬身指書劒賦命委乾坤秋¶
爽鼓琴興月清搜句魂與君同此志終待至公論¶
　　　訪澄上人¶
尋師來静境神骨覺清凉一餉逢秋雨相留坐竹堂石¶
渠堆敗葉莎砌咽寒螿話到南能㫖怡然萬慮忘¶
　　　經古寺¶
殿宇半隳摧門臨野水開雲凝何代樹草蔽此時臺遶¶
塔堆黄葉沿階積綠苔踟蹰日將暮棲鳥入巢來¶
<pb:KR4h0140_WYG_749-14b>¶
　　　送王道士逰東海¶
巨浸常牽夢雲逰豈覺勞遥空收晩雨虚閣看秋濤必¶
若思三島應須釣六鼇如通十洲去誰信碧天髙¶
　　　貽青陽宰¶
徵賦常登限名山管最多吏閑民訟少時得訪煙蘿¶
　　　哭故主人陳太師¶
十年孤跡寄侯門入室升堂忝厚恩逰遍春郊隨茜斾¶
飲殘秋月待金尊車魚鄭重知難報吐握周旋不可論¶
<pb:KR4h0140_WYG_749-15a>¶
　長慟裵囘逝川上白楊蕭颯又黄昏¶
　　　　秋江夜泊寄劉鈞¶
　萬里江山歛暮煙旅情當此獨悠然沙汀月冷帆初缷¶
　葦㟁風多人未眠已聴漁翁歌别浦更堪邉鴈過遥天¶
　與君共俟酬身了結侣波中寄釣船¶
　¶
　¶
　¶
<pb:KR4h0140_WYG_749-15b>¶
　¶
　¶
　¶
　¶
　¶
　¶
　¶
御定全唐詩巻七百四十九¶
