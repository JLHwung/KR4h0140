# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:08.962766
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百七十三
<pb:KR4h0140_WYG_873-1a>¶
　欽定四庫全書¶
御定全唐詩卷八百七十三¶
　　李兼¶
　　　　題洛陽縣壁(李果遷洛陽令民吏畏服時有李/兼夜聞衢中有人語曰李令正人)¶
　　　　(此中不可久居啟門視之寂無影/響方知其妖兼遂書其壁云云)¶
　猾吏畏服縣妖破膽好録政聲聞於御覽¶
　　杜兼¶
　　　　題書卷後語(兼字處𢎞洹水人貞元元和間歴/濠蘇二州刺史終河南尹性豪侈)¶
<pb:KR4h0140_WYG_873-1b>¶
　　　　(家聚書萬巻每巻/後必自題云云)¶
　倩(一作/凊)俸寫來手自校汝曹讀之知聖道墜之鬻之為¶
　不孝¶
　　舒元輿¶
　　　　題李陽冰玉箸篆詞¶
　斯去千年冰生唐時冰復去矣後來者誰後千年有人¶
　誰能待之後千年無人篆止於斯嗚呼主人為吾寳之¶
　(附栁公權筆偈云圓如錐/錼如鑿不得出只得却)¶
<pb:KR4h0140_WYG_873-2a>¶
　裵諝¶
　　　判誤書紙背(諝素好詼諧為河南尹有/投牒誤書紙背者判云云)¶
這畔似那畔那畔似這畔我也不辭與你判笑殺門前¶
著鞾漢¶
　　　又判争貓兒狀(冇婦人同投狀争貓兒狀云若/是兒貓兒即是兒貓兒若不是)¶
　　　(兒貓兒即不是兒貓兒諝大笑判其/狀云云遂納其貓兒争者亦止焉)¶
貓兒不識主傍家搦老䑕兩家不湏争將來與裵諝¶
　李翶¶
<pb:KR4h0140_WYG_873-2b>¶
　　　斷僧通狀¶
上嵗童子二十受戒君王不朝父母不拜口稱貧道有¶
錢放債量決十下牒出東界¶
　韓滉¶
　　　判僧雲晏五人聚賭喧諍語¶
正法何曾執貝空門不積餘財白日旣能賭博通宵必¶
醉尊罍強説天堂難到又言地獄長開竝付江神收管¶
波中便是泉臺¶
<pb:KR4h0140_WYG_873-3a>¶
　皇甫大夫¶
　　　判道士黄山隐(山隱以道服謁大夫向竹而吟/云古者有七賢六箇今何在意)¶
　　　(氣甚傲大夫試以錢絹投之改/儒服陳謝甚卑因判而刑之)¶
道士黄山隱輕人復重財太山將比甑東海只容杯緑¶
綬蔵雲帔烏巾換鹿胎黄泉六箇鬼今夜待君來¶
　羅紹威¶
　　　碾驢鞍判(紹威俊邁有詞學尤好戲判有人向/官街中鞴驢置鞍於地為駕牛車者)¶
　　　(碾破相毆判/其狀云云)¶
<pb:KR4h0140_WYG_873-3b>¶
鄴城大道甚寛何故駕車碾鞍領鞴驢漢子科決待駕¶
車漢子喜歡¶
　蕭結¶
　　　批州符(結廬陵人五代時為祁陽縣令性不畏/強禦方暮春時有州符下取競渡船刺)¶
　　　(史將臨觀結怒批/其符云云守為止)¶
秧開五葉蠶長三眠人皆忙廹划甚閑船(末句一作/詎任渡船)¶
　王魯¶
　　　判部民訴主簿牒(魯為當塗宰頗以資産為務/㑹部民連狀訴主簿貪賂魯)¶
<pb:KR4h0140_WYG_873-4a>¶
　　　(判云云為好/事者口實)¶
汝雖打草吾巳驚蛇¶
　伶人¶
　　　戲為冥吏判(張崇帥廬州索錢無厭嘗因燕次/一伶人假為死者被譴作水族冥)¶
　　　(司判云云/崇大慙)¶
焦湖百里一任作獺¶
　張翶¶
　　　自狀(乾寧中翶游徐宿時宿州刺史陳璠以軍/旅出身擅行威斷翶恃才傲物席上調其)¶
<pb:KR4h0140_WYG_873-4b>¶
　　　(寵妓張小泰怒付吏責其無禮翶&KR0250;云云璠益/怒云據此合喫㡬下翶又云只此兩句合喫三)¶
　　　(下五下切求一笑宜費/千金萬金竟鞭背而卒)¶
有張翶兮寓止淮隂來綺席兮放恣胷襟¶
　趙武建¶
　　　刺左右膊詩(唐中葉長安惡少年多以詩句鑱/湼肌膚夸詭力剽敓坊閭逺近效)¶
　　　(之成習其他更有取名賢詩中意細刺樹木人/物至有周身用白樂天詩意刺湼人呼為白舍)¶
　　　(人行詩圖者/名為劄青云)¶
野鴨灘頭宿朝朝被鶻梢忽驚飛入水留命到今朝¶
<pb:KR4h0140_WYG_873-5a>¶
　　宋元素¶
　　　　刺左臂膊詩¶
　昔日已前家未貧苦將錢物結交親如今失路尋知已¶
　行盡闗山無一人¶
　　張幹¶
　　　　刺左右膊句¶
　生不怕京兆尹(左/)死不畏閻羅王(右/)¶
　¶
<pb:KR4h0140_WYG_873-5b>¶
　¶
　¶
　¶
　¶
　¶
　¶
　¶
御定全唐詩巻八百七十三¶
