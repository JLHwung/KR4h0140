# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.342487
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百四十七
<pb:KR4h0140_WYG_147-1a>¶
　欽定四庫全書¶
御定全唐詩巻一百四十七¶
　　劉長卿¶
　劉長卿字文房河間人開元二十一年進士至徳中為¶
　監察御史以檢校祠部員外郎為轉運使判官知淮南¶
　鄂岳轉運留後鄂岳觀察使吳仲孺誣奏貶潘州南巴¶
　尉㑹有為之辯者除睦州司馬終隨州刺史以詩馳聲¶
　上元寶應間權徳輿常謂為五言長城皇甫湜亦云詩¶
<pb:KR4h0140_WYG_147-1b>¶
　未有劉長卿一句已呼宋玉為老兵其見重如此集十¶
　巻内詩九巻今編詩五巻¶
　　　　逢雪宿芙蓉山主人¶
　日幕蒼山逺天寒白屋貧柴門聞犬吠風雪夜歸人¶
　　　　送張起崔載華之閩中¶
　朝無寒士達家在舊山貧相送天涯裏憐君更逺人¶
　　　　贈秦系徴君¶
　羣公誰讓位五柳獨知貧惆悵青山路煙霞老此人¶
<pb:KR4h0140_WYG_147-2a>¶
　　　秦系頃以家事獲謗因出舊山每荷觀察崔公¶
　　　見知欲歸未遂感其流寓詩以贈之¶
初迷武陵路復出孟嘗門迴首江南岸青山與舊恩¶
　　　夜中對雪贈秦系時秦初與謝氏離婚謝氏在¶
　　　越¶
月明花滿地君自憶山陰誰遣因風起紛紛亂此心¶
　　　湘妃¶
帝子不可見秋風來暮思嬋娟湘江月千載空蛾眉¶
<pb:KR4h0140_WYG_147-2b>¶
　　　斑竹¶
蒼梧千載後斑竹對湘沅欲識湘妃怨枝枝滿淚痕¶
　　　春草宫懐古¶
君王不可見芳草舊宫春猶帶羅裙色青青向楚人¶
　　　正朝覽鏡作¶
憔悴逢新歲茅扉見舊春朝來明鏡裏不忍白頭人¶
　　　爪洲道中送李端公南渡後歸揚州道中寄¶
片帆何處去匹馬獨歸遲惆悵江南北青山欲暮時¶
<pb:KR4h0140_WYG_147-3a>¶
　　　送張十八歸桐廬¶
歸人乘野艇帶月過江村正落寒潮水相隨夜到門¶
　　　過白鶴觀尋岑秀才不遇¶
不知方外客何事鎖空房應向桃源裏敎他喚阮郎¶
　　　聽彈琴¶
泠泠七絲(一作/弦)上靜聽松風寒古調雖自愛今人多不¶
彈¶
　　　遊南園偶見在陰牆下葵因以成詠¶
<pb:KR4h0140_WYG_147-3b>¶
此地常無日青青獨在陰太陽偏不及非是未傾心¶
　　　入百丈澗見桃花晩開¶
百丈深澗裏過時花欲妍應縁地勢下遂使春風偏¶
　　　送子壻崔真甫李穆往揚州四首¶
渡口發梅花山中動泉脉蕪城春草生君作揚州客¶
半邏鶯滿樹新年人獨還落花逐流水共到茱萸灣¶
雁還空渚在人去落潮翻臨水獨揮手殘陽歸掩門¶
狎鳥𢹂稚子釣魚終老身殷勤嘱歸客莫話桃源人¶
<pb:KR4h0140_WYG_147-4a>¶
　　　寄龍山道士許法稜¶
悠悠白雲裏獨住青山客林下晝焚香桂花同寂寂¶
　　　送方外上人¶
孤雲將野鶴豈向人間住莫買沃洲山時人已知處¶
　　　送靈澈上人¶
蒼蒼竹林寺杳杳鐘聲晩荷笠帶夕陽青山獨歸逺¶
　　　茱萸灣北荅崔載華問¶
荒涼野店絶迢遰人煙逺蒼蒼古木中多是隋家苑¶
<pb:KR4h0140_WYG_147-4b>¶
　　　赴楚州次自田途中阻淺問張南史¶
楚城今近逺積靄寒塘暮水淺舟且遲淮潮至何處¶
　　　江中對月¶
空洲夕煙斂望月秋江裏歴歴沙上人月中孤渡水¶
　　　碧澗别墅喜皇甫侍御相訪¶
荒村帶返照落葉亂紛紛古路無行客寒山獨見君野¶
橋經雨斷澗水向田分不為憐同病何人到白雲¶
　　　初到碧澗招明契上人¶
<pb:KR4h0140_WYG_147-5a>¶
漸老知身累初寒曝背眠白雲留永日黄葉减餘年猨¶
䕶窗前樹泉澆谷後(一作/口)田沃洲能共隠不用道林錢¶
　　　送少㣲上人遊天台¶
石橋人不到獨往更迢迢乞食山家少尋鐘野路遥松¶
門風自埽瀑布雪難消秋夜聞清梵餘音逐海潮¶
　　　却歸睦州至七里灘下作¶
南歸猶謫宦獨上子陵灘江樹臨洲晩沙禽對水寒山¶
開斜照在石淺亂流難惆悵梅花發年年此地看¶
<pb:KR4h0140_WYG_147-5b>¶
　　　對酒寄嚴維¶
陋(一作/陌)巷喜陽和衰顔對酒歌嬾從華髮亂閒任白雲¶
多郡簡容垂釣家貧學弄梭門前七里瀨早晩子陵過¶
　　　新年作¶
鄉心新歲切天畔獨澘然老至居人下春歸在客先嶺¶
猨同旦暮江柳共風煙巳似長沙傅從今又㡬年¶
　　　朱放自杭州與故里相使君立碑回因以奉簡¶
　　　吏部楊侍郎製文¶
<pb:KR4h0140_WYG_147-6a>¶
片石羊公後凄涼江水濵好辭千古事墮淚萬家人鵩¶
集占書久鸞回刻篆新不堪相顧恨文字日生塵¶
　　　送宣尊師醮畢歸越¶
吹簫江上晩惆悵别茅君踏火能飛雪登(一作/吞)刀(一作/山)¶
入白雲晨香長日在夜磬滿山聞揮手桐溪路無情水¶
亦分¶
　　　送裴使君赴荆南充行軍司馬¶
盛府南門寄前程積水中月明臨夏口山晩望巴東故¶
<pb:KR4h0140_WYG_147-6b>¶
節辭江郡寒笳發渚宫漢川風景好遥羨逐(一作/繼)羊公¶
　　　送裴郎中貶吉州¶
亂軍交白刃一騎出黄塵漢節同歸闕江帆共逐臣猨¶
愁岐路晩梅作異方春知已鄼侯在應憐脱粟人¶
　　　酬皇甫侍御見寄時前相國姑臧公初臨郡¶
離别江南北汀洲葉再黄路遥雲共水砧迥月如霜嵗¶
儉依仁政年衰憶故鄊佇看(一作/君)宣室召漢法倚張綱¶
　　　月下呈章秀才(八元/)¶
<pb:KR4h0140_WYG_147-7a>¶
目古悲揺落誰人奈此何夜蛬偏傍枕寒鳥數移柯向¶
老三年謫當秋百感多(一作無愁/百口多)家貧惟好月空媿子¶
猷過¶
　　　酬張夏¶
幾歳依窮海頺年惜故隂劍寒空有氣松老欲無心翫¶
雪勞相訪看山正獨吟孤舟且莫去前路水雲深¶
　　　送李使君貶連州¶
獨過長沙去誰堪此路愁秋風散千騎寒雨泊孤舟賈¶
<pb:KR4h0140_WYG_147-7b>¶
誼辭明主蕭何識故侯漢廷當自召湘水但空流¶
　　　秋夜北山精舍觀體如師梵¶
焚香奏仙唄向夕遍空山清切兼秋逺威儀對月閒静¶
分巖響荅散逐海潮還幸得風吹去隨人到世間¶
　　　酬張夏雪夜赴州訪别途中苦寒作¶
扁舟乗興客不憚苦寒行晩暮相依分江潮欲别情(一/作)¶
(江湖别/有情)水聲冰下咽砂路雪中平舊劒鋒鋩盡應嫌贈¶
脫(一作/脫自)輕¶
<pb:KR4h0140_WYG_147-8a>¶
　　　尋洪尊師不遇¶
古木無人地來尋羽客家道書堆玉案仙帔疊青霞鶴¶
老難知歲梅寒未作花山中不相見何處化丹砂¶
　　　喜鮑禪師自龍山至¶
故居(一作/山)何日下春草欲芊芊猶對山中月誰聽石上¶
泉猨聲知後夜花發見流年杖錫閒來往無心到處禪¶
　　　送方外上人之常州依蕭使君¶
宰臣思得度鷗鳥戀為羣逺客迴飛錫空山臥白雲夕¶
<pb:KR4h0140_WYG_147-8b>¶
陽孤艇去秋水兩溪分歸共臨川史同翻貝葉文¶
　　　宿北山禪寺蘭若¶
上方鳴夕磬林下一僧還密行傳人少禪心對虎閒青¶
松臨古路白月滿寒山舊識窗前桂經霜更待(一作/得)攀¶
　　　赴新安别梁侍郎¶
新安君莫問此路水雲深江海無行跡孤舟何處尋青¶
山空向淚白月豈知心縱有餘生在終傷老病侵¶
　　　江州留别薛六柳八二員外¶
<pb:KR4h0140_WYG_147-9a>¶
江海相逄(一作/逢君)少東南别處長獨行風嫋嫋相去水茫¶
茫白首辭同舍青山背故鄉離心與潮信每日到潯陽¶
　　　和州留别穆郎中¶
播遷悲逺道揺落感衰容今日猶多難何年更此逢世¶
交黄葉散鄉路白雲重明發看煙樹唯聞江北鐘¶
　　　和州送人歸復郢¶
因家漢水曲相送掩柴扉故郢生秋草寒江澹落暉緑¶
林行客少赤壁住人稀獨過潯陽去潮歸人不歸¶
<pb:KR4h0140_WYG_147-9b>¶
　　　送金昌宗歸錢塘¶
新家浙江上獨泛落潮歸秋水照華髮涼風生褐衣柴¶
門嘶馬少藜杖拜人稀惟有陶潛柳蕭條對掩扉¶
　　　酬張夏别後道中見寄¶
離羣方歳晏謫宦在天涯暮雪同行少寒潮欲上遲海¶
鷗知吏傲砂鶴(一作/沙鳥)見人衰只畏生秋(一作/憶春)草西歸亦¶
未期¶
　　　新安奉送穆諭徳歸朝賦得行字¶
<pb:KR4h0140_WYG_147-10a>¶
九重宣室召萬里建溪行事直皇天在歸遲白髮生用¶
材身復起覩聖眼猶明離别寒江上潺湲若有情¶
　　　偶然作¶
野寺長依止田家或往還老農開古地夕鳥入寒山書¶
劒身同廢煙霞吏共閒豈能將白髮扶杖出人間¶
　　　送州人(一作/睦州)孫沅自本州却歸句章新營所居¶
故里歸成客新家去未安詩書滿蝸舍征稅及漁竿火¶
種山田薄星居海島寒憐君不得已歩歩别離難¶
<pb:KR4h0140_WYG_147-10b>¶
　　　送李員外使還蘇州兼呈前袁州李使君賦得¶
　　　長字袁州即員外之從兄¶
别離共成怨(一作誠/共怨)衰老更難忘夜月留同舍秋風在¶
逺鄊朱弦徐向燭白髮強臨觴歸獻西陵作誰知此路¶
長¶
　　　酬李員外從崔錄事載華宿三河戍先見寄¶
寒江鳴石瀨歸客夜初分人語空山答猨聲獨戍聞遲¶
來朝及暮愁去水連雲嵗晩心誰在青山見此君¶
<pb:KR4h0140_WYG_147-11a>¶
　　　見秦系離婚後出山居作¶
豈知偕老重垂老絶良姻郗氏誠難負朱家自媿貧綻¶
衣留欲故織錦罷經春何況蘼蕪緑空山不見人¶
　　　酬秦系¶
鶴書猶未至那出白雲來舊路經年别寒潮每日迴家¶
空歸海燕人老發江梅最憶門前柳閒居手自栽¶
　　　嵗日作¶
建寅迴北斗看厯占春風律變滄江外年加白髮中春¶
<pb:KR4h0140_WYG_147-11b>¶
衣試稚子夀酒勸衰翁今日陽和發榮枯豈不同¶
　　　題元錄事開元所居¶
幽居蘿薜情髙臥紀綱行鳥散秋鷹下人閒春草生冐¶
風(一作/嵐)歸野寺收印出山城今日新安郡因君水更清¶
　　　送崔載華張起之閩中¶
不識閩中路遥知别後心猨聲入嶺切鳥道問人深旅¶
食過夷落方言會越音西征開幕府早晩用陳琳¶
　　　送張司直赴嶺南謁張尚書¶
<pb:KR4h0140_WYG_147-12a>¶
畨禺萬里路逺客片帆過盛府依横海荒祠拜伏波人¶
經秋瘴變鳥墜火雲多誠憚炎洲裏無如一顧何¶
　　　寄會稽公徐侍郎(公時為/王傅)¶
揺落淮南葉秋風想越吟鄒枚入梁苑逸少在山隂老¶
鶴無衰貌寒松有本心聖朝難稅駕惆悵白雲深¶
　　　送朱山人放越州賊退後歸山陰别業¶
越州(一作/中)初罷戰江上送歸橈南渡無來客(一作/信)西陵¶
自落潮空城垂故(一作/細)柳舊業(一作/井)廢春苗閭里相逄¶
<pb:KR4h0140_WYG_147-12b>¶
少(一作誰/相見)鶯花共寂寥¶
　　　秋夜肅公房喜普門上人自陽羨山至¶
山棲久不見林下偶同遊早晩來香積何人住沃洲寒¶
禽驚後(一作/獨)夜(一作/晩)古木帶髙秋却入千峰去孤雲不¶
可留¶
　　　送李秘書却赴南中(此公舉家先流嶺外/兄弟數人倶没南中)¶
却到畨禺日應傷昔所依炎洲百口住故國幾人歸路¶
識梅花在家存(一作/看)棣蕚稀獨逄迴雁去猶作舊行飛¶
<pb:KR4h0140_WYG_147-13a>¶
　　　過前安宜張明府郊居¶
寂寥東郭外白首一先生解印(一作/考滿)孤琴在移家(一作/家移)¶
五柳成夕陽臨水釣春雨向田耕終日空林下何人識¶
此情¶
　　　使迴次楊柳過元八所居¶
君家楊柳渡來往落帆過緑竹經寒在青山欲暮多薜¶
蘿誠可戀婚嫁復如何無奈閒門外漁翁夜夜歌¶
　　　送李侍御貶郴州¶
<pb:KR4h0140_WYG_147-13b>¶
洞庭波渺渺君去弔靈均幾路三湘水全家萬里人聽¶
猨明月夜看栁故年春憶想汀洲畔傷心向白蘋¶
　　　寄普門上人¶
白雲幽臥處不向世人傳聞在千峰裏心知獨夜禪辛¶
勤羞薄禄依止愛閒田惆悵王孫草青青又一年¶
　　　逢郴州使因寄鄭協律¶
相思楚天外夢寐楚猨吟更落淮南葉難為江上心衡¶
陽問人逺湘水向君深欲逐孤帆去茫茫何處尋¶
<pb:KR4h0140_WYG_147-14a>¶
　　　岳陽館中望洞庭湖¶
萬古巴丘戍平湖此(一作/北)望長問人何淼淼愁暮更蒼¶
蒼疊浪浮元氣中流没太陽孤舟有歸客早晩達瀟湘¶
　　　廵去岳陽却歸鄂州使院留别鄭洵侍御侍御¶
　　　先曾謫居此州¶
何事長沙謫相(一作/長)逢楚水秋暮帆歸夏口寒雨對巴¶
丘帝子椒漿奠騷人木葉愁誰憐萬里外離别洞庭頭¶
　　　夏口送屈突司直使湖南¶
<pb:KR4h0140_WYG_147-14b>¶
共悲(一作/愁)來夏口何事更南征霧露行人少瀟湘春草¶
生鶯啼何處夢猨嘯若為聲風月新年好悠悠逺客情¶
　　　代邊將有懐¶
少年辭魏闕白首向沙場瘦馬戀秋草征人思故鄊暮¶
笳吹塞月曉甲帶胡霜自到雲中郡于今百戰強¶
　　　雨中過員稷巴陵山居贈别¶
憐君洞庭上白髮向人垂積雨悲幽獨長江對别離牛¶
羊歸故道猨鳥聚寒枝明發遥相望雲山不可知¶
<pb:KR4h0140_WYG_147-15a>¶
　　　送李中丞之襄州(一作送李中丞歸漢陽李/一作季一無之襄州三字)¶
流落征南將曾驅十萬師罷歸無舊業老去戀明時獨¶
立三朝識(一作/邊静)輕生一劒知(一作/隨)茫茫漢江上日暮復¶
(一作/欲)何之¶
　　　奉使至申州傷經陷沒¶
舉目傷蕪沒何年此戰爭歸人失舊里老將守孤城廢¶
戍山煙出荒田野火行獨憐溮水上時亂亦能清¶
　　　穆陵關北逢人歸漁陽¶
<pb:KR4h0140_WYG_147-15b>¶
逢君穆陵路匹馬向桑乾楚國蒼山古幽州白日寒城¶
池百戰後耆舊㡬家殘處處蓬蒿遍歸人掩淚看¶
　　　安州道中經滻水有懐¶
征途逢滻水忽似到秦川借問朝天處猶看落日邊映¶
沙晴漾漾出澗夜濺濺欲寄西歸恨㣲波不可傳¶
　　　歩登夏口古城作¶
平蕪連古堞逺客此沾衣髙樹朝(一作/潮)光上空城秋氣¶
歸㣲明漢水極揺落楚人稀但見荒郊外寒鵶暮暮飛¶
<pb:KR4h0140_WYG_147-16a>¶
　　　贈别盧司直之閩中¶
爾來多不見此去又何之華髮同今日流芳似舊時洲¶
長春色遍漢廣夕陽遲歲歳王孫草空憐無處期¶
　　　酬郭(一作/張)夏(一作/廈)人日長沙感懐見贈(此公比/經流竄)¶
　　　(親在/上都)¶
舊俗歡猶在憐君恨獨深新年向國淚今日倚門心歲¶
去隨湘水春生近桂林流鶯且莫弄江畔正行吟¶
　　　赴巴南書情寄故人¶
<pb:KR4h0140_WYG_147-16b>¶
南過三湘去巴人此路偏謫居秋瘴裏歸處夕陽邊直¶
道天何在愁容鏡亦憐裁書欲誰訴無淚可澘然¶
　　　餘干旅舍¶
揺落暮天迥青楓霜葉稀孤城向水閉獨鳥背人飛渡¶
口月初上鄰家漁未歸鄉心正欲絶何處𢷬寒衣¶
　　　登思禪寺上方題修竹茂松¶
上方幽且暮(一作西峰/上方處)臺殿(一作/榭)隠䝉籠(一作/朦朧)逺磬秋¶
山裏清猨古木中衆溪連竹路諸嶺共松風儻許棲林¶
<pb:KR4h0140_WYG_147-17a>¶
下甘成白首翁¶
　　　恩敇重推使牒追赴蘇州次前溪館作¶
漸入雲峰裏愁看驛路閒亂鵶投落日疲馬向空山且¶
喜憐非罪何心戀末班天南一萬里誰料得生還¶
　　　北歸次秋浦界清溪館¶
萬里(一作/嶺)猨啼(一作/頻)斷孤村客暫依(一作萬古啼猨/後孤城落日依)雁¶
過彭蠡暮人向宛陵稀舊路青山在餘生白首歸漸知¶
行近北不見鷓鴣飛¶
<pb:KR4h0140_WYG_147-17b>¶
　　　謫官後却歸故村將過虎丘悵然有作¶
萬事依然在無如歲月何邑人憐白髮庭樹長新柯故¶
老相逢少同官不見多唯餘舊山路惆悵枉帆過¶
　　　重推後却赴嶺外待進止寄元侍郎¶
却訪巴人路難期國士恩白雲從出岫黄葉巳辭根大¶
造功何薄長年氣尚寃空令數行淚來往落湘沅¶
　　　秋杪江亭有作(一作秋杪/干越亭)¶
寂寞江亭下江楓秋氣斑(一作日暮更愁/逺天涯殊未還)世情何處澹¶
<pb:KR4h0140_WYG_147-18a>¶
湘水向人閒寒渚一孤雁夕陽千萬山扁舟如(一作/將)落¶
葉此去未知還(一作俱在/洞庭間)¶
　　　送鄭司直歸上都¶
歳歳逢離别蹉跎江海濵宦遊成楚老鄉思逐秦人馬¶
首歸何日鶯啼又一春因君報情舊閒慢欲垂綸¶
　　　送靈澈上人歸嵩陽蘭若(一作/巖)¶
南地隨縁久東林幾嵗空暮山門獨掩春(一作/青)草路難¶
通作梵連松韻焚香入桂叢唯將舊缾鉢却寄白雲中¶
<pb:KR4h0140_WYG_147-18b>¶
　　　却赴南邑留别蘇臺知巳¶
又過梅嶺上歳歳此(一作/北)枝寒落日孤舟去青山萬里¶
看猨聲湘水静草色洞庭寛巳料生涯事唯應把釣竿¶
　　　和靈一上人新泉¶
東林一泉出復與逺公期石淺寒(一作淺/石春)流處山空夜¶
(一作/暮)落時(一作淺澗春流/處空山夜月時)夢閒聞(一作/歸)細響慮澹對(一/作)¶
(向/)清漪動静皆無意(一作/如此)唯應達(一作/道)者知¶
　　　送李摯赴延陵令¶
<pb:KR4h0140_WYG_147-19a>¶
清風季子邑想見下車時向水彈琴静看山採菊遲明¶
君加印綬㢘使託惸&KR0276;旦暮華陽洞雲峰若有期¶
　　　奉送裴員外赴上都¶
彤襜江上逺萬里詔書催獨過潯陽去空憐潮信迴離¶
心秋草緑揮手暮帆開想見秦城路人看五馬來¶
　　　長沙桓王墓下别李紓張南史¶
長沙千載後春草獨萋萋流水朝將(一作空/又作還)暮行人東¶
復西碑苔幾字滅山木萬株齊佇立傷今古(一作惟有/年芳在)¶
<pb:KR4h0140_WYG_147-19b>¶
相看惜解𢹂¶
　　　送侯(一有/侍字)御赴黔中充判官¶
不識黔中路今看遣使臣猨啼萬里客鳥似五湖人地¶
逺官無法山深俗豈淳須令荒徼外亦解懼埋輪¶
　　　秋日登吳公臺上寺逺眺寺即陳將吳明徹戰¶
　　　場(一作/地)¶
古臺揺落後秋日(一作/入)望鄊心野寺人來少雲峰水隔¶
深夕陽依舊壘寒磬滿空林惆悵南朝事長江獨至今¶
<pb:KR4h0140_WYG_147-20a>¶
　　　淮上送梁二恩命追赴上都¶
賈生年最少儒行漢庭聞拜手巻黄紙迴身謝白雲故¶
關無去客春草獨隨君淼淼長淮水東西自此分¶
　　　送崔昇歸上都¶
舊寺尋遺緒歸心逐去塵早鶯何處客古木幾家人白¶
髮經多難滄洲欲暮春臨期數行淚為爾一霑巾¶
　　　過李將軍南鄭林園觀妓¶
郊原風日好百舌弄何頻小婦秦家女將軍天上人鴉¶
<pb:KR4h0140_WYG_147-20b>¶
歸長郭暮草映大堤春客散垂楊下通橋車馬塵¶
　　　送嚴侍御充東畿觀察判官¶
洛陽征戰後君去問凋殘雲月(一作/日)臨南至風霜向北¶
寒故園經亂久古木隔林看(一作古道/近鄉看)誰訪江城客年¶
年守一官¶
　　　送王端公入奏上都¶
舊國無家訪臨岐亦羨歸途經百戰後客過二陵稀秋¶
草通征騎寒城背落暉行當䝉顧問吳楚歳頻饑¶
<pb:KR4h0140_WYG_147-21a>¶
　　　送營田判官鄭侍御赴上都¶
上國三千里西還(一作/遊)及歲芳故山經亂在春日送歸¶
長曉奏趨䨇闕秋成報萬箱幸論開濟力已實海陵倉¶
　　　送李校書赴東浙幕府(校書工/於翰墨)¶
方從大夫後南去會稽行淼淼滄江外青青春草生芸¶
香辭亂(一作/校)事梅吹聽軍聲應訪王家宅空憐江水平¶
　　　清明後登城眺望¶
風景清明後雲山睥睨前百花如舊日萬井出新煙草¶
<pb:KR4h0140_WYG_147-21b>¶
色無空地江流合逺天長安在何處(一作何/處是)遥指夕陽¶
邊¶
　　　陪王明府泛舟¶
花縣彈琴暇樵風載酒時山含秋色近鳥度夕陽遲出¶
没鳬成浪䝉籠竹亞枝雲峰逐人意來去解相隨¶
　　　送度支留後若侍御之歙州便赴信州省覲¶
國用憂錢榖朝推此任難即山榆莢變降雨稻花殘林¶
響朝登嶺江喧夜過灘遥知驄馬色應待倚門看¶
<pb:KR4h0140_WYG_147-22a>¶
　　　餘干夜宴奉餞前蘇州韋使君新除婺州作¶
復拜東陽郡遥馳北闕心行春五馬急向夜一猨深山¶
過康郎近星看&KR0276;女臨幸容棲託分猶戀舊棠隂¶
　　　晩次苦竹館却憶干越舊遊¶
匹馬風塵色千峰旦暮時遥看落日盡獨向逺山遲故¶
驛花臨道荒村竹映籬誰憐却迴首歩歩戀南枝¶
　　　送李二十四移家之江州¶
煙塵猶(一作/遥)滿目岐路易霑衣逋(一作/遷)客多南渡征(一/作)¶
<pb:KR4h0140_WYG_147-22b>¶
(春/)鴻自北飛九江春草緑(一作東林/古寺静)千里暮潮歸别後¶
難(一作/誰)相訪全家隐釣磯(一作羡爾全家/隠爐峰對掩扉)¶
　　　送盧判官南湖¶
漾舟仍載酒愧爾意相寛草色南湖緑松聲小署寒水¶
禽前後起(一作/出)花嶼往來看已作滄洲調無心戀一官¶
　　　送張栩扶侍之睦州(此公舊任/建徳令)¶
遥憶新安舊扁舟復却還淺深看水石來往逐雲山入¶
縣餘花在過門故栁閒東征隨子去皆隠薜蘿間¶
<pb:KR4h0140_WYG_147-23a>¶
　　　集梁耿開元寺所居院¶
到君幽臥處為我埽莓苔花雨晴天落松風終日來路¶
經深竹過門向逺山開豈得長高枕中朝正用才¶
　　　贈西鄰盧少府¶
籬落能相近漁樵偶復同苔封三徑絶溪向數家通犬¶
吠寒煙裏鵶鳴(一作/飛)夕照中時因杖藜次(一作倘因/藍轝出)相¶
訪竹林東¶
　　　遊休禪師雙峰寺¶
<pb:KR4h0140_WYG_147-23b>¶
雙扉碧峰際遥向夕陽開飛錫方獨往孤雲何事來寒¶
潭映白月秋雨上青苔相送東郊外羞看驄馬囘¶
　　　廨中見桃花南枝已開北枝未發因寄杜副端¶
何意同根本開花每後時應縁去日逺獨自發春遲結¶
實恩(一作/應)難忘(一作/望)無言恨豈知年光不可待空羡向¶
南枝¶
　　　奉送盧員外之饒州¶
天書萬里至旌斾上江飛日向鄱陽近應看吳岫㣲暮¶
<pb:KR4h0140_WYG_147-24a>¶
帆何處落潮水背人歸風土無勞問南枝黄葉稀¶
　　　送處士歸州因寄林山人¶
陵陽不可見獨往復如何舊邑雲山裏扁舟來去過鳥¶
聲春谷静草色太湖多儻宿荆溪夜相思漁者歌¶
　　　移使鄂州次峴陽館懐舊居¶
多慙恩未報敢問路何長萬里通秋雁千峰共夕陽舊¶
遊成逺道此去更違(一作/迷)鄊草露深(一作/空)山裏朝朝落¶
(一作/滿)客裳¶
<pb:KR4h0140_WYG_147-24b>¶
　　　送齊郎中赴海州¶
華省占星動孤城望日遥直廬收舊草行縣及新苖滄¶
海天連水青山暮與朝閭閻幾家散應待下車招¶
　　　重陽日鄂城樓送屈突司直¶
登髙復送逺惆悵洞庭秋風景(一作/水)同前(一作/千)古雲山¶
滿上游蒼蒼來暮雨淼淼逐寒流今日關中事蕭何共¶
爾憂¶
　　　更被奏留淮南送從弟罷使江東¶
<pb:KR4h0140_WYG_147-25a>¶
又作淮南客還悲木葉聲寒潮落𤓰歩秋色上蕪城王¶
事何時盡滄洲羨爾行青山將緑水惆悵不勝情¶
　　　經漂母墓¶
昔賢懐一飯茲事巳千秋古墓樵人識前朝楚水流渚¶
蘋行客薦山木杜鵑愁春草茫茫緑王孫舊此遊¶
　　　送李端公赴東都¶
軒轅征戰後江海别離長逺客歸何處平蕪滿故鄊夕¶
陽帆杳杳舊里樹蒼蒼惆悵蓬山下瓊枝不可忘¶
<pb:KR4h0140_WYG_147-25b>¶
　　　送王員外歸朝¶
往來無盡目離别要逢春海内罹多事天涯見近臣芳¶
時萬里客鄉路獨歸人魏闕心常在隨君亦向秦¶
　　　送蔣侍御入秦¶
朝見及芳菲恩榮出紫㣲晩光臨仗奏春色共西歸楚¶
客移家老秦人訪舊稀因君鄉里去為埽故園扉¶
　　　洞庭驛逢郴州使還寄李湯司馬¶
洞庭秋水濶南望過衡峰逺客瀟湘裏歸人何處逢孤¶
<pb:KR4h0140_WYG_147-26a>¶
雲飛不定落葉去無蹤莫使滄浪叟長歌笑爾容¶
　　　送舍弟之鄱陽居¶
鄱陽寄家處自别掩柴扉故里人何在滄波孤客稀湖¶
山春草遍雲木夕陽㣲南去逢迴雁應憐相背飛¶
　　　送裴二十端公使嶺南¶
蒼梧萬里路空見白雲來逺國知何在憐君去未迴桂¶
林無葉落(一作/落葉)梅嶺自花開陸賈千年後誰看朝漢臺¶
　　　過桃花夫人廟(即息/夫人)¶
<pb:KR4h0140_WYG_147-26b>¶
寂寞應千歳桃花想一枝路人看古木江月向空祠雲¶
雨飛何處山川是舊時獨憐春草色猶似憶佳期¶
　　　鄂渚送池州程使君¶
蕭蕭五馬動欲别謝臨川落日蕪湖色空山梅冶煙江¶
湖通廨舍楚老拜戈船風化東南滿行舟來去傳¶
　　　送友人西上¶
羈心不自解有别會霑衣春草連天積五陵逺客歸十¶
年經轉戰幾處便(一作/更)芳菲想見函關路行人去亦稀¶
<pb:KR4h0140_WYG_147-27a>¶
　　　送梁郎中赴吉州¶
遥想廬陵郡還聽叔度歌舊官移上象新令布中和看¶
竹經霜少聞猨帶雨多但愁徵拜日無奈借留何¶
　　　過湖南羊(一作/來)處士别業¶
杜門成白首湖上寄生涯秋草蕪(一作/閑)三徑寒塘獨一¶
家鳥歸村落盡水向縣城斜自有東籬菊年年解作花¶
(一作愛汝醒還/醉東籬菊正花)¶
　　　送河南元判官赴河南句當苖稅充百官俸錢¶
<pb:KR4h0140_WYG_147-27b>¶
春草長河曲離心共渺然方收漢家俸獨向汶陽田鳥¶
雀空城在榛蕪舊路遷山東征戰苦幾處有人煙¶
　　　夏中崔中丞宅見海紅揺落一花獨開¶
何事一花殘閒庭百草䦨緑滋經雨發紅艶隔林看竟¶
日餘香在過時獨秀難共憐芳意晩秋露未須團(一作/漙)¶
　　　使還至(一作/自)菱陂(一作波/一作坡)驛渡溮水作¶
清川已再渉疲馬共西還何事行人倦終年流水閒孤¶
煙飛(一作/出)廣澤一鳥向空山愁入雲峰裏蒼蒼閉古關¶
<pb:KR4h0140_WYG_147-28a>¶
　　　送齊郎中典括州¶
星象移何處旌麾獨向東勸耕滄海畔聽訟白雲中樹¶
色(一作/影)雙溪合猨聲萬嶺同石門康(一作/空)樂住(一作/在)幾¶
里枉帆通¶
　　　過隐空和尚故居¶
自從飛錫去人到沃洲稀林下期何在山中春獨歸踏¶
花尋舊徑映竹掩空扉寥落東峰上猶堪静者依¶
　　　過蕭尚書故居見李花感而成詠¶
<pb:KR4h0140_WYG_147-28b>¶
手植已芳菲心傷故徑㣲往年啼鳥至今日主人非滿¶
地誰當埽隨風豈復歸空憐舊隂在門客共霑衣¶
　　　送袁處士¶
閒田北川下静者去躬耕萬里空江菼孤舟過郢城種¶
荷依野水移栁待山鶯出處安能問浮雲豈有情¶
　　　酬李侍御登岳陽見寄¶
想見孤舟去無由此路尋暮帆遥在眼春色獨何心緑¶
水瀟湘闊青山鄠杜深誰當北風至為爾一開襟¶
<pb:KR4h0140_WYG_147-29a>¶
　　　　喜晴¶
　曉日西風轉秋天萬里明湖天一種色林鳥百般聲霽¶
　景浮雲滿遊絲暎水輕今朝江上客凡慰幾人情¶
　¶
　¶
　¶
　¶
　¶
<pb:KR4h0140_WYG_147-29b>¶
　¶
　¶
　¶
　¶
　¶
　¶
　¶
御定全唐詩卷一百四十七¶
