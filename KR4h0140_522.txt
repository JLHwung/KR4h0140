# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:51.864835
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百二十二
<pb:KR4h0140_WYG_522-1a>¶
　欽定四庫全書¶
御定全唐詩巻五百二十二¶
　　杜牧¶
　　　　揚州三首¶
　煬帝雷塘土迷藏有舊樓誰家唱水調明月滿揚州(煬/帝)¶
　(鑿汴渠成/自造水調)駿馬宜閒出千金好舊(一作/暗)游喧闐醉年少半¶
　脱紫茸裘¶
　秋風放螢苑春草鬬雞臺金絡擎鵰去鸞環拾翠來蜀¶
<pb:KR4h0140_WYG_522-1b>¶
　船紅錦重越槖水沈堆處處皆華表淮王奈却回¶
　街垂千步栁霞映兩重城天碧樓臺麗風涼歌管清纎¶
　腰間長袖玉珮雜繁纓拖軸誠為壯豪華不可名自是¶
　荒淫罪何妨作帝京¶
　　　　潤州二首¶
　勾吳亭東千里秋放歌曾作昔年遊青苔寺裏無馬(一/作)¶
　(鳥/)跡緑水橋邊多酒樓大抵南朝皆曠達可憐東晉最¶
　風流月明更想桓伊在一笛聞吹出塞愁¶
<pb:KR4h0140_WYG_522-2a>¶
謝眺詩中佳麗地夫差傳裏水犀軍城髙鐵瓮横强弩¶
(潤州城孫權/築號為鐡瓮)柳暗朱樓多夢雲畫角愛飄江北去釣歌¶
長向月中聞揚州塵土試回首不惜千金借與君¶
　　　題揚州禪智寺¶
雨過一蟬噪飄蕭松桂秋青苔滿階砌白鳥故遲留暮¶
靄生深樹斜陽下小樓誰知竹西路歌吹是揚州¶
　　　西江懷古¶
上吞巴漢控瀟湘怒似連山淨鏡光魏帝縫囊真戲劇¶
<pb:KR4h0140_WYG_522-2b>¶
苻堅投箠更荒唐千秋釣艇(一作/舸)歌明月萬里沙鷗弄¶
夕陽范蠡清塵何寂寞好風唯屬往來商¶
　　　江南懷古¶
車書混一業無窮井邑山川今古同戊辰年向金陵過¶
惆悵閒吟憶庾公¶
　　　江南春絶句¶
千里鶯啼緑映紅水村山郭酒旗風南朝四百八十寺¶
多少樓臺煙雨中¶
<pb:KR4h0140_WYG_522-3a>¶
　　　將赴宣州留題揚州禪智寺¶
故里溪頭松柏雙來時盡日倚松窗杜陵隋苑已絶國¶
秋晩南遊更渡江¶
　　　題宣州開元寺水閣閣下宛溪夾溪居人¶
六朝文物草連空天淡雲閒今古同鳥去鳥來山色裏¶
人歌人哭水聲中深秋簾幕千家雨落日樓臺一笛風¶
惆悵無因見(一作/逢)范蠡參差煙樹五湖東¶
　　　宣州送裴坦判官往舒州時牧欲赴官歸京¶
<pb:KR4h0140_WYG_522-3b>¶
日暖泥融雪半銷行人(一作/人行)芳草馬聲驕九華山路雲¶
遮寺清弋江村柳拂橋君意如鴻髙的的我心懸斾正¶
揺揺同來不得同歸去故國逢春一寂寥¶
　　　句溪夏日送盧霈秀才歸王屋山將欲赴舉¶
野店正紛泊繭蠶初引絲行人碧溪渡繫馬緑楊枝苒¶
苒跡始去悠悠心所期秋山念君别惆悵桂花時¶
　　　自宣城赴官上京¶
瀟灑江湖十過秋酒杯無日不淹(一作/遲)留(一作/封侯)謝公城¶
<pb:KR4h0140_WYG_522-4a>¶
畔溪驚夢蘇小門前柳拂頭千里雲山何處好幾人襟¶
韻一生休塵冠挂却知閒事終擬(一作/把)蹉跎訪舊遊¶
　　　春末題池州弄水亭¶
使君四十四兩佩左銅魚為吏非循吏論書讀底書晩¶
花紅豔静髙樹緑隂初亭宇清無比溪山畫不如嘉賔¶
能嘯咏宫妓巧糚梳逐日愁皆碎隨時醉有餘偃須求¶
五鼎陶秪愛吾廬趣向人皆異賢豪莫笑渠¶
　　　登池州九峰樓寄張祜¶
<pb:KR4h0140_WYG_522-4b>¶
百感中來不自由角聲孤起夕陽樓碧山終日思無盡¶
芳草何年恨即(一作/始)休&KR0703;在眼前長(一作/猶)不見道非身¶
外更(一作/欲)何求誰人得似張公子千首詩輕萬户侯¶
　　　齊安郡晩秋¶
柳岸風來影漸疎使君家似野人居雲容水態還堪賞¶
嘯志歌懷亦自如雨暗殘燈碁散後(一作/欲散)酒醒孤枕鴈¶
來初可憐赤壁爭雄渡唯有蓑翁坐釣魚¶
　　　九日齊安(一作/齊山)登髙¶
<pb:KR4h0140_WYG_522-5a>¶
江涵秋影鴈初飛與客攜壺上翠微塵世難逢開口笑¶
菊花須揷滿頭歸但將酩酊酬佳節不用登臨歎(一作/恨)¶
落暉古往今來只如此牛山何必淚(一作/獨)霑衣¶
　　　池州春送前進士蒯希逸¶
芳草復芳草斷腸還斷腸自然堪下淚何必更殘陽楚¶
㟁千萬里燕鴻三兩行有家歸不(一作/未)得況舉别君觴¶
　　　齊安郡中偶題二首¶
兩竿落日溪橋上半縷輕煙柳影中多少緑荷相倚恨¶
<pb:KR4h0140_WYG_522-5b>¶
一時回首背西風¶
秋聲無不攪離心夢澤蒹葭楚雨深自滴階前大梧葉¶
干君何事動哀吟¶
　　　齊安郡後池絶句¶
菱透浮萍綠錦池夏鶯千囀弄薔薇盡日無人看微雨¶
鴛鴦相對浴紅衣¶
　　　題齊安城樓¶
嗚咽(一作/軋)江樓角一聲微陽瀲瀲落寒汀不用憑闌苦¶
<pb:KR4h0140_WYG_522-6a>¶
回首故鄉七十五長亭¶
　　　池州李使君沒後十一日處州新命始到後見¶
　　　歸妓感而成詩¶
縉雲新命詔初行纔是孤魂壽器(一作受&KR0148;/一作壽氣)成黄壤不¶
知新雨露粉書空(一作/唯)換舊銘旌巨卿哭處雲空斷阿¶
鶩歸來月正明多少四年遺愛事鄉閭生子李為名¶
　　　見劉秀才與池州妓别¶
逺風南浦萬重波未似生離别恨多楚管能吹柳花怨¶
<pb:KR4h0140_WYG_522-6b>¶
吳姬爭唱竹枝歌金釵横處綠雲墮玉筯凝時紅粉和¶
待得枚臯相見日自應糚鏡笑蹉跎¶
　　　池州廢林泉寺¶
廢寺林(一作/碧)溪上頹垣倚亂峰看棲歸樹鳥猶想過山¶
鐘石路尋僧去此生應不逢¶
　　　憶齊安郡¶
平生睡足處雲夢澤南州一夜風欺竹連江雨送秋格¶
卑常汩汩力學强悠悠終掉塵中手(一作/首)瀟湘釣漫流¶
<pb:KR4h0140_WYG_522-7a>¶
　　　池州清溪¶
弄溪終日到黄昏照數秋來白髪根何物賴君千遍洗¶
筆頭塵土漸無㾗¶
　　　遊池州林泉寺金碧洞¶
袖拂霜林下石稜潺湲聲斷滿溪氷攜茶臘月遊金碧¶
合有文章病茂陵¶
　　　即事(黄州/作)¶
因思上黨三年戰閒詠周公七月詩竹帛未聞書死節¶
<pb:KR4h0140_WYG_522-7b>¶
丹青空見畫靈旗蕭條井邑如魚尾早晩干戈識虎皮¶
莫笑一麾東下計滿江秋浪碧參差¶
　　　贈李秀才(是上公/孫子)¶
骨清年少眼如氷鳳羽參差五色層天上麒麟時一下¶
人間不獨有徐陵¶
　　　寄李起居四韻¶
楚女梅簪白雪&KR1086;前溪碧水凍醪時雲罍心凸知難捧¶
鳳管簧寒不受吹南國劒眸能盼眄侍臣香袖愛僛垂¶
<pb:KR4h0140_WYG_522-8a>¶
自憐窮律窮途客正怯(一作/刼)孤燈一局碁¶
　　　題池州貴池亭¶
勢比凌歊宋武臺分明百里逺帆開蜀江雪浪西江滿¶
强半春寒(一作/風)去却回¶
　　　蘭溪(在蘄/州西)¶
蘭溪春盡碧泱泱映水蘭花雨發香楚國大夫憔悴日¶
應尋此路去瀟湘¶
　　　睦州四韻¶
<pb:KR4h0140_WYG_522-8b>¶
州在釣臺邊溪山實可憐有家皆掩映無處不潺湲好¶
樹鳴幽鳥晴樓(一作/巒)入野煙殘春杜陵客中酒落花前¶
　　　秋晚早發新定¶
解印書千軸重陽酒百缸涼風滿紅樹曉月下秋江巖¶
壑㑹歸去塵埃終不降懸纓未敢濯巖瀨碧淙淙¶
　　　除官歸京睦州雨霽¶
秋半吳天霽清凝萬里光水聲侵笑語嵐翠撲衣裳逺¶
樹疑羅帳孤雲認粉囊溪山侵兩越時節到重陽顧我¶
<pb:KR4h0140_WYG_522-9a>¶
能甘賤無由得自强悞曾公觸尾不敢夜循墻豈意籠¶
飛鳥還為錦帳郎&KR0224;今開傅燮書舊識黄香(曾在史/館四年)姹¶
女真虚語飢兒欲一行淺深須揭厲休更學張綱¶
　　　夜泊桐廬先寄蘇臺盧郎中¶
水檻桐廬館歸舟繫石根笛吹孤戍月犬吠隔溪村十¶
載違清裁(一作/義)幽懷未一論蘇臺菊花節何處與開樽¶
　　　新轉南曹未叙朝散初秋暑退出守吳興書此¶
　　　篇以自見志¶
<pb:KR4h0140_WYG_522-9b>¶
捧詔汀洲去全家羽翼飛喜抛新錦帳榮借舊朱衣且¶
免材為累何妨拙有機宋株聊自守魯酒怕旁圍清尚¶
寧無素光隂亦未晞一盃寛幕席五字㺯珠璣越浦黄¶
柑嫩吳溪紫蟹肥平生江海志佩得左魚歸¶
　　　題白蘋洲¶
山鳥飛紅帶亭薇拆紫花溪光初透徹秋色正清華静¶
處知生樂喧中見死誇無多珪組累終不負煙霞¶
　　　題茶山(在宜/興)¶
<pb:KR4h0140_WYG_522-10a>¶
山實東吳秀茶稱瑞草魁剖符雖俗吏修貢亦仙才溪¶
盡停蠻櫂旗張卓翠苔柳村穿窈窕松澗渡喧豗等級¶
雲峰峻寛平洞府開拂天聞笑語特地見樓臺泉嫩黄¶
金湧(山有金沙泉修/貢出罷貢即絶)牙香紫璧裁拜章期沃日輕騎疾¶
奔雷舞袖嵐侵澗(一作/潤)歌聲谷答回磬音藏葉鳥雪艷¶
照潭梅好是全家到兼為奉詔來樹隂香作帳花徑落¶
成堆景物殘三月登臨愴一盃重遊難自尅俛首入塵¶
埃¶
<pb:KR4h0140_WYG_522-10b>¶
　　　茶山下作¶
春風最窈窕日曉柳村西嬌雲光占岫健水鳴分溪燎¶
巖野花逺戛瑟幽鳥啼把酒坐芳草亦有佳人攜¶
　　　入茶山下題水口草市絶句¶
倚溪侵嶺多髙樹誇酒書旗有小樓驚起鴛鴦豈無恨¶
一雙飛去却回頭¶
　　　春日茶山病不飲酒因呈賔客¶
笙歌登畫船十日清明前山秀白雲膩溪光紅粉鮮欲¶
<pb:KR4h0140_WYG_522-11a>¶
開未開花半隂半晴天誰知病太守猶得作茶仙¶
　　　不飲贈官妓¶
芳草正得意汀洲日欲西無端千樹栁更拂一條溪幾¶
朶梅花折何人手好㩦誰憐佳麗地春恨却悽悽¶
　　　早春贈軍事薛判官¶
雪後新正半春來四刻長晴梅朱粉艷嫩水碧羅光弦¶
管開雙調花鈿坐兩行唯君莫惜醉認取少年場¶
　　　代吳興妓春初寄薛軍事¶
<pb:KR4h0140_WYG_522-11b>¶
霧冷侵紅粉春隂撲翠鈿自悲臨曉鏡誰與惜流年柳¶
暗霏微雨花愁黯淡天金釵有幾隻抽當酒家錢¶
　　　八月十二日得替後移居霅溪館因題長句四¶
　　　韻¶
萬家相慶喜秋成處處樓臺歌板聲千歲鶴歸猶有恨¶
一年人住豈無情夜凉溪館留僧話風定蘇潭看月生¶
景物登臨閒始見願為閒客此閒行¶
　　　初冬夜飲¶
<pb:KR4h0140_WYG_522-12a>¶
淮陽多病偶求歡客袖侵霜與燭盤砌下梨花一堆雪¶
明年誰此凭闌干¶
　　　栽竹¶
本因遮日種却似為溪移歴歴羽林影疎疎煙露姿蕭¶
騒寒雨夜敲劼晩風時故國何年到塵冠挂一枝¶
　　　梅¶
輕盈照溪水掩斂下瑶臺妬雪聊相比欺春不逐來偶¶
同佳客見似為凍醪開若在秦樓畔堪為㺯玉媒¶
<pb:KR4h0140_WYG_522-12b>¶
　　　山石榴¶
似火山榴映小山繁中能薄艷中閒一朶佳人玉釵上¶
秪疑燒却翠雲鬟¶
　　　柳長句¶
日落水流西復東春光不盡柳何窮巫娥廟裏低含雨¶
宋玉宅前斜帶風不嫌(一作/莫將)榆莢共爭翠深與桃(一作/感杏)¶
花相映紅灞上漢南千萬樹幾人遊宦别離中¶
　　　隋堤栁¶
<pb:KR4h0140_WYG_522-13a>¶
夾㟁垂楊三百里秪應圖畫最相宜自嫌流落西歸疾¶
不見東風二月時¶
　　　栁絶句¶
數樹新開翠影齊倚風情態被春迷依依故國樊川恨¶
半掩村橋半掩溪(一作/拂溪)¶
　　　獨栁¶
含煙一株栁拂地搖風久佳人不忍折悵望回纎手¶
　　　早鴈¶
<pb:KR4h0140_WYG_522-13b>¶
金河秋半虜弦開雲外(一作/際)驚飛四散哀仙掌月明孤¶
影過長門燈暗數聲來須知胡騎紛紛在(一作雖隨胡/馬翩翩去)¶
豈逐春風一一回莫厭(一作/好是)瀟湘少人處水多菰米㟁¶
莓苔¶
　　　鵁鶄¶
芝莖抽紺趾清唳擲金梭日翅閒張錦風池去罥羅静¶
眠依翠荇(一作/竹)暖戲折髙荷山隂豈無爾繭字換羣鵝¶
　　　鸚鵡¶
<pb:KR4h0140_WYG_522-14a>¶
華堂日漸髙雕檻繫紅縚故國隴山樹美人金剪刀避¶
籠交翠尾罅嘴净新毛不念三緘事世途皆爾曹¶
　　　鶴¶
清音迎曉月愁思立寒蒲丹頂西施頰霜毛四皓鬚碧¶
雲行止躁白鷺性靈粗終日無羣伴溪邊弔影孤¶
　　　鴉¶
擾擾復翻翻黄昏颺冷煙毛欺皇后髮聲感楚姬弦蔓¶
壘盤風下霜林接翅眠秪如西旅様頭白豈無緣¶
<pb:KR4h0140_WYG_522-14b>¶
　　　鷺鷥¶
雪衣雪髪青玉觜羣捕魚兒溪影中驚飛逺(一作/低)映碧¶
山去一樹梨花落晩風¶
　　　村舍燕¶
漢宫一百四十五多下珠簾閉瑣窗何處營巢夏將半¶
茅簷煙裏語雙雙¶
　　　歸燕¶
畫堂歌舞喧喧地社去社來人不看長是江樓使君伴¶
<pb:KR4h0140_WYG_522-15a>¶
黄昏猶待倚闌干¶
　　　傷猨¶
獨折南園一朶梅重尋幽坎已生苔無端晩吹驚髙樹¶
似裊長枝欲下來¶
　　　還俗老僧¶
雪髮不長寸秋寒力更微獨尋一徑葉猶挈衲殘衣日¶
暮千峰裏不知何處歸¶
　　　斫竹¶
<pb:KR4h0140_WYG_522-15b>¶
寺廢竹色死宦家(一作/官家)寧爾留霜根漸隨斧風玉尚敲¶
秋江南苦吟客何處送悠悠¶
　　　將赴湖州留題亭菊¶
陶菊手自種楚蘭心有期遙知渡江日正是擷芳時¶
　　　折菊¶
籬東菊逕深折得自孤吟雨中衣半濕擁鼻自知心¶
　　　雲(一作禇/載詩)¶
盡日看雲首不回無心都大似無才可憐光彩一片玉¶
<pb:KR4h0140_WYG_522-16a>¶
萬里晴(一作/青)天何處來¶
　　　醉後題僧院¶
離心忽忽復悽悽雨晦傾瓶取醉泥可羨髙僧共心語¶
一如攜穉往東西¶
　　　題禪院(一作醉後/題僧院)¶
觥船一櫂(一作/棹)百分空十歲(一作/千載)青春不負公今日鬢¶
絲禪榻畔茶煙輕(一作/悠)颺落花風¶
　　　哭李給事中敏¶
<pb:KR4h0140_WYG_522-16b>¶
陽陵郭門外陂陁丈五墳九泉如結友兹地好埋君(朱/雲)¶
(𦵏陽陵/郭外)¶
　　　黄州竹徑圖¶
竹濁(一作/岡)蟠小徑屈折鬬蛇來三年得歸去知遶幾千回¶
　　　題愛敬寺樓¶
暮景千山雪春寒百尺樓獨登還獨下誰㑹我悠悠¶
　　　送劉秀才歸江陵¶
綵服鮮華覲渚宫鱸魚新熟别江東劉郎浦夜侵船月¶
<pb:KR4h0140_WYG_522-17a>¶
宋玉亭春弄(一作/滿)袖風落落精神終(一作/將)有立飄飄才¶
思杳無窮誰人世上為金口借取明時一薦雄¶
　　　見吳秀才與池妓别因成絶句¶
紅燭短時羌笛怨清歌咽處蜀弦髙萬里分飛兩行淚¶
滿江寒雨正蕭騷¶
　　　湖南正初招李郢秀才¶
行樂及時時已晩對酒當歌歌不成千里暮山重叠翠¶
一溪寒水淺深清髙人以飲為忙事浮世除詩盡强名¶
<pb:KR4h0140_WYG_522-17b>¶
看著白蘋芽欲吐雪舟相訪勝閒行¶
　　　贈朱道靈¶
劉根丹篆三千字郭璞青囊兩巻書牛渚磯南謝山北¶
白雲深處有巖居¶
　　　屛風絶句¶
屛風周昉畫纎腰歲久丹青色半銷斜倚玉窗鸞髮女¶
拂塵猶自妬嬌嬈¶
　　　哭韓綽¶
<pb:KR4h0140_WYG_522-18a>¶
平明送𦵏上都門紼霎交横逐去魂歸來冷笑悲身事¶
喚婦呼兒索酒盆¶
　　　新定途中¶
無端偶效張文紀下杜鄉園别五秋重過江南更千里¶
萬山深處一孤舟¶
　　　題新定八松院小石¶
雨滴珠璣碎苔生紫翠重故闗何日到且看小三峰¶
　　　往年隨故府吳興公夜泊蕪湖口今赴官西去¶
<pb:KR4h0140_WYG_522-18b>¶
　　　再宿蕪湖感舊傷懐因成十六韻¶
南指陵陽路東流似昔年重恩山未答雙鬢雪飄然數¶
仞慙投跡羣公愧拍肩駑駘䝉錦繡塵土浴潺湲郭隗¶
黄金峻虞卿白璧鮮貔貅環玉帳鸚鵡破蠻牋極浦沈¶
碑㑹秋花落帽筵旌旗明迥野冠佩照神仙籌畫言何¶
補優容道實全謳謡人撲地雞犬樹連(一作/齊)天紫鳳超¶
如電青襟散似煙蒼生未經濟墳草已芊綿往事惟沙¶
月孤燈但客船峴山雲影畔棠葉水聲前故國還歸去¶
<pb:KR4h0140_WYG_522-19a>¶
　浮生亦可憐髙歌一曲淚明日夕陽邊¶
　¶
　¶
　¶
　¶
　¶
　¶
　¶
<pb:KR4h0140_WYG_522-19b>¶
　¶
　¶
　¶
　¶
　¶
　¶
　¶
御定全唐詩巻五百二十二¶
