# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.126491
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八十九
<pb:KR4h0140_WYG_089-1a>¶
　欽定四庫全書¶
御定全唐詩巻八十九¶
　　張說¶
　　　　奉和聖製潼關口號應制¶
　天德平無外關門東復西不將千里隔何用一丸泥¶
　　　　奉蕭令嵩酒并詩(巳下三首俱/賜宴東堂作)¶
　樂奏天恩滿杯來秋興髙更䝉蕭相國對席飲醇醪¶
　　　　奉宇文黄門融酒¶
<pb:KR4h0140_WYG_089-1b>¶
　聖德垂甘露天章下大風又乗黄閣賞願作黑頭公¶
　　　　奉裴中書光庭酒¶
　西掖恩華降南宫命席闌詎知雞樹後更接鳳池歡¶
　　　　清夜酌¶
　秋隂士多感雨息夜無塵清樽宜明月復有平生人¶
　　　　醉中作¶
　醉後樂無極(一作無窮樂/又作方知樂)彌(一作/全)勝未醉時動容皆是¶
　舞出語總成詩¶
<pb:KR4h0140_WYG_089-2a>¶
　　　送梁知微渡海東¶
今日此相送明年此相待天上客星囘知君渡東海¶
　　　寄劉道士舄¶
真人降紫氣邀我丹田宫逺寄雙飛舄飛飛不礙空¶
　　　書(一作/答)香能和尚塔¶
大師捐世去空餘法力在逺寄無礙香心隨到南海¶
　　　被使在蜀¶
即今三伏盡尚自在臨卭歸途千里外秋月定相逄¶
<pb:KR4h0140_WYG_089-2b>¶
　　　正朝摘梅¶
蜀地寒猶暖正朝發早梅偏驚萬里客己復一(一作/半)年¶
來¶
　　　蜀道後期¶
客心爭日月來往預期程秋風不相待先至洛陽城¶
　　　廣州江中作¶
去國年(一作/歳)方晏愁心轉(一作/獨)不堪離人與(一作/共)江水¶
終日向西南¶
<pb:KR4h0140_WYG_089-3a>¶
　　　江中誦經¶
實相歸懸觧虚心暗在通澄江明月内應是色成空¶
　　　江中遇黄領子劉隆¶
危石江中起孤雲嶺上還相逢皆得意何處是鄉關¶
　　　欽州守歳¶
故歳今宵盡新年明旦來愁心隨斗柄東北望春囘¶
　　　岳州守歳二首¶
夜風吹醉舞庭户對酣歌愁逐前年少歡迎今歳多¶
<pb:KR4h0140_WYG_089-3b>¶
桃枝堪辟惡爆竹好驚眠歌舞留今夕猶言惜舊年¶
　　　元朝(一本題作/幽州元日)¶
今歳元日(一作元/日今歳)樂不謝往(一作/去)年春知向來心道誰¶
為昨夜人¶
　　　耗磨日飲二首¶
耗磨傳兹日縱横道未宜但令不忌醉翻是樂無為¶
上月今朝減流傳耗磨辰還將不事事同醉俗中人¶
　　　又(一本此首同前/第一首為二首)¶
<pb:KR4h0140_WYG_089-4a>¶
春來半月度俗忌一時閒不酌他鄉酒惟堪對楚山¶
　　　九日進茱茰山詩五首¶
家居洛陽下舉目見嵩山刻作茱茰節情生造化間¶
黄花宜泛酒青嶽好登髙稽首明廷内心為天下勞¶
菊酒攜山客茰囊繫牧童路疑隨大隗心似問鴻䝉¶
九日重陽數三秋萬實成時來謁軒后(一作/石)罷去坐蓬¶
瀛¶
晩節歡重九髙山上五千醉中知遇聖夢裏見尋仙¶
<pb:KR4h0140_WYG_089-4b>¶
　　　岳州看黄葉¶
白首看黄葉徂顔復幾何空慙棠樹下不見(一作/未有)政成¶
歌¶
　　　嶺南送使二首¶
獄中生白髪嶺外罷紅顔古來相送處凡得幾人還¶
萬里投荒裔來時不見親一朝成白首看取報家人¶
　　　傷妓人董氏四首¶
董氏嬌嬈性多為窈窕名人隨秋月落韻入𢷬衣聲¶
<pb:KR4h0140_WYG_089-5a>¶
粉蘂粘妝簏金花竭翠條夜臺無戲伴魂影向誰嬌¶
舊亭紅粉閣宿處白雲關春日雙飛去秋風獨不還¶
舞席沾殘粉歌梁委舊塵獨傷窗裏月不見帳中人¶
　　　春閨怨¶
三月時將盡空房妾獨居蛾眉愁自結鬢髪沒情梳¶
　　　破陳樂詞二首(樂苑曰商調曲也唐太宗所造/明皇又作小破陳樂亦舞曲也)¶
漢兵出頓金㣲照日光明鐡衣百里火旛熖熖千行雲¶
騎霏霏蹙踏遼河自竭鼓譟燕山可飛正屬四方朝賀¶
<pb:KR4h0140_WYG_089-5b>¶
端知萬舞皇威¶
少年膽氣凌雲共許驍雄出羣匹馬城西挑戰單刀薊¶
北從軍一鼓鮮卑送款五餌單于觧紛誓欲成名報國¶
羞將開閤論勲¶
　　　舞馬詞六首¶
萬玉朝宗鳳扆千金率領龍媒眄鼓凝驕躞蹀聼歌弄¶
影徘徊(聖代昇/平樂)¶
天鹿遥徵衛叔日龍上借羲和將共兩驂爭舞來隨八¶
<pb:KR4h0140_WYG_089-6a>¶
駿齊歌(聖代昇/平樂)¶
綵旄八佾成行時龍五色因方屈膝銜杯赴節傾心獻¶
夀無疆(四海和/平樂)¶
帝皁龍駒沛艾星蘭驥子權竒騰倚驤洋應節繁驕接¶
迹不移(四海和/平樂)¶
二聖先天合德羣靈率土可封擊石驂驔紫燕摐金顧¶
歩蒼龍(四海和/平樂)¶
聖君出震應籙神馬浮河獻圖足踏天庭鼓舞心將帝¶
<pb:KR4h0140_WYG_089-6b>¶
樂躊蹰(四海和/平樂)¶
　　　奉和三日祓禊渭濱應制¶
青郊上巳豔陽年紫禁皇遊祓渭川幸得歡娛承湛露¶
心同草樹樂春天¶
　　　桃花園馬上應制¶
林間豓色驕天馬苑裏穠華(一作/妝)伴麗人願逐南風飛¶
帝席年年含笑舞青春¶
　　　奉和聖製幸韋嗣立山莊應制¶
<pb:KR4h0140_WYG_089-7a>¶
西京上相出扶陽東郊别業好池塘自非仁智符天賞¶
安能日月共囘光¶
　　　奉和聖製同玉眞公主遊大哥山池題石壁¶
池如明鏡月華開山學香爐雲氣來神藻飛為鶺鴒賦¶
仙聲颺出鳳凰臺¶
　　　十五日夜御前口號踏歌詞二首¶
花蕚樓前雨露新長安城裏太平人龍銜火樹千重(一/作)¶
(燈/)熖雞踏(一作/上)蓮花萬歳(一作/樹)春¶
<pb:KR4h0140_WYG_089-7b>¶
帝宫三五戲春臺行雨流風莫妬來西域燈輪千影合¶
東華金闕萬重開¶
　　　蘇摩遮五首¶
摩遮本出海西胡琉璃寳服紫髯鬍聞道皇恩遍(一作/環)¶
宇宙來將歌舞助歡娛(億歳/樂)¶
繡裝帕(一作/拍)額寳花冠夷歌騎(一作/妓)舞借人看自能激¶
水成隂氣不慮今年寒不寒(億歳/樂)¶
臘月凝隂積帝臺豪(一作/齊)歌急鼓送寒來油囊取得天¶
<pb:KR4h0140_WYG_089-8a>¶
河水將添上夀萬年杯(億歳/樂)¶
寒氣宜人最可憐故將寒水散庭前惟願聖君無限壽¶
長取新年續舊年(億歳/樂)¶
昭成皇后帝(一作/之)家親榮樂諸人不比倫往日霜前花¶
委地今年雪後樹逢春(億歳/樂)¶
　　　三月三日定昆池奉和蕭令得潭字韻¶
暮春三月日重三春水桃花滿禊潭廣樂逶迤天上下¶
仙舟揺衍鏡中酣¶
<pb:KR4h0140_WYG_089-8b>¶
　　　和尹從事&KR1026;泛洞庭¶
平湖一望上(一作/水望)連天林景千尋下洞泉忽驚水上光¶
華滿疑是乗舟到日邉¶
　　　送梁六自洞庭山作¶
巴陵一望洞庭秋日見孤峰水上浮聞道神仙不可接¶
心隨湖水共悠悠¶
　　　同趙侍御望歸舟¶
山庭迥迥面長川江樹重重極逺煙形影相追(一作/隨)髙¶
<pb:KR4h0140_WYG_089-9a>¶
　翥鳥心腸併斷北風(一作/飛)船¶
　　　　襄陽路逢寒食¶
　去年寒食洞庭波今年寒食襄陽路不辭著處尋山水¶
　秖畏還家落春暮¶
　　　　(附/)詠方圓動静示李泌(詳見/泌集)¶
　方如棋局圓如棋子動如棋生靜如棋死¶
　¶
　¶
<pb:KR4h0140_WYG_089-9b>¶
　¶
　¶
　¶
　¶
　¶
　¶
　¶
御定全唐詩巻八十九¶
