# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.052792
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百三十四
<pb:KR4h0140_WYG_134-1a>¶
　欽定四庫全書¶
御定全唐詩巻一百三十四¶
　　李頎¶
　　　　塞下曲¶
　少年學騎射勇冠并州兒直愛出身早邊功沙漠垂戎¶
　鞭腰下插羗笛雪中吹膂力今應盡將軍猶未知¶
　　　　寄鏡湖朱處士¶
　澄霽晚流闊微風吹緑蘋鱗鱗逺峰見淡淡平湖春芳¶
<pb:KR4h0140_WYG_134-1b>¶
　草日堪把白雲心所親何時可為樂夢裏東山人¶
　　　　宴陳十六樓(樓枕/金谷)¶
　西樓對金谷此地古人心白日落庭内黄花生澗隂四¶
　鄰見疎木萬井度寒砧石上題詩處千年留至今¶
　　　　送相里造入京¶
　子月過秦正寒雲覆洛城嗟君未得志猶作苦辛行煖¶
　酒嫌衣薄瞻風候雨晴春官含笑待驅馬速前程¶
　　　　送錢子入京¶
<pb:KR4h0140_WYG_134-2a>¶
夜夢還京北鄉心恨𢷬衣朝逢入秦使走馬喚君歸驛¶
路清霜下關門黄葉稀還家應信宿看子速如飛¶
　　　送綦毋三寺中賦得紗燈¶
禪室吐香燼輕紗籠翠烟長繩挂青竹百尺垂紅蓮熠¶
爚衆星下玲瓏雙塔前含光待明發此别豈徒然¶
　　　送人尉閩中¶
可歎芳菲日分為萬里情閻門折垂栁御苑聼殘鶯海¶
戍通閩邑江航過楚城客心君莫問春草是王程¶
<pb:KR4h0140_WYG_134-2b>¶
　　　送人歸沔南¶
梅花今正發失路復何如舊國雲山在新年風景餘春¶
饒漢陽夢日寄武陵書可即明時老臨川莫羡魚¶
　　　送盧逸人¶
洛陽為此别攜手更何時不復人間見祗應海上期清¶
谿入雲木白首卧茅茨共惜盧敖去天邊望所思¶
　　　送顧朝陽還吳¶
寂寞俱不偶裹糧空入秦宦途巳可識歸卧包山春舊¶
<pb:KR4h0140_WYG_134-3a>¶
國指飛鳥滄波愁旅人開樽洛水上怨别栁花新¶
　　　送竇參軍¶
城南送歸客舉酒對林巒暄鳥迎風囀春衣度雨寒桃¶
花開翠幕栁色拂金鞍公子何時至無令芳草䦨¶
　　　望秦川¶
秦川朝望迴日出正東峰逺近山河淨逶迤城闕重秋¶
聲萬户竹寒色五陵松客有歸歟歎悽其霜露濃¶
　　　晚歸東園¶
<pb:KR4h0140_WYG_134-3b>¶
荆扉帯郊郭稼穡滿(一作/向)東菑倚杖寒山暮鳴梭秋葉¶
時回雲覆隂谷返景照霜梨澹泊真吾事清風别自兹¶
　　　覺公院施鳥石臺¶
石臺置香飯齋後施諸禽童子亦知善衆生無懼心苔¶
痕蒼曉露盤勢出香林錫杖或圍繞吾師一念深¶
　　　籬笋¶
東園長新笋映日復穿籬迸出依青嶂攢生伴緑池色¶
(一作/密)因林向背行逐地髙卑但恐春將老青青獨爾為¶
<pb:KR4h0140_WYG_134-4a>¶
　　　達奚吏部夫人寇氏挽歌¶
存歿令名傳青青松栢田事姑稱孝婦生子繼先賢露¶
濕銘旌重風吹鹵簿前隂堂從此閉誰誦女師篇¶
　　　寄司勲盧員外¶
流澌臘月下河陽草色新年發建章秦地立春傳太史¶
漢宮題柱憶仙郎歸鴻欲度千門雪侍女新添五夜香¶
早晚薦雄文似者故人今已賦長楊¶
　　　寄綦毋三¶
<pb:KR4h0140_WYG_134-4b>¶
新加大邑綬仍黄近與單車去洛陽顧盼一過丞相府¶
風流三接令公香南川稉稻花侵縣西嶺雲霞色滿堂¶
共道進賢蒙上賞看君㡬嵗作臺郎¶
　　　送魏萬之京¶
朝聞遊子唱離歌昨夜微霜初渡河鴻鴈不堪愁裏聼¶
雲山况是客中過關城樹(一作/曙)色催寒近御苑砧聲向¶
晚多莫見長安行樂處空令嵗月易蹉跎¶
　　　送李囬¶
<pb:KR4h0140_WYG_134-5a>¶
知君官屬大司農詔幸驪山職事雄嵗發金錢供御府¶
晝看仙液注離宮千巖曙雪旌門上十月寒花輦路中¶
不覩聲明與文物自傷流滯去關東¶
　　　宿瑩公禪房聞梵¶
花宮仙梵逺微微月隠髙城鐘漏稀夜動霜林驚落葉¶
曉聞天籟發清機蕭條已入寒空靜䬃沓仍隨秋雨飛¶
始覺浮生無住著頓令心地欲皈依¶
　　　題璿公山池¶
<pb:KR4h0140_WYG_134-5b>¶
逺公遯跡廬山岑開士(一作/山)幽居祗樹林片石孤峯窺¶
色相清池皓(一作/白)月照禪心指揮如意天花落坐卧閒¶
房春草深此外俗塵都不染惟餘𤣥度得相尋¶
　　　題盧五舊居¶
物在人亡無見期閒庭繫馬不勝悲窗前緑竹生空地¶
門外青山如舊時悵望秋天鳴墜葉巑岏枯栁宿寒鴟¶
憶君淚落東流水嵗嵗花開知為誰¶
　　　贈别張兵曹¶
<pb:KR4h0140_WYG_134-6a>¶
漢家蕭相國功葢五諸侯勲業河山重丹青錫命優君¶
為禁臠壻爭看玉人遊荀令焚香日潘郎振藻秋新成¶
鸚鵡賦能衣鷫鸘裘不憚軒車逺仍尋薛荔幽苑梨飛¶
絳葉伊水淨寒流雪滿故關道雲遮祥鳯樓一身輕寸¶
禄萬物任虗舟别後如相問滄波雙白鷗¶
　　　宿香山寺石樓¶
夜宿翠微半髙樓聞暗泉漁舟帶逺火山磬發孤烟衣¶
拂(一作/殿壯)雲松外門清河漢邊峰巒低枕席世界接人天¶
<pb:KR4h0140_WYG_134-6b>¶
靄靄花出霧輝輝星映川東林曙鶯滿惆悵欲言旋¶
　　　聖善閣送裴廸入京¶
雲(一作/雪)華滿(一作/斂)髙閣苔色上鈎欄藥草空堦靜梧桐¶
返照寒清吟可愈疾攜手暫同歡墜葉和金磬饑烏鳴¶
露盤伊流(一作/川)惜東别灞水向西看舊託含香署雲霄¶
何足難¶
　　　奉送漪叔遊潁川兼謁淮陽太守¶
罷吏今何適辭家方獨行嵩陽入歸夢潁水半前程聞¶
<pb:KR4h0140_WYG_134-7a>¶
道淮陽守東南卧理清郡齋觀政日人馬望鄉情疊嶺¶
雪初霽寒砧霜後鳴臨川嗟拜手寂寞事躬耕¶
　　　二妃廟送裴侍御使桂陽¶
沅上秋草晚(一作/色)蒼蒼堯女祠無人見精魄萬古寒猿¶
悲桂水身歿後椒漿神降時回雲迎赤豹驟雨颯文狸¶
(一作颷雨/驟文螭)受命出炎海焚香徴楚詞乘驄感遺跡一弔¶
清川湄¶
　　　送暨道士還玉清觀¶
<pb:KR4h0140_WYG_134-7b>¶
仙宮(一作/官)有名籍度世吳江濆大道本無我青春長與¶
君中州(一作/洲)俄巳到至理得而聞明主降黄屋時人看¶
白雲空山何窈窕三秀日氛氲遂此(一作/此道)留書客超遥¶
烟駕分¶
　　　送劉主簿歸金壇¶
與子十年舊其如離别何宦遊鄰故國歸夢是滄波京¶
口青山逺金陵芳草多雲帆曉容裔江日晝清和縣郭¶
舟人飲津亭漁者歌茅山有仙洞羡爾再經過¶
<pb:KR4h0140_WYG_134-8a>¶
　　　送盧少府赴延陵¶
問君從宦所何日府中趨遥指金陵縣青山天一隅行¶
人懐寸禄小吏獻新圗北固波濤險南天(一作/川)風俗殊¶
春江(一作/山)連橘柚晚景媚菰蒲漠漠花生渚亭亭雲過¶
湖灘沙映村火水霧斂檣烏回首東門路鄉書不可無¶
　　　送皇甫曾遊㐮陽山水兼謁韋太守¶
峴山枕㐮陽滔滔江漢長山深卧龍宅水淨斬蛟鄉元¶
凱春秋傳昭明文選堂風流滿今古烟島思微茫白鴈¶
<pb:KR4h0140_WYG_134-8b>¶
暮衝雪青林寒帶霜蘆花獨戍晚柑實萬家香舊國欲¶
兹别輕舟眇未央百花亭漫漫一柱觀蒼蒼按俗荆南¶
牧持衡吏部郎逢君立五馬應醉習家塘¶
　　　龍門送裴侍御監五嶺選¶
萬里番禺地宮人繼帝憂君為柱下史將命出東周歇¶
馬傍川路張燈臨石樓稜稜靜疎木濞濞響寒流榔葉¶
四荒外梅花五嶺頭明珠尉佗國翠羽夜郎洲夷俗富¶
珍産土風資宦遊心清物不雜弊革事無留舉善必稱¶
<pb:KR4h0140_WYG_134-9a>¶
最持姦當去尤何辭桂江逺今日用賢秋¶
　　　送喬琳¶
草緑小平津花開伊水濵今君(一作/令今)不得意孤負帝鄉¶
春口不言金帛心常任屈伸阮公惟飲酒陶令肯羞貧¶
陽羡風流地滄江遊寓人菱歌五湖逺桂樹八公鄰青¶
鳥迎(一作/迴)孤棹白雲隨一身潮隨秣陵上月映石頭新¶
未可逃名利應湏在縉紳汀洲芳杜色勸爾暫垂綸¶
　　　題少府監李丞山池¶
<pb:KR4h0140_WYG_134-9b>¶
能向府亭内置兹山與林他人驌驦馬而我薜蘿心雨¶
止禁門肅鶯啼官栁深長廊閟軍器積水背城隂忩外¶
王孫草牀頭中散琴清風多仰慕吾亦爾知音¶
　　　長夀寺粲公院新甃井¶
僧房來徃久露井每同觀白石抱新甃蒼苔依舊欄空¶
瓶宛轉下長綆轆轤盤境界因心淨泉源見底寒鐘鳴¶
時灌頂對此日閒安¶
　　　魏倉曹宅各賦一物得當軒石竹¶
<pb:KR4h0140_WYG_134-10a>¶
羅生殊衆色獨為表華滋雖雜蕙蘭處無爭桃李時同¶
人趨府暇落日後庭期密葉散紅㸃靈條驚紫蕤芳菲¶
看不厭采摘願來兹¶
　　　奉送五叔入京兼寄綦毋三¶
雲隂帶殘日悵别此何時欲望黄山道無由見所思¶
　　　寄韓鵬¶
為政心閒物自閒朝看飛鳥暮飛還寄書河上神明宰¶
羡爾城頭姑射山¶
<pb:KR4h0140_WYG_134-10b>¶
　　　百(一作/白)花原(一作王昌/齡出塞行)¶
百(一作/白)花原頭望京師黄河水流無已時(一作/盡期)窮秋(一/作)¶
(秋/天)曠野行人(一作/人行)絶馬首東(一作/西)來知是誰¶
　　　遇劉五¶
洛陽一别梨花新黄鳥飛飛逢故人攜手當年共為樂¶
無驚蕙草惜殘春¶
　　　送崔嬰赴漢陽¶
中外相連弟與兄新加小縣子男名纔年三十佩銅印¶
<pb:KR4h0140_WYG_134-11a>¶
知爾弦歌漢水清¶
　　　送五叔入京兼寄綦毋三¶
吏部明年拜官後西城必與故人期寄書春草年年色¶
莫道相逢玉女祠¶
　　　野老曝背¶
百嵗老翁不種田惟知曝背樂殘年有時捫虱獨搔首¶
目送歸鴻籬下眠¶
　　　送東陽王太守(末缺/)¶
<pb:KR4h0140_WYG_134-11b>¶
江臯杜蘅綠芳草日遲遲檜楫今何去星郎出守時彤¶
襜問風俗明主寄惸嫠令下不徒爾人和當在兹昔年¶
經此地微月有佳期洞口桂花白巖前春草滋素沙靜¶
津瀨青壁帶川坻野鶴每孤立林鼯常晝悲¶
　　　詠張諲山水(末缺/)¶
小山破體閒支策落日梨花照空壁詩堪記室妬(一作/始)¶
風流畫與將軍作勍敵¶
　　　失題(末缺/)¶
<pb:KR4h0140_WYG_134-12a>¶
　紫極殿前朝伏奏龍華㑹裏日相望别離嵗嵗如流水¶
　誰辨他鄉與故鄉¶
　¶
　¶
　¶
　¶
　¶
　¶
<pb:KR4h0140_WYG_134-12b>¶
　¶
　¶
　¶
　¶
　¶
　¶
御定全唐詩巻一百三十四¶
