# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.059348
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百五十
<pb:KR4h0140_WYG_750-1a>¶
　欽定四庫全書¶
御定全唐詩巻七百五十¶
　　李中¶
　　　　和潯陽宰感舊絶句五首¶
　追感古今情不已竹軒閒取史書看欲親徃哲無因見¶
　空樹臨風襟袖寒¶
　潯陽物景真難及練㵼澄江最好看曾上虚樓吟倚檻¶
　五峰擎雪照人寒¶
<pb:KR4h0140_WYG_750-1b>¶
　園林春媚千花發爛熳如將畫障看惟愛松筠多冷淡¶
　青青偏稱雪霜寒¶
　知君百里鳴琴處公退千山盡日看政化有同風偃草¶
　更將餘力拯孤寒¶
　昔歲尋芳忻得侣江堤物景盡情看就中吟戀垂楊下¶
　撼起啼鶯晩吹寒¶
　　　　哭柴郎中¶
　昔歲遭逢在海城曾容孤跡奉雙旌酒邉不厭笙歌盛¶
<pb:KR4h0140_WYG_750-2a>¶
花下只愁風雨生棊接山亭松影晩吟陪月檻露華清¶
音塵自此無因問淚灑川波夕照明¶
　　　訪章禪老¶
比尋禪客叩禪機澄却心如月在池松下偶然醒一夢¶
却成無語問吾師¶
　　　泊秋浦¶
葦㟁風髙宿鴈驚維舟特地起鄉情漁兒隔水吹横笛¶
半夜空江月正明¶
<pb:KR4h0140_WYG_750-2b>¶
　　　閒居言懐¶
未逹難隨衆從他俗所憎閒聴九秋雨逺憶四明僧病¶
後倦吟嘯貧來疎友朋寂寥元合道未必是無能¶
　　　舟次彭澤¶
飄泛經彭澤扁舟思莫窮無人秋浪晚一㟁蓼花風鄉¶
里夢漸逺交親書未通今宵見圓月難坐冷光中¶
　　　宿鍾山知覺院¶
宿投林下寺中夜覺神清磬罷僧初定山空月又生籠¶
<pb:KR4h0140_WYG_750-3a>¶
燈吐冷艷嵒樹起寒聲待暁紅塵裏依前冒逺程¶
　　　逰茅山二首¶
綠蘚深迎歩紅霞爛滿衣洞天應不逺鸞鶴向人飛¶
茅許仙蹤在煙霞一境清夷希(一作/希夷)何許叩松徑月空明¶
　　　鶴¶
九臯羽翼下晴空萬里心難駐玉籠清露滴時翹蘚徑¶
白雲開處唳松風歸當華表千年後怨在瑶琴别操中¶
好共靈龜作儔侣十洲三島逐仙翁¶
<pb:KR4h0140_WYG_750-3b>¶
　　　暮春吟懐寄姚端先輩¶
無奈詩魔旦夕生更堪芳草滿長汀故人還爽花前約¶
新月又生江上亭莊夢斷時燈欲燼蜀魂啼處酒初醒¶
何時得見登龍客隔却千山萬仭青¶
　　　送圓(一作/圗)上人歸廬山¶
蓮宫舊隠塵埃外策杖臨風拂袖還踏雪獨尋青嶂下¶
聴猿重入白雲間蕭騷紅樹當門老斑駮蒼苔鏁徑閑¶
預想松軒夜禪處虎溪圓月照空山¶
<pb:KR4h0140_WYG_750-4a>¶
　　　送相里秀才之匡山國子監¶
氣秀情閑杳莫羣廬山逰去志求文已能探虎窮騷雅¶
又欲囊螢就典墳目豁乍窺千里浪夢寒初宿五峰雲¶
業成早赴春闈約要使嘉名海内聞¶
　　　漁父二首¶
偶向蘆花深處行溪光山色晚來晴漁家開户相迎接¶
稚子争窺犬吠聲¶
雪鬢衰髯白布袍笑携赬鯉換村醪慇懃留我宿溪上¶
<pb:KR4h0140_WYG_750-4b>¶
釣艇歸來明月髙¶
　　　旅次聞砧¶
砧杵誰家夜搗衣金風淅淅露微微月中獨坐不成寐¶
舊業經年未得歸¶
　　　寄楊先生¶
仙翁别後無信應共煙霞卜鄰莫把壺中袐訣輕傳塵¶
裏逰人浮生日月自急上境鶯花正春安得一招琴酒¶
與君共泛天津¶
<pb:KR4h0140_WYG_750-5a>¶
　　　對酒招陳昭用¶
花開葉落堪悲似水年光暗移身世都如夢役是非空¶
使神疲良圖有分終在所欲無勞妄(一作/逺)思幸有一壺清¶
酒且來閑語希夷¶
　　　旅夜聞笛¶
長笛起誰家秋凉夜漏賒一聲來枕上孤客在天涯木¶
末風微動窓前月漸斜暗牽詩思苦不獨落梅花¶
　　　送紹眀上人之毘陵¶
<pb:KR4h0140_WYG_750-5b>¶
忽起毘陵念飄然不可留聴蝉離古寺攜錫上扁舟月¶
出沙汀冷風髙葦㟁秋囘期端的否千里路悠悠¶
　　　再到山陽尋故人不遇二首¶
維舟登野㟁因訪故人居亂後知何處荆榛匝弊廬¶
欲問當年事耕人都不知空餘堤上桞依舊自垂絲¶
　　　寄廬山簡寂觀重道者¶
憶昔採芝廬岳頂清宫常接絳霄人玉書閑展石樓曉¶
瑤瑟醉彈琪樹春惟恨仙桃遲結實不憂滄海易成塵¶
<pb:KR4h0140_WYG_750-6a>¶
似醒一夢歸凡世空向彤霞寄夢頻¶
　　　思湓渚舊居¶
昔歲曾居湓水頭草堂吟嘯興何幽迎僧常踏竹間蘚¶
愛月獨登溪上樓寒翠入簷嵐岫暁冷聲縈枕野泉秋¶
從拘宦路無由到昨夜分明夢去逰¶
　　　思朐陽春逰感舊寄柴司徒五首¶
王孫昔日甚相親共賞西園正媚春醉卧如茵芳草上¶
覺來花月影籠身¶
<pb:KR4h0140_WYG_750-6b>¶
徑鋪芳草正綿綿藉草傳杯似列仙暫輟笙歌且聨句¶
含毫花下破香牋¶
南陌風和舞蝶狂惜春公子戀斜陽髙歌飲罷將廻轡¶
衣上花兼百草香¶
春郊飲散暮煙收却引絲簧上翠樓紅袖歌長金斚亂¶
銀蟾飛出海東頭¶
昔年常接五陵狂洪(一作/共)飲花間數十塲别後或驚如夢¶
覺音塵難問水茫茫¶
<pb:KR4h0140_WYG_750-7a>¶
　　　泉¶
潺潺青嶂底來處一何長漱石苔痕滑侵松鶴夢凉泛¶
花穿竹塢瀉月下蓮塘想得歸何處天涯助渺茫¶
　　　題徐立教池亭¶
多(一作/名)士池塘好塵中景恐無年來養鷗鷺夢不去江湖¶
泉脉通深澗風聲起短蘆驚魚跳(一作/藏)藻荇戲蝶上菰蒲¶
泛泛容漁艇閒閒載酒壺漲痕山雨過翠積㟁苔鋪花¶
影沈波底煙光入座隅曉香憐杜若夜浸愛蟾蜍歩逸¶
<pb:KR4h0140_WYG_750-7b>¶
心難厭看吟興不辜憑君命竒筆為我寫成圖¶
　　　遥賦義興潛泉¶
見說靈泉好潺湲興莫窮誰當秋霽後獨聴月明中濺¶
石苔花潤隨流木葉紅何當化霖雨濟物顯殊功¶
　　　和毘陵尉(一作/糺)曹昭用見寄¶
决獄多餘暇冥搜萬象空巻簾疎雨後鏁印夕陽中還¶
徃多名士編題尚古風宦途知此味能有幾人同¶
　　　梅花¶
<pb:KR4h0140_WYG_750-8a>¶
羣木方憎雪開花長在先流鶯與舞蝶不見許因緣¶
　　　舟次吉水逢蔡文慶秀才¶
别後音塵斷相逢又共吟雪霜今日鬢煙月舊時心艤¶
櫂夕陽在聴鴻秋色深一尊開口笑不必話升沉¶
　　　新喻縣偶寄彭仁正字¶
經年離象魏孤宦在南荒酒醒公齋冷雨多歸夢長志¶
難酬國澤術欠致民康吾子應相笑區區道未光¶
　　　和彭正字喜雪見寄¶
<pb:KR4h0140_WYG_750-8b>¶
千門忻應瑞偏稱上樓看宻灑虚窓暁狂飄大野寒園¶
深宜竹樹(一作/柏)簾巻洽杯盤已作豐年兆黎民意盡安¶
　　　海上和柴軍使清明書事¶
清明時節好煙光英傑髙吟興味長捧日即應還禁衛¶
當春何惜醉朐陽千山過雨難藏翠百卉臨風不藉香¶
却是旅人悽屑甚夜來魂夢到家鄉¶
　　　壬申歲承命之任淦陽再過廬山國學感舊寄¶
　　　劉鈞明府¶
<pb:KR4h0140_WYG_750-9a>¶
三十年前共苦辛囊螢曾寄此煙岑讀書燈暗嫌雲重¶
搜句石平憐蘚深各歴宦途悲聚散幾看時(一作/流)輩或浮¶
沈再來物景還依舊風冷松髙猨狖吟¶
　　　留題胡參卿秀才幽居¶
竹廕庭除蘚色濃道心安逸寂寥中扣門時有棲禪客¶
灑(一作/漉)酒多招採藥翁江近好聽菱芡雨徑香偏愛蕙蘭¶
風我慙名宦猶拘束脫屣心情未得同¶
　　　放鷺鷥¶
<pb:KR4h0140_WYG_750-9b>¶
池塘多謝久淹留長得霜翎放自由好去蒹葭深處宿¶
月明應認舊江秋¶
　　　柳絮¶
年年二(一作/三)月暮散亂雜飛花雨過微風起狂飄千萬家¶
　　　早春¶
　一種和風至千花未放妍草心并柳眼長是被恩先¶
　　　春雲¶
隂去為膏澤晴來媚曉空無心亦無滯舒巻在東風¶
<pb:KR4h0140_WYG_750-10a>¶
　　　送姚端秀才逰毘陵¶
毘陵嘉景太湖邉才子經逰稱少年風弄青帘沽酒市¶
月眀紅袖採蓮船若耶罨畫應相似(若耶溪名/在毘陵)越岫吳峰¶
盡接連此去髙吟須早返廣寒丹桂莫遷延¶
　　　和朐陽載筆魯裕見寄¶
燕臺多事每開顔相許論交淡薄間飲興共憐芳草㟁¶
吟情同愛夕陽山露濃小徑蛩聲咽月冷空庭竹影閑¶
何事此時攀憶甚與君俱是别鄉闗¶
<pb:KR4h0140_WYG_750-10b>¶
　　　叙吟二首¶
徃哲搜羅妙入神隋珠和璧未為珍而今所得慙難繼¶
謬向平生著苦辛¶
成癖成魔二雅中每逢知已是亨通言之無罪終難厭¶
欲把風騷繼古風¶
　　　貽毘陵正勤禪院奉長老¶
隨緣駐瓶錫心已悟無生默坐煙霞散閑觀水月明竹¶
深風倍冷堂迥磬偏清願作傳燈者忘言學浄名¶
<pb:KR4h0140_WYG_750-11a>¶
　　　冬日(一作/中)書懐寄維真大師¶
自别吾師後風騷道甚孤雪霜侵鬢髮音信隔江湖擾¶
擾悲時世悠悠役夢途向公期盡節多病怕傾壺賤跡¶
雖慙滯幽情忍使辜詩成天外句棊覆夜中圗落壁燈¶
花碎飄窓雪片麤煮茶燒栗興早晚復圍爐¶
　　　獻中書潘舎人¶
運叶半千數天鍾許國臣鵬霄開羽翼鳳闕演絲綸顧¶
問當清夜從容向紫宸立言成雅誥正意叙彜倫朴素¶
<pb:KR4h0140_WYG_750-11b>¶
偕前哲馨香越搢紳褒辭光萬代優旨重千鈞公退誰¶
堪接清閑道是鄰世間身屬幻物外意通津弔徃兼春¶
夢文髙賦復新(舎人有弔徃文春/夢賦行於世也)琴彈三峽水屏畫十洲春¶
庭冷鋪苔色池寒浸月輪竹風來枕簟藥氣上衣巾茶¶
譜傳溪叟棊經受羽人清虚雖得趣獻替不妨陳杞梓¶
呈才後神仙入侍頻孤寒皆有賴中外亦同忻有士曾¶
多難無門得望塵忙忙罹險阻徃徃耗精神尋果巢枝¶
願終全負米身連逢敦孝治蹇塞值通津最慶清朝禄¶
<pb:KR4h0140_WYG_750-12a>¶
　還霑白髮親甘柔心既遂虚薄報何因逺宦聨綿歴卑¶
　棲夙夜勤良時空愛惜末路每悲辛骨立駒猶病顔凋¶
　女尚貧而今諧(一作/偕)顧遇尺蠖願求伸¶
　¶
　¶
　¶
　¶
　¶
<pb:KR4h0140_WYG_750-12b>¶
　¶
　¶
　¶
　¶
　¶
　¶
　¶
御定全唐詩巻七百五十¶
