# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.917395
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百七十一
<pb:KR4h0140_WYG_471-1a>¶
　欽定四庫全書¶
御定全唐詩巻四百七十一¶
　　雍裕之¶
　雍裕之貞元後詩人也詩一巻¶
　　　　五雜組¶
　五雜組刺繡窠往復還織錦梭不得已戌交河¶
　　　　剪綵花¶
　敢競桃李色自呈刀尺功蝶猶迷剪翠人豈辨裁紅¶
<pb:KR4h0140_WYG_471-1b>¶
　　　　春晦送客(一作三月晦/日郊外送客)¶
　野酌亂無廵送君兼送春明年春色至莫作未歸人¶
　　　　自君之出矣¶
　自君之出矣寳鏡為誰明思君如隴水長聞嗚咽聲¶
　　　　四氣¶
　春禽猶競囀夏木忽交隂稍覺秋山逺俄驚冬霰深¶
　　　　四色¶
　壺中冰始結盤上露初圎何意瑶池雪欲奪鶴毛鮮¶
<pb:KR4h0140_WYG_471-2a>¶
道士牛已至仙家鳥亦来骨為神不朽眼向故人開¶
勞魴蓮渚内汗馬火旂間平生血誠盡不獨左輪殷¶
已見池盡墨誰言突不黔漆身㤙未報貂裘弊豈嫌¶
　　　大言¶
四溟杯渌醑五嶽髻青螺揮汗曽成雨畫地亦成河¶
　　　細言¶
蚊眉自可託蝸角豈勞争欲効絲毫力誰知螻蟻誠¶
　　　山中桂¶
<pb:KR4h0140_WYG_471-2b>¶
八樹拂丹霄四時青不凋秋風何處起先褭最長條¶
　　　蘆花¶
夾岸復連沙枝枝揺浪花月明渾似雪無處認漁家¶
　　　江邉栁¶
嫋嫋古堤邊青青一樹煙若為絲不㫁留取繋郎船¶
　　　江上山(一本無/山字)¶
綺霞明赤岸錦纜繞丹枝楚客正愁絶西風且莫吹¶
　　　游絲¶
<pb:KR4h0140_WYG_471-3a>¶
游絲何所似應最似春心一向風前亂千條不可尋¶
　　　栁絮¶
無風纔到地有風還滿空縁渠偏似雪莫近鬂毛生¶
　　　殘鶯¶
花闌鶯亦嬾不語似含情何言百囀舌唯餘一兩聲¶
　　　早蝉¶
一聲清溽暑幾處促流年志士心偏苦初聞獨泫然¶
　　　秋蛩¶
<pb:KR4h0140_WYG_471-3b>¶
雨絕蒼苔地月斜青草階蛩鳴誰不怨况是正離懐¶
　　　江上聞猨¶
楓岸月斜明猨啼旅夢驚愁多腸易斷不待第三聲¶
　　　折栁贈行人¶
那言栁亂垂盡日任風吹欲識千條恨和烟折一枝¶
　　　題蒲葵扇¶
傾心曾向日在手幸揺風羡爾逄提握知名自謝公¶
　　　贈苦行僧¶
<pb:KR4h0140_WYG_471-4a>¶
幽深紅葉寺清净白毫僧古殿長鳴磬低頭禮晝燈¶
　　　兩頭纎纎¶
兩頭纎纎八字眉半白半黑燈影帷腷腷膞膞曉禽飛¶
磊磊落落秋果垂¶
　　　了語¶
掃却烟塵寇初勦深水髙林放魚鳥雞人唱絶殘漏曉¶
仙樂拍終天悄悄¶
　　　不了語¶
<pb:KR4h0140_WYG_471-4b>¶
浮名世利知多少朝市喧喧塵擾擾車馬交馳往復來¶
鐘鼓相催天又曉¶
　　　聼彈沈湘¶
賈誼投文弔屈平瑶琴能寫此時情秋風一奏沈湘曲¶
流水千年作恨聲¶
　　　豪家夏冰詠¶
金錯銀盤貯賜冰清光如聳玉山稜無論塵客閒停扇¶
直到消時不見蠅¶
<pb:KR4h0140_WYG_471-5a>¶
　　　　宿棣華館聞雁¶
　不堪旅宿棣花館况有離羣鴻雁聲一㸃秋燈殘影下¶
　不知寒夢幾囬驚¶
　　　　農家望晴¶
　甞聞秦地西風雨為問西風早晚囬白髮老農如鶴立¶
　麥場髙處望雲開¶
　　　　宫人斜¶
　幾多紅粉委黄泥野鳥如歌又似啼應有春魂化為燕¶
<pb:KR4h0140_WYG_471-5b>¶
　年來(一作/年年)飛入未央栖¶
　　　　曲江池上¶
　殷勤春在曲江頭全藉羣仙占勝逰何必三山待鸞鶴¶
　年年此地是瀛洲¶
　¶
　¶
　¶
御定全唐詩巻四百七十一¶
