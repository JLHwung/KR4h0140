# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.409320
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百二十九
<pb:KR4h0140_WYG_229-1a>¶
　欽定四庫全書¶
御定全唐詩卷二百二十九¶
　　杜甫¶
　　　　哭嚴僕射歸櫬¶
　素幔隨流水歸舟返舊京老親如(一作/知)宿昔部曲異平¶
　生風送(一作/逆)蛟龍雨(一作/匣)天長驃騎營一哀三峽暮遺¶
　後見君情¶
　　　　宴戎州楊使君東樓¶
<pb:KR4h0140_WYG_229-1b>¶
　勝絶驚身老情忘發興竒座從歌妓密樂任主人為重¶
　碧拈(一作酟一作/擎一作拓)春(一作/筒)酒輕紅擘荔枝樓高欲愁思¶
　横笛未休吹¶
　　　　渝州候嚴六侍御不到先下峽¶
　聞道乘驄發沙邊待至今不知雲雨散虚費短長吟山¶
　帶烏蠻闊江連白帝深船經一柱觀留眼(一作/滯)共登臨¶
　　　　撥悶(一作贈嚴/二别駕)¶
　聞道雲安麴米春(唐人呼/酒為春)纔傾一醆即醺人乘舟取醉¶
<pb:KR4h0140_WYG_229-2a>¶
非難事下峽消愁定㡬廵長年三老遥憐汝棙柂開頭¶
(一作/鳴鐃)捷有神巳辦青錢防雇直當令美味入吾脣¶
　　　聞高常侍亡(原注忠/州作)¶
歸朝不相見蜀使忽傳亡虚歴金華省何殊地下郎致¶
君丹檻折哭友白雲長獨歩詩名在秪令故舊傷¶
　　　宴忠州使君姪宅¶
出守吾家姪殊方此日歡自須遊阮巷(一作/舎)不是怕湖¶
(一作/溪)灘樂助長歌逸(一作/送)杯(一作/林)饒旅思寛昔曾如意¶
<pb:KR4h0140_WYG_229-2b>¶
舞牽率强為看¶
　　　禹廟(此忠州臨江/縣禹祠也)¶
禹廟空山裏秋風落日斜荒庭垂橘柚古屋畫龍蛇雲¶
氣生虚(一作/嘘清)壁江聲走白沙早知乘四載(去聲即乘輴/等乘字義)¶
疏鑿(一作/流落)控三巴¶
　　　題忠州龍興寺所居院壁¶
忠州三峽内井邑聚雲根小市常争米孤城早閉門空¶
(一作/豈)看過客淚莫覓主人恩淹泊(一作/薄)仍愁虎深居賴¶
<pb:KR4h0140_WYG_229-3a>¶
獨園¶
　　　旅夜書懷¶
細草微風岸危檣獨夜舟星垂(一作/隨)平野闊月湧大江¶
流名豈文章著官因(一作/應)老病休飄飄(一作/零)何所似天¶
地(一作/外)一沙鷗¶
　　　别常徵君¶
兒扶猶杖策臥病一秋强白髮少新洗寒衣寛總長故¶
人憂見及此别淚相忘各逐萍流轉來書細作行¶
<pb:KR4h0140_WYG_229-3b>¶
　　　三絶句¶
前(一作/去)年渝州殺刺史今年開州殺刺史羣盜相隨劇¶
虎狼食人更肻留妻子¶
二十一家同入蜀惟殘一人出駱谷自説二女齧臂時¶
回頭却向秦雲哭¶
殿前兵馬雖驍雄縱暴略與羌渾同聞道殺人漢水上¶
婦女多在官軍中¶
　　　十二月一日三首¶
<pb:KR4h0140_WYG_229-4a>¶
今朝臘月春意動雲安縣前江可憐一聲何處送書鴈¶
百丈誰家上水(一作/瀨)船未將梅蘂驚愁眼要(一作/更)取楸¶
(一作/椒)花媚逺天明光起草人所羡肺病㡬時朝日邊¶
寒輕市上山煙碧日滿樓前江霧黄負鹽出井此谿女¶
打鼔發船何郡郎新亭舉目風景切茂陵著書消渇長¶
春花不愁不爛漫楚客唯聽棹相將¶
即看燕子入山扉豈有黄鸝歴翠微短短桃花臨水岸¶
輕輕栁絮㸃人衣春來準擬開懷久老去親知見面稀¶
<pb:KR4h0140_WYG_229-4b>¶
他日一杯難强進重嗟筋力故山違¶
　　　又雪¶
南雪不到地青崖霑未消微微向日薄脈胍去人遥冬¶
熱鴛鴦病峽深豺虎驕愁邊有江水焉得北之朝¶
　　　奉漢中王手札¶
國有乾坤大王今叔父尊剖符來蜀道歸蓋取荆門峽¶
險通舟過(一作/峻)江長注海奔主人留上客避暑得名園¶
前後緘書報分明饌玉恩天雲浮絶壁風竹在華軒已¶
<pb:KR4h0140_WYG_229-5a>¶
覺良(一作/涼)宵永(一作/逸)何看駭浪翻入期朱邸雪朝傍紫¶
微垣枚乘文章老河間禮樂存悲秋宋玉宅失路武陵¶
源淹薄俱崖口東西異石根夷音迷咫尺鬼物傍(一作/倚)¶
黄昏犬馬誠為戀狐貍不足論從容草奏罷宿昔奉清¶
罇¶
　　　贈崔十三評事公輔¶
飄飄(一作/颻)西極馬來自渥洼池颯飁定(一作寒/一作鄧)山桂低¶
徊風雨枝我聞龍正直道屈爾何為且有元戎命悲歌¶
<pb:KR4h0140_WYG_229-5b>¶
識者誰(一作/知)官聨辭冗長行路洗欹危脱劔主人贈去¶
帆春色隨隂沉鐵鳳闕教練羽林兒天子朝侵早雲臺¶
仗數移分軍應供給百姓日支離黠吏因封已公才或¶
守雌燕王買(一作/賈)駿骨渭老得熊羆活國名公在拜壇¶
羣冦疑氷壺動瑶碧野水失蛟螭入幕諸彦集(一作/聚)渇¶
賢高選宜騫騰坐可致九萬起於斯復進出矛㦸昭然¶
開鼎彝㑹看之子貴歎及老夫衰豈但江曾決還思霧¶
一披暗塵生古鏡拂匣照西施舅氏多人物無慙困翮¶
<pb:KR4h0140_WYG_229-6a>¶
垂¶
　　　長江二首¶
衆水㑹涪萬瞿塘争一門朝宗人共挹盜賊爾誰尊孤¶
石隐如馬髙蘿垂飲猨歸心異波浪何事即飛翻¶
浩浩終不息乃知東極臨(一作/深)衆流歸海意萬國奉君¶
心色借瀟湘闊聲驅灩澦深(一作/沉)未辭添霧雨接上遇¶
(一作/過)衣襟¶
　　　承聞故房相公靈櫬自閬州啓殯歸葬東都有¶
<pb:KR4h0140_WYG_229-6b>¶
　　　作二首¶
逺聞房太守(一作/尉)歸葬陸渾山一德興王後孤魂久客¶
間孔明多故事(陳夀等定諸葛亮故/事二十四篇以進)安石竟崇班他日¶
嘉陵涕仍沾楚水還¶
丹旐飛飛日初傳發閬州風塵終不解江漢忽同流劔¶
動新(一作/親)身匣書歸故國樓盡哀知有處為客恐長休¶
　　　雲安九日鄭十八攜酒陪諸公宴¶
寒花開巳盡菊蘂獨盈枝舊摘人頻異輕香酒蹔隨地¶
<pb:KR4h0140_WYG_229-7a>¶
偏初衣裌山擁更登危萬國皆戎馬酣歌淚欲垂¶
　　　答鄭十七郎一絶¶
雨後過畦潤花殘歩屐遲把文驚小陸好客見當時¶
　　　將曉二首¶
石城除擊柝鐵鎖欲開關鼓角悲荒塞星河落曙(一作/曉)¶
山巴人常小梗蜀使動無還垂老孤帆色飄飄犯百(一/作)¶
(白/)蠻¶
軍吏回官燭舟人自楚歌寒沙蒙薄霧落月去清波壯¶
<pb:KR4h0140_WYG_229-7b>¶
惜身名晩衰慙應接多歸朝日簪笏筋力定如何¶
　　　懷錦水居止二首¶
軍旅西征僻風塵戰伐多猶(一作/獨)聞蜀父老不忘舜謳¶
歌天險終難立柴門豈重過朝朝巫峽水逺逗(一作/逺)錦¶
江波¶
萬里橋南(一作/西)宅百花潭北莊層軒皆面水老樹飽經¶
霜雪嶺界天白錦城曛日黄惜哉形勝地回首一茫茫¶
　　　子規¶
<pb:KR4h0140_WYG_229-8a>¶
峽裏雲安縣江樓翼瓦齊兩邊山木合終日子規啼眇¶
眇春風見蕭蕭夜色淒(一作/棲)客愁那聽此故作傍(一作/傍旅)¶
人低¶
　　　立春¶
春日春盤細生菜忽憶兩京梅發時盤出髙門行白玉¶
菜傳纖手送青絲巫峽寒江那對眼杜陵逺客不勝悲¶
此身未知歸定處呼兒覓紙一題詩¶
　　　漫成一絶(一本無一/絶二字)¶
<pb:KR4h0140_WYG_229-8b>¶
江月去人只數尺風燈照夜欲三更沙頭宿鷺聨拳静¶
(一作/起)船尾跳魚撥(一作䟦/一作潑)刺鳴¶
　　　老病¶
老病巫山裏稽留楚客中藥殘他日裹花發去年叢夜¶
足霑沙雨春多逆水風合分雙賜筆猶作一飄蓬¶
　　　南楚¶
南楚青春異暄寒早早分無名江上草隨意嶺頭雲正¶
月蜂相見非時鳥共聞杖藜妨躍馬不是故離羣¶
<pb:KR4h0140_WYG_229-9a>¶
　　　寄常徵君¶
白水青山空復春徵君晩節傍風塵楚妃堂上色殊衆¶
海鶴階前鳴向人萬事糾紛猶絶粒一官羈絆實藏身¶
開州入夏知涼冷不似雲安毒熱新¶
　　　寄岑嘉州(原注州據/蜀江外)¶
不見故人十年餘不道故人無素書願逢顔色關塞逺¶
豈意出守江城居外江三峽且相接斗酒新詩終日(一/作)¶
(自/)疎謝朓每篇堪諷誦馮唐已老聽吹嘘泊船秋夜經¶
<pb:KR4h0140_WYG_229-9b>¶
春草伏枕青楓限玉除眼前所寄選何物贈子雲安雙¶
鯉魚¶
　　　移居䕫州郭¶
伏枕雲安縣遷居白帝城春知催栁別江與(一作/巳)放船¶
清農事聞人説山光見鳥情禹功饒斷石且就土微平¶
　　　船下䕫州郭宿雨濕不得上岸別王十二(一作/二十)¶
　　　判官¶
依沙宿舸船石瀨月娟娟風起春燈亂江鳴夜雨懸晨¶
<pb:KR4h0140_WYG_229-10a>¶
鐘雲外(一作/岸)濕勝地石堂煙(一作/偏)柔櫓輕鷗外含悽(一/作)¶
(情/)覺汝賢¶
　　　雨不絶¶
鳴雨既過漸細(一作/細雨)微映空揺颺如絲飛階前短草泥¶
不亂院裏長條風乍稀舞石旋應將乳子行雲莫自濕¶
仙衣眼邊江舸何怱促未待(一作/得)安流逆浪歸¶
　　　崔評事弟許相迎不到應慮老夫見泥雨怯出¶
　　　必愆佳期走筆戲簡¶
<pb:KR4h0140_WYG_229-10b>¶
江閣要賔許馬迎午時起坐自天明浮雲不負青春色¶
細雨何孤白帝城身過花間霑濕好醉於馬上往來輕¶
虚疑皓首衝泥怯實少銀鞍傍險行¶
　　　宿江邊閣(即後/西閣)¶
暝色延山徑髙齋次水門薄雲巖際宿孤月浪中翻鸛¶
鶴追飛静(一作/盡)豺狼得食喧不眠憂戰伐無力正乾坤¶
　　　夜宿西閣曉呈元二十一曹長¶
城暗更籌急樓髙雨雪微稍通綃幕霽逺帶玉繩稀門¶
<pb:KR4h0140_WYG_229-11a>¶
鵲晨光起(一作/喜)牆(一作/檣)烏宿處飛寒江流甚細有意待¶
人歸¶
　　　西閣口號(呈元二/十一)¶
山木抱雲稠寒江繞上頭雪崖纔變石風幔不依樓社¶
稷堪流涕安危在運籌看君話王室感動㡬銷憂¶
　　　西閣雨望¶
樓雨霑雲幔山寒(一作/髙)著水城徑添沙面出湍減石稜¶
生菊蘂淒疎放松林駐逺情滂沲朱檻濕萬慮傍(一作/倚)¶
<pb:KR4h0140_WYG_229-11b>¶
簷楹¶
　　　不離西閣二首¶
江栁非時發江花冷色頻地偏應有瘴臘近已含春失¶
學從愚子無家住(一作/任)老身不知西閣意肻别定留(一/作)¶
(何/)人¶
西閣從人别人今亦故亭江雲飄素練(一作/葉)石壁斷(一/作)¶
(斬/)空青滄海先迎日銀河倒列星平生耽勝事吁駭(一/作)¶
(怪/)始初經¶
<pb:KR4h0140_WYG_229-12a>¶
　　　西閣三度期大昌嚴明府同宿不到¶
問子能來宿今疑索故要匣琴虚夜夜手板自朝朝金¶
吼霜鐘徹花催臘(一作/蠟)炬銷早鳧江檻底雙影漫飄颻¶
　　　西閣二首¶
巫山小揺落碧色見(一作/是)松林百鳥各相命孤雲無(一/作)¶
(非/)自心層軒俯江壁要路亦髙深朱紱猶紗帽新詩近¶
玉琴功名不早立衰病謝知音哀世非(一作/無)王粲終然¶
(一作/朝)學越吟¶
<pb:KR4h0140_WYG_229-12b>¶
嬾心似江水日夜向滄洲不道含香賤其如鑷白休經¶
過調(一作/凋)碧栁蕭索(一作/瑟)倚朱樓畢娶何時竟消中得¶
自由豪(一作/榮)華看古往服食寄冥搜詩盡人間興兼須¶
入海求¶
　　　閣夜¶
嵗暮隂陽催短景天涯霜雪霽寒宵五更鼓角聲悲壯¶
三峽星河影動揺野哭㡬(一作/千)家聞戰伐夷歌數(一作/是)¶
處起漁樵臥龍躍馬終黄土人事依依漫(一作音塵日/一作音書頗)¶
<pb:KR4h0140_WYG_229-13a>¶
寂寥¶
　　　西閣夜¶
恍惚寒山暮逶迤白霧昏山虚風落石樓静月侵門擊¶
柝可憐子無衣何處村時危關百慮盜賊爾猶存¶
　　　瀼西寒望(䕫人以澗水通江者為瀼大昌縣西/有千頃池水分三道其一南流奉節)¶
　　　(縣為西/瀼水)¶
水色含羣動朝光切太虚年侵(一作/終)頻悵望興逺一蕭¶
疎猨挂時相學鷗行炯自如瞿唐春欲至定卜瀼西居¶
<pb:KR4h0140_WYG_229-13b>¶
　　　入宅三首(大歴二年春甫/自西閣遷赤甲)¶
奔峭背赤甲斷崖當白鹽客居愧遷次春酒(一作/色)漸多¶
添花亞欲移竹鳥窺新捲簾衰年不敢恨勝槩欲相兼¶
亂後居難定春歸客未還水生魚復浦雲暖麝香山半¶
(一作/判)頂梳頭白過睂拄杖斑相看多使者一一問函關¶
宋玉歸州宅雲通白帝城吾人淹老病旅食豈才名峽¶
口風常急江流氣不平只應與兒子飄轉任浮生¶
　　　赤甲¶
<pb:KR4h0140_WYG_229-14a>¶
卜居赤甲遷居新兩見巫山楚水春炙背可以獻天子¶
美芹由來知野人荆州鄭薛(鄭審/薛據)寄書(一作/詩)近蜀客郗¶
岑(郗昻/岑參)非我鄰笑接郎中評事飲病從深酌道吾真¶
　　　卜居¶
歸羡遼東鶴吟同楚執珪未成遊碧海著處覓丹梯雲¶
障(一作/嶂)寛江左(一作/北)春耕破瀼西桃紅客若至定似昔¶
(一作/晉)人迷¶
　　　暮春題瀼西新賃草屋五首¶
<pb:KR4h0140_WYG_229-14b>¶
久嗟三峽客再與暮春期百舌欲無語繁花能㡬時谷¶
虚雲氣薄波亂日華遲戰伐何由定哀傷不在兹¶
此邦千樹橘不見比封君養拙干戈際全生麋鹿羣畏¶
人江北草旅食瀼西雲萬里巴渝曲三年實飽聞¶
綵雲隂復白錦樹曉(一作/晩)來青身世雙蓬鬢乾坤一草¶
亭哀歌時自短(一作/惜)醉舞為誰醒細雨荷鋤立江猨吟¶
翠屏¶
壯年(一作/志)學書劒他日委泥沙事主非無祿浮生即有¶
<pb:KR4h0140_WYG_229-15a>¶
涯髙齋依藥餌絶域改春華䘮亂丹心破王臣未一家¶
欲陳濟世策巳老尚書郎未息豺虎鬬空慙鴛鷺行時¶
危人事急(一作/惡)風逆(一作/急)羽毛傷落日悲江漢中宵淚¶
滿床¶
　　　園¶
仲夏流多水清晨向小園碧溪揺艇闊朱果爛枝繁始¶
為江山静終防市井喧畦蔬繞茅屋自足媚盤餐¶
　　　豎子至¶
<pb:KR4h0140_WYG_229-15b>¶
樝梨且(一作/纔)綴碧梅杏半傳黄小子幽園至輕籠熟㮏¶
香山風猶滿把野露及新嘗欲寄(一作/欹枕)江湖客提攜日¶
月長¶
　　　示獠奴阿段(獠乃南蠻别種無名字男稱阿/謩阿段女稱阿夷阿等之類)¶
山木蒼蒼落日曛竹竿褭褭細泉分郡人入夜争餘瀝¶
豎(一作/穉)子尋源獨不聞病渇三更迴白首傳聲一注濕¶
青雲曾驚陶侃胡奴異(陶侃有一胡奴胡僧見之曰此/海山使者也是夜即失所在)¶
怪爾常穿虎豹羣¶
<pb:KR4h0140_WYG_229-16a>¶
　　　秋野五首¶
秋野日疏(一作荒/一作蔬)蕪寒江動碧虚繫舟蠻井絡(一作/路)卜¶
宅楚村墟棗熟從(一作/行)人打葵荒欲自(一作/且)鋤盤餐老¶
夫食分減及溪(一作/樵)魚¶
易識浮生理難教一物違水深魚極樂林茂鳥知歸吾¶
(一作/衰)老甘貧病榮華有是非秋風吹几杖不厭此(一作/北)¶
山薇¶
禮樂攻吾短山林引興長掉頭紗帽仄曝背竹書光風¶
<pb:KR4h0140_WYG_229-16b>¶
落收松子天寒割蜜房稀疎小紅翠駐屐近微香¶
逺岸秋沙白連山晩照紅潛鱗輸駭浪歸翼㑹髙風砧¶
響家家發樵聲箇箇同飛霜任青女賜被隔南宫¶
身許麒麟畫年衰鴛鷺羣大江秋易盛空峽夜多聞徑¶
隐千重石帆留一片雲兒童解蠻語不必作參軍(郝隆/詩娵)¶
(隅躍清池桓温問是何物答曰蠻以魚為娵隅温曰何/為作蠻語答曰千里從公僅得蠻府參軍安得不作蠻)¶
(語/)¶
　　　溪上¶
<pb:KR4h0140_WYG_229-17a>¶
峽内淹留客溪邊四五家古苔生迮(音謫一作/濕一作窄)地秋竹¶
隐疎花塞俗人無井山田飯有沙西江使船至時復問¶
京華¶
　　　樹間¶
岑寂雙甘樹婆娑一院香交柯低几杖垂實礙衣裳滿¶
嵗如松碧同時待菊黄㡬迴霑葉(一作/落)露乘月坐胡床¶
　　　課小豎鉏斫舎北果林枝蔓荒穢浄訖移牀三¶
　　　首(一作秋日/閒居三首)¶
<pb:KR4h0140_WYG_229-17b>¶
病枕依茅棟荒鉏浄果林背堂資僻逺在野興清深山¶
雉防求敵江猨應獨吟洩雲髙不去隐几亦無心¶
衆壑生寒早長林巻霧齊青蟲懸就日朱果落封(一作/成)¶
泥薄俗防人(一作/狸)面全身學馬蹄吟詩坐(一作/重)迴首隨¶
意葛巾低¶
籬弱門何向沙虚岸只(一作/自)摧日斜魚更食客散鳥還¶
來寒水光難定秋山響易哀天涯稍曛黑倚杖更(一作/&KR0870;)¶
裵囘¶
<pb:KR4h0140_WYG_229-18a>¶
　　　寒雨朝行視園樹¶
柴門雜(一作/擁)樹向千株丹橘黄甘此(一作/北)地無江上今¶
朝寒雨歇籬中秀(一作/邊新)色畫屏紆桃蹊李徑年雖故(一/作)¶
(古/)梔子紅椒豔復殊鏁石藤稍元自落倚(一作/到)天松骨¶
見來枯林香出實垂將盡葉蔕辭(一作/離)枝(一作/柯)不重蘇¶
愛日恩光蒙借貸清霜殺氣得憂虞衰顔更(一作/動)覓藜¶
床坐緩歩仍須竹杖扶散騎未知雲閣處啼猨僻在楚¶
山隅¶
<pb:KR4h0140_WYG_229-18b>¶
　　　季秋江村¶
喬木村墟古疎籬野蔓懸清(一作/素)琴將暇日白首望霜¶
天登俎黄甘重支床錦石圓逺遊雖寂寞難見此山川¶
　　　小園¶
由來巫峽水本自楚人家客病留因藥春深買為花秋¶
庭風落果瀼岸雨頽沙問俗營寒事將詩待物華¶
　　　自瀼西荆扉且移居東屯茅屋四首¶
白鹽危嶠北赤甲古城東平地一川稳髙山四面同煙¶
<pb:KR4h0140_WYG_229-19a>¶
霜淒野日秔稻熟天風人事傷蓬轉吾將守桂叢¶
東屯復瀼西一種住青溪來往皆(一作/兼)茅屋淹留為稻¶
畦市喧宜近利(原注西/居近市)林僻此無蹊若訪衰翁語湏令¶
賸客迷¶
道北馮都使髙齋見一川子能渠細石吾亦沼清泉枕¶
帶(一作/席)還相似柴荆即有焉斫畬應費日解纜不知年¶
牢落西江外參差北户間久遊巴子國(一作/宅)卧病楚人¶
山幽獨移佳境清深隔逺關寒空見鴛鷺迴首憶(一作/想)¶
<pb:KR4h0140_WYG_229-19b>¶
朝班¶
　　　茅堂檢校收稻二首¶
香稻三秋末平田百頃間喜無多屋宇幸不礙雲山御¶
裌侵寒氣嘗新破旅顔紅鮮終日有玉粒未吾慳¶
稻米炊能白秋葵煮復新誰云滑易飽老藉軟俱匀種¶
幸房州熟苗同伊闕(甫有莊墅/在河南)春無勞映渠盌(車渠也/彝盌銘)¶
(珍逾/渠盌)自有色如銀¶
　　　東屯月夜¶
<pb:KR4h0140_WYG_229-20a>¶
抱疾漂萍老防邊舊穀屯春農親異俗歲月在衡門青¶
女霜楓重黄牛峽水喧泥留虎鬬跡月挂客愁村喬木¶
澄稀影輕雲倚細根數驚聞雀噪暫睡想猨蹲日轉東¶
方白風來北斗昏天寒不成寢無夢寄(一作/有)歸魂¶
　　　東屯北崦¶
盜賊浮生困誅求異俗貧空村惟見鳥落日未(一作/不)逢¶
人歩壑風吹面看松露滴身逺山迴白首戰地有黄塵¶
　　　從驛次草堂復至東屯(一本有茅/屋二字)二首¶
<pb:KR4h0140_WYG_229-20b>¶
峽(一作/山)内(一作/裏)歸田客(一作/舎)江邊借馬騎非尋戴安道¶
似向習家池峽(一作/地)險風煙僻(一作/合)天寒橘柚垂築場¶
看斂積一學楚人為¶
短景難髙臥衰年强此身山家蒸栗暖野飯射麋新世¶
路知交薄門庭畏客頻牧童斯(一作/須)在眼田父實為鄰¶
　　　暫往(一作/住)白帝復還東屯¶
復作歸田去猶殘穫稻功築場憐穴蟻拾穗許村童落¶
杵光輝白除(一作/殊)芒子粒紅加餐可扶老倉庾(一作/廩)慰¶
<pb:KR4h0140_WYG_229-21a>¶
飄蓬¶
　　　刈稻了咏懷¶
稻穫空雲水川平對石門寒風疎落(一作/草)木旭(一作/曉)日¶
散雞豚野哭初聞戰樵歌稍出村無家問消息作客信¶
乾坤¶
　　　上白帝城(公孫述僭位於/此自稱白帝)¶
城峻隨天壁(城臨/大江)樓髙更(一作/望)女牆江流思夏后風至¶
憶襄王老去聞悲角人扶報夕陽公孫初恃險躍馬意¶
<pb:KR4h0140_WYG_229-21b>¶
何長¶
　　　上白帝城二首¶
江城含變態一上一回新天欲今朝雨山歸萬古春英¶
雄餘事業衰邁久風塵取醉他鄉客相逢故國人兵戈¶
猶擁蜀賦斂强(一作/尚)輸秦不是煩形勝深慙(一作/愁)畏損¶
神¶
白帝空祠廟孤雲自往來江山城宛轉棟宇客裵回勇¶
略今何在當年亦壮哉後人將酒肉虚殿日塵埃谷鳥¶
<pb:KR4h0140_WYG_229-22a>¶
鳴還過林花落又開多慙病無力騎馬入青苔¶
　　　武侯廟(廟在白/帝西郊)¶
遺廟丹青落(一作/古)空山草木長猶聞辭後主不復臥南¶
陽¶
　　　八陣圖(諸葛亮八陣圖有三一在䕫一在彌牟/鎮一在棊盤市此在䕫之永安宫前者)¶
功蓋三分國名髙八陣圖江流石不轉遺恨失吞呉¶
　　　謁先主廟(劉昭烈廟在奉/節縣東六里)¶
慘淡風雲㑹乘時各有人力侔分社稷志屈偃經綸復¶
<pb:KR4h0140_WYG_229-22b>¶
漢留長策中原仗老臣雜耕心未已歐(嘔/同)血事酸辛(雜/耕)¶
(嘔血皆諸/葛亮事)霸氣西南歇雄圖歴數屯錦江元過楚劔閣¶
復通秦舊俗存祠廟空山立(一作/泣)鬼神虚簷交(一作/扶)鳥¶
道(一作/過)枯木半龍鱗竹送清(一作/青)溪月苔移玉座春閭¶
閻兒女換歌舞嵗時新絶域歸舟逺荒城繫馬頻如何¶
對揺落况乃久風塵孰(一作/勢)與關張並功臨耿鄧親應¶
(一作/繼)天才不小得士(一作/土)契無鄰遲暮堪帷幄飄零且¶
釣緡向來憂國淚寂寞洒衣巾¶
<pb:KR4h0140_WYG_229-23a>¶
　　　白鹽山(白鹽崖髙千餘丈/在州城東十七里)¶
卓立羣峰外蟠根積水邊(下臨/神淵)他皆任厚地爾(一作/我)獨¶
近髙天白牓千家邑清秋萬估(一作里/一作古)船詞人取佳句¶
刻畫竟誰傳(一作刷練/始堪傳)¶
　　　灩澦堆¶
巨積(一作/石)水中央江寒出水長沉牛答雲雨如馬戒舟¶
航天意存傾覆神功接混茫干戈連解纜行止憶垂堂¶
　　　&KR1527;澦¶
<pb:KR4h0140_WYG_229-23b>¶
&KR1527;澦既沒孤根深西來水多愁太隂江天漠漠鳥雙去¶
風雨時時龍一吟舟人漁子歌迴首估客胡商淚滿襟¶
寄語舟航惡年少休翻鹽井横(一作摸/一作擲)黄金¶
　　　白帝¶
白帝城中(一作/頭)雲出門(一作/若屯)白帝城下雨翻盆髙江急¶
峽雷霆鬭翠(一作/古)木蒼(一作/長)藤日月昏戎(一作/去)馬不如¶
歸馬逸千家今有百(一作/十)家存哀哀寡婦誅求盡慟哭¶
秋原何處村¶
<pb:KR4h0140_WYG_229-24a>¶
　　　白帝城樓¶
江度寒山閣城髙絶塞樓翠屏宜晩對白谷㑹深遊急¶
急能嗚鴈輕輕不下鷗彝陵春色起漸擬放扁舟¶
　　　曉望白帝城鹽山¶
徐歩移班杖看山仰白頭翠深開斷壁紅(一作/江)逺結飛¶
樓日出清(一作/寒)江望暄和散旅愁春城見松雪始擬進¶
歸舟¶
　　　白帝城最髙樓¶
<pb:KR4h0140_WYG_229-24b>¶
城尖徑仄(一作/翼)旌斾愁獨立縹緲之飛樓峽坼雲霾龍¶
虎臥(一作/睡)江清日抱黿鼉遊扶桑西枝對(一作/封)斷石弱¶
水東影隨長流杖藜歎世者誰子泣血迸空迴白頭¶
　　　白帝樓¶
漠漠虛無裏連連睥睨侵樓光去日逺峽影入江深臘¶
破思端綺春歸待一金去年梅栁意還欲攪邊心¶
　　　陪諸公上白帝城(一本有頭字/一本有樓字)宴越公堂之作¶
　　　(越公楊/素所建)¶
<pb:KR4h0140_WYG_229-25a>¶
此堂存古製城上俯江郊落構垂雲雨荒階蔓草茅柱¶
穿蜂溜蜜棧缺燕添巢坐接春杯氣心傷豔蘂梢英靈¶
如過隙宴衎願投膠莫問東流水(一作水/清淺)生涯未即抛¶
　　　峽隘¶
聞説江陵府雲沙静(一作/浄)眇然白魚如切玉朱橘不論¶
錢水有逺湖樹人今何處船青山各(一作/若)在眼却望峽¶
中天¶
　　　諸葛廟¶
<pb:KR4h0140_WYG_229-25b>¶
久遊巴子國屢入武侯祠竹日斜虚寢溪風滿薄帷君¶
臣當共濟賢聖亦同時翊戴歸先主并吞更出師蟲虵¶
穿畫壁巫覡醉蛛絲欻憶吟梁父躬耕也(一作/起)未遲¶
　　　峽口二首¶
峽口大江間西南控百(一作/白)蠻城欹連粉堞岸斷更青¶
山開闢多(一作/當)天險防隅一水關亂離聞鼓角秋氣動¶
衰顔¶
時清關失險世亂㦸如林去矣英雄事荒哉割據心蘆¶
<pb:KR4h0140_WYG_229-26a>¶
花留客晩楓樹坐猨深疲薾煩親故諸侯數賜金(原注/主人)¶
(柏中丞頻/分月俸)¶
　　　天池¶
天池馬不到嵐壁鳥纔通百頃青雲杪層波白石中鬱¶
紆騰秀氣蕭瑟浸寒空直對巫山岀(一作/峽)兼疑夏禹功¶
魚龍開闢有菱芡(一作/芰)古今同(一作/豐)聞道奔雷黑初看¶
浴日紅飄零神女雨斷續楚王風欲問支機石如臨獻¶
寳宫九秋驚鴈序萬里狎漁翁(一作/樵童)更是無人處誅茅¶
<pb:KR4h0140_WYG_229-26b>¶
(一作/勞)任薄躬¶
　　　瞿塘兩崖¶
三峽傳何處雙崖壯此門入天猶石色穿水忽雲根猱¶
玃鬚髯古蛟龍窟宅尊羲和冬(一作/驂)馭近愁畏日車翻¶
　　　䕫州歌十絶句¶
中巴之東巴東山江水開闢流其問白帝髙為三峽鎮¶
䕫州(一作/瞿唐)險過百牢關(關在漢/中西南)¶
白帝䕫州各異城(古白帝在/䕫州城東)蜀江楚峽混殊名(瞿唐舊/名西陵)¶
<pb:KR4h0140_WYG_229-27a>¶
(峽與荆州西/陵峽相混)英雄割據非天意霸主(一作/王)并吞在物情¶
羣雄競起問(一作聞/一作向)前朝(音/潮)王者無外見今朝比訝漁¶
陽結怨恨元聽舜日舊簫韶¶
赤甲白鹽俱刺天閭閻繚繞接山巔楓林橘樹丹青合¶
複道重樓錦繡懸¶
瀼東瀼西一萬家江北江南(一作江/南江北)春冬花背飛鶴子¶
遺瓊蘂相趂鳧雛入蔣牙¶
東屯稻畦一百頃北有澗水通青苗晴浴狎鷗分處處¶
<pb:KR4h0140_WYG_229-27b>¶
雨隨神女下朝朝¶
蜀麻呉鹽自古通萬斛之舟行若風長年三老長歌裏¶
白晝(一作/買)攤錢(一作白/馬灘前)髙浪中¶
憶昔咸陽都市合山水之圖張賣時巫峽曾經寳屏見¶
楚宫猶對碧峰疑¶
武侯祠堂(一作/生祠)不可忘中有松柏參天長干戈滿地客¶
愁破雲日如火炎天涼¶
閬風𤣥圃與蓬壺中有髙堂(一作/唐)天下無借問䕫州壓¶
<pb:KR4h0140_WYG_229-28a>¶
　何處峽門江腹擁城隅¶
　　　　上卿翁請修武侯廟遺像缺落時崔卿權䕫州¶
　　　　(崔卿甫/之舅氏)¶
　大賢為政即多聞刺史真符不必分尚有西郊諸葛廟¶
　卧龍無首對江濆¶
　¶
　¶
　¶
<pb:KR4h0140_WYG_229-28b>¶
　¶
　¶
　¶
　¶
　¶
　¶
　¶
御定全唐詩巻二百二十九¶
