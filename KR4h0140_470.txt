# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.884642
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百七十
<pb:KR4h0140_WYG_470-1a>¶
　欽定四庫全書¶
御定全唐詩巻四百七十¶
　　盧殷(宋時避諱/改作隠)¶
　盧殷范陽人為登封尉詩十三首¶
　　　　妾換馬¶
　伴鳳樓中妾如龍櫪上宛同年辭舊寵異地受新恩香¶
　閣更衣處塵蒙噴草痕連嘶將忍淚俱戀主人門¶
　　　　七夕¶
<pb:KR4h0140_WYG_470-1b>¶
　河耿月涼時牽牛織女期歡娱方在此(一作/此在)漏刻竟由¶
　誰定不嫌秋駛唯當乞夜遲全勝客子媍十載泣生離¶
　　　　月夜¶
　露下涼生簟無人月滿庭難聞逆河浪徒望白榆星樹¶
　遶孤棲鵲窗飛就暗螢移時宿蘭影思共習芳馨¶
　　　　仲夏寄江南¶
　五月行將近三年客未廽夢成千里去酒醒百憂来晚¶
　暮時看槿悲酸不食梅空將白團扇從寄復裵回¶
<pb:KR4h0140_WYG_470-2a>¶
　　　欲銷雲¶
欲隠從龍質仍餘觸石文霏微依碧落髣髴悮非雲度¶
月光無隔傾河影不分如逢作霖處當為起氤氲¶
　　　遇邉使¶
累年無的信每夜夢邉城袖掩千行淚書封一尺情¶
　　　移住别居(一作/友)¶
自到西川住唯君别有情常逢對門逺又隔一重城¶
　　　堋口逢友人¶
<pb:KR4h0140_WYG_470-2b>¶
艱難别離乆中外往還深已改當時法空餘舊日心¶
　　　雨霽登北岸(一作/原)寄友人¶
稲黄撲撲黍油油野樹連山澗自(一作/北)流憶得年時馮¶
翊部謝郎相引上樓頭¶
　　　長安親故¶
楚蘭不佩佩吴鉤帶酒城頭别舊遊年事已多筋力在¶
試將弓箭到幷州¶
　　　悲秋¶
<pb:KR4h0140_WYG_470-3a>¶
秋空雁度青天逺疎樹蟬嘶白露寒階下敗蘭猶有氣¶
手中團扇漸無端¶
　　　晩蟬¶
深藏髙栁背斜暉能軫孤愁減昔圍猶畏旅人頭不白¶
再三移樹帶聲飛¶
　　　維揚郡西亭贈友人¶
萍颯風池香滿船楊花漠漠暮春天玉人此日心中事¶
何似乗羊入市年¶
<pb:KR4h0140_WYG_470-3b>¶
　獨孤申叔¶
獨孤申叔字子重以愽學宏詞為校書郎詩一首¶
　　　終南精舎月中聞磬¶
精廬殘夜景天宇滅埃氛幽磬此時擊餘音㡬處聞隨¶
風樹杪去支䇿月中分斷絶如殘漏淒清不隔雲覉人¶
方罷夢獨鴈忽迷羣響盡河漢落千山空紏紛¶
　嚴公弼¶
嚴公弼梓州人擢進士第襲父震爵封鄖國公詩一首¶
<pb:KR4h0140_WYG_470-4a>¶
　　　題漢州西湖¶
西湖創置自房公心匠縱横造化同見說鳳池推獨歩¶
髙名何事滯川中¶
　　　嚴公貺¶
巖公貺公弼之弟詩一首¶
　　　題漢州西湖¶
鳳沼才難盡餘思鑿西湖珍木羅修岸冰光映坐隅琴¶
䑓今寂寞竹島尚縈紆猶藴濟川志芳名終不渝¶
<pb:KR4h0140_WYG_470-4b>¶
　莊南傑¶
荘南傑進士與賈島同時雜歌行一巻今存詩五首¶
　　　湘弦曲¶
楚雲錚錚戞秋露巫雲峽雨飛朝暮古磬髙敲百尺樓¶
孤猨夜哭千丈樹雲軒碾火聲瓏瓏連山巻盡長江空¶
鶯啼寂寞花枝雨鬼嘯荒郊松栢風滿堂怨咽悲相續¶
苦調中&KR0356;古離曲繁弦響絶楚魂遥湘江水碧湘山緑¶
　　　黄雀行¶
<pb:KR4h0140_WYG_470-5a>¶
穿屋穿墻不知止争樹争巢入營死林間公子挾弹弓¶
一丸致斃花叢裏小口黄雛未有知青天不解髙髙飛¶
虞人設網當要路白日啾嘲禍萬機¶
　　　雁門太守行¶
旌旗閃閃揺天末長笛横吹虜塵闊跨下嘶風白練獰¶
腰間切玉青蛇活擊革摐金燧牛尾犬羊兵敗如山死¶
九泉寂寞𦵏秋蟲濕雲荒草啼秋思¶
　　　陽春曲¶
<pb:KR4h0140_WYG_470-5b>¶
紫錦紅嚢香滿風金鸞玉軾揺丁冬沙鷗白羽剪晴碧¶
野桃紅艷燒春空芳草緜延鏁平地壠蝶䨇雙舞幽翠¶
鳳叶龍吟白日長落花聲底仙娥醉¶
　　　傷歌行¶
兔走烏飛不相見人事依稀速如電王母夭桃一度開¶
玉樓紅粉千囘變車馳馬走咸陽道石家舊宅空荒草¶
秋雨無情不惜花芙蓉一一驚香倒勸君莫謾栽荆棘¶
秦皇虚費(一作/負)驅山力英風一去更無言白骨沈埋暮¶
<pb:KR4h0140_WYG_470-6a>¶
山碧¶
　李溟¶
李溟與賈島同時詩一首¶
　　　無題¶
喬木挂斗邑(一作/色)水驛壞門開向月片帆去背雲行雁¶
来晩年名利跡寧免路岐哀前計不能息若為𤣥鬢廽¶
　賀蘭朋吉¶
賀蘭朋吉與賈島同時詩一首¶
<pb:KR4h0140_WYG_470-6b>¶
　　　客舎喜友人相訪¶
荒居無四隣誰&KR0533;訪來頻古樹秋中葉他鄉病裏身鴈¶
聲風送急螢影月流新獨為成名晩多慙見友人¶
　王魯復¶
王魯復字夢周連江人從事邕府詩四首¶
　　　詣李侍郎¶
文字元無底功夫轉到難苦心三百首暫請侍郎看¶
　　　弔靈均¶
<pb:KR4h0140_WYG_470-7a>¶
　萬古汨羅深騷人道不沈明明唐日月應見楚臣心¶
　　　　弔韓侍郎¶
　星落少㣲宮髙人入古風幾年才子淚倂寫五言中¶
　　　　故白巖禪師院¶
　能師還世名還在空閉禪堂滿院苔花樹不隨人寂寞¶
　數枝猶自出牆來¶
　　徐希仁¶
　徐希仁與盧仝同時詩一首¶
<pb:KR4h0140_WYG_470-7b>¶
　　　　招玉川子詠新文¶
　清氣宿我心結為清泠音一夜吟不足君来相和吟¶
　¶
　¶
　¶
　¶
　¶
御定全唐詩巻四百七十¶
