# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:09.013897
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百七十四
<pb:KR4h0140_WYG_874-1a>¶
　欽定四庫全書¶
御定全唐詩巻八百七十四¶
　　　　廉州人歌(武徳初顔遊秦為廉州刺史時承劉/黒闥初平之後風俗未安遊秦撫恤)¶
　　　　(之化大行邑里歌之/髙祖賜璽書勉勞)¶
　廉州顔有道性行同莊老愛民如赤子不殺非時草¶
　　　　滄州百姓歌(貞觀中薛大鼎為滄州刺史州界/有無棣河隋末填廢大鼎奏開之)¶
　　　　(引魚鹽於海/百姓歌之云)¶
　新河得通舟檝利直逹滄海魚鹽至昔日徒行今騁駟¶
<pb:KR4h0140_WYG_874-1b>¶
　美哉薛公德滂被¶
　　　　薛將軍歌(薛仁貴擊九姓突厥於天山賊遣驍/健逆戰仁貴發三矢射殺三人自餘)¶
　　　　(一時下馬請降大㨗而還軍中歌/云云於是九姓衰弱不復為患)¶
　將軍三箭定天山戰士長歌入漢關¶
　　　　郢州人歌(永徽中田仁㑹為郢州刺史有善政/屬旱自暴得雨其年大稔人歌之)¶
　父母育我田使君精神為人上天聞田中致雨山出雲¶
　但願常在不患貧(一作父母育我兮田使君挺精誠兮/上天聞中田致雨兮山出雲倉廩實)¶
　(兮禮義申願君/常在兮不患貧)¶
<pb:KR4h0140_WYG_874-2a>¶
　　　雒縣輿人誦(雒縣令張知古為令綏亡固存蠲/虐去暴與百姓更始輿人斐然為)¶
　　　(作誦/云云)¶
我有聖帝撫令君遭暴昏椽惸寡紛民户流㪚日月曛¶
君去來兮惠我仁百姓蘇矣見陽春¶
　　　黄麞歌(如意年已來始唱黄麞歌俄而契丹反/叛總管曹仁師張𤣥遇麻仁節王孝傑)¶
　　　(前後百萬衆敗於硤/石黄麞谷罔有子遺)¶
黄麞黄麞草裏蔵彎弓射爾傷¶
　　　桑條歌(永徽以後人唱桑條歌神龍年中韋后/臨朝鄭愔作桑條歌樂詞十餘首進之)¶
<pb:KR4h0140_WYG_874-2b>¶
　　　(逆韋/大喜)¶
桑條韋也女時韋也樂(一作桑條韋/也女韋也)¶
　　　景龍中嘲宰相歌(景龍中洛下霖雨百餘日宰/相不能調隂陽乃閉坊市北)¶
　　　(門卒無效霶溢/更甚人歌云云)¶
禮賢不解開東閣爕理惟能閉北門¶
　　　選人歌(姜晦為吏部侍郎眼不識字手不解/書濫掌銓衡曽無分别選人歌云云)¶
今年選數恰相當都由座主無文章案後一腔凍豬肉¶
所以名為姜侍郎¶
<pb:KR4h0140_WYG_874-3a>¶
　　　魯城民歌(姜師度好竒詭為滄州刺史開河築/堰州縣鼎沸魯城界内種稻置屯蟹)¶
　　　(食穗盡又差夫打/蟹民苦之歌曰)¶
魯地抑種稻一槪被水沫年年索蟹夫百姓不可活¶
　　　王法曹歌(王熊為澤州都督府法曹斷略糧賊/惟各決杖一百通判熊曰總略㡬人)¶
　　　(法曹曰略七人合決七百法曹曲斷府司科罪/時人哂之前尹正義為都督公平後熊來替百)¶
　　　(姓歌/云云)¶
前得尹佛子後得王癩獺判事驢齩瓜喚人牛嚼沫(一/作)¶
(鐡/)見錢滿面喜無鏹從頭喝常逄餓夜叉百姓不可活¶
<pb:KR4h0140_WYG_874-3b>¶
　　　得体歌(天寳初韋堅為陜郡太守水陸轉運使/於長安城東滻水傍穿廣運潭以通呉)¶
　　　(㑹數十郡舟檝若廣陵郡船即堆積廣陵所出/錦鏡銅器餘郡皆然舟人大笠寛衫芒履如呉)¶
　　　(楚之製先是民間戲唱得体歌至開元末田同/秀上言見𤣥元皇帝云有寳符在陜州桃林縣)¶
　　　(古關令尹喜宅遣中使求得之以為殊祥改縣/為靈寳及堅鑿新潭成又致揚州銅器陜縣尉)¶
　　　(崔成甫乃翻其詞為得寳歌集兩縣官伎女子/唱之成甫又作歌詞十章自衣缺胯緑衫錦半)¶
　　　(臂偏袒膊紅抹額於第一船作號頭唱之和者/女子百人皆鮮服靚妝齊聲接影鼔笛雜部以)¶
　　　(應之明皇臨觀/大悦下詔褒賞)¶
得(丁紇/反)体(都董/反)紇那也紇囊得体那潭裏船車閙揚州¶
<pb:KR4h0140_WYG_874-4a>¶
銅器多三郎當殿坐聼唱得体歌¶
　　　得寳歌(開元末𢎞農古函谷闗得寳符因改元/為天寳其符白石赤文正成桑字觧者)¶
　　　(云桑者四十八以示御厯之數及帝幸蜀之/來嵗正四十八年得寳之時天下歌之云云)¶
得寳耶𢎞農耶𢎞農耶得寳耶¶
　　　崔成甫翻得寳歌¶
得寳𢎞農野𢎞農得寳那潭裏船車閙揚州銅器多三¶
郎當殿坐聼唱得寳歌¶
　　　袁仁敬歌(開元二十一年大理卿袁仁敬暴/卒繫囚聞之皆慟哭悲歌云云)¶
<pb:KR4h0140_WYG_874-4b>¶
天不恤寃人兮何奪我慈親兮有理無申兮痛哉安訴¶
陳兮¶
　　　京兆二尹歌(李仲通天寳末為京兆尹弟叔明/乾元中復為京兆長安歌云云)¶
前尹赫赫具瞻允若後尹熙熙具瞻允斯¶
　　　黄州左公歌(乾元二年贊善大夫左震/出為黄州刺史黄人歌云)¶
我欲逃鄉里我欲去墳墓左公今旣來誰忍棄之去¶
　　　又歌(肅宗嘗遣女巫分行天下祭名山大川祈/福巫所至因縁為姦至黄州震斬巫閱其)¶
　　　(贓籍/奏焉)¶
<pb:KR4h0140_WYG_874-5a>¶
吾鄉有鬼巫惑人人不知天子正尊信左公能殺之¶
　　　舒州人歌(寳應中榮陽鄭穀守舒州/蝗蟲不入界人歌之云云)¶
鄰邑谷不登我土豐粢盛禾稼美如雲實繫我使君¶
　　　建州人歌(陸長源建中初為建州刺/史有惠政百姓歌美之云)¶
令我州郡泰令我户口裕令我活計大陸員外¶
令我家不分令我馬成羣令我稻滿囷陸使君¶
　　　呉人歌(滕遂貞元末登科歴大理評事/長洲令攝呉縣時人歌之云)¶
朝判長洲暮判呉道不拾遺人不孤¶
<pb:KR4h0140_WYG_874-5b>¶
　　　汴州人歌(宣武節度董晉薨/汴州人歌之云云)¶
濁流洋洋有闢其郛闐道嚾呼公來之初今公之歸公¶
在喪車¶
公旣來止東人以完今公歿矣人誰與安¶
　　　建昌民歌(何易于㑹昌中攝令/有惠政民歌之云)¶
我有父何易于昔無儲今有餘¶
　　　巴州薛刺史歌¶
日出而耕日入而歸吏不到門夜不掩扉有孩有童願¶
<pb:KR4h0140_WYG_874-6a>¶
以名垂何以字之薛孫薛兒¶
　　　髙苑令歌(髙苑令劉敬和先為鄒淄二縣令後/在髙苑嵗饑擅發倉施賑民得全活)¶
　　　(歌之/云云)¶
髙苑之樹枯巳榮淄川之水渾已澄鄒邑之民仆巳行¶
　　　九龍帳歌(閩王鏻以婢金鳯為后嬖吏歸守明/通之鏻嘗命工作九龍帳國人歌云)¶
誰謂九龍帳惟貯一歸郎¶
　　　偽蜀鴛鴦樹歌(蜀王孟昶説宫婢春燕末年與/某人等遭殺竝命合葬墓上有)¶
　　　(樹生異花似鴛鴦交頸人/名曰鴛鴦樹有歌云云)¶
<pb:KR4h0140_WYG_874-6b>¶
願作墳上鴛鴦來作雙飛去作雙歸¶
　　　曲江遊人歌(曲江貴家遊賞翦百花装成師子/繫小連瓌以蜀錦流蘇牽之互相)¶
　　　(送遺送時/唱歌云云)¶
春光且莫去留與醉人看¶
　　　蜥蜴求雨歌(唐時求雨法以土實巨甕作木蜥/蜴小童操青竹衣青衣以舞歌云)¶
　　　(云/)¶
蜥蜴蜥蜴興雲吐霧雨若滂沱放汝歸去¶
　　　輓歌¶
<pb:KR4h0140_WYG_874-7a>¶
　紅輪決定沈西去未委魂靈往那方¶
　¶
　¶
　¶
　¶
　¶
　¶
　¶
<pb:KR4h0140_WYG_874-7b>¶
　¶
　¶
　¶
　¶
　¶
　¶
　¶
御定全唐詩卷八百七十四¶
