# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.524829
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五十七
<pb:KR4h0140_WYG_057-1a>¶
　欽定四庫全書¶
御定全唐詩巻五十七¶
　　李嶠¶
　李嶠字巨山趙州贊皇人兒時夢人遺雙筆由是有文¶
　辭弱冠擢進士第始調安定尉舉制策甲科武后時官¶
　鳳閣舍人每有大手筆皆特命嶠為之累遷鸞臺侍郎¶
　知政事封趙國公景龍中以特進守兵部尚書同中書¶
　門下三品睿宗立出刺懐州明皇貶為滁州别駕改廬¶
<pb:KR4h0140_WYG_057-1b>¶
　州嶠富於才思初與王楊接踵中與崔蘇齊名晩諸人¶
　没獨為文章宿老一時學者取法焉集五十巻今編詩¶
　五巻¶
　　　　奉敎追赴九成宫途中口號¶
　委質承仙翰祗命遄遥䇿事偶從梁遊人非背淮客長¶
　驅歴川阜迥眺窮原澤鬱鬱桑柘繁油油禾黍積雨餘¶
　林氣静日下山光夕未攀叢桂巖猶倦飄蓬陌行當奉¶
　麾蓋慰此勞行役¶
<pb:KR4h0140_WYG_057-2a>¶
　　　秋山望月酬李騎曹¶
愁客坐山隈懐抱自悠哉况復髙秋夕明月正裵囘亭¶
亭出迥岫皎皎映層臺色帶銀河滿光含玉露開淡雲¶
籠影度虚暈抱輪囘谷䆳凉陰静山空夜響哀寒催數¶
鴈過風送一螢來獨軫離居恨遥想故人杯¶
　　　和同府李祭酒休沐田居¶
列位簮纓序隐居林野躅徇物爽全直棲真昧均俗若¶
人兼吏隐率性夷榮辱地藉朱邸基家在青山足暫弭¶
<pb:KR4h0140_WYG_057-2b>¶
西園蓋言事東皐粟築室俯澗濵開扉面巖曲庭幽引¶
夕霧簷迥通晨旭迎秋谷黍黄含露園葵緑勝情狎蘭¶
杜雅韻鏘金玉伊我懐丘園願心從所欲¶
　　　扈從還洛呈侍從羣官¶
四海帝王家兩都周(一作/姬)漢室觀風昔來幸御氣今旋¶
蹕雷奮六合開天行萬乗出𤣥㝠奉時駕白拒參戎律¶
後隊咽笳簫前驅嚴䍐罼輝光射東井禁令横西秩帳¶
殿别陽秋旌門臨甲乙將交洛城雨稍逺長安日邙鞏¶
<pb:KR4h0140_WYG_057-3a>¶
雲外來咸秦霧中失孟冬霜霰下是月農功畢天道向¶
歸餘皇情美陰隲行存名嶽禮逓問髙年疾祝鳥既開¶
羅調人更張瑟登原采謳誦俯谷求才術邑罕懸磬貧¶
山無挂瓢逸施(一作/垂)恩浹寰宇展義該文質徳澤盛軒¶
遊哀矜深禹恤申歌地廬駭獻夀衢尊溢瑞色抱氤氲¶
寒光變蕭飋宗枝旦奭輔侍從王劉匹竝輯蛟龍書同¶
簪鳳皇筆陶甄荷吹萬頌歎歸明一歡與道路長顧隨¶
談笑宻叨承廊廟選(一作/舉)謬齒蘷龍弼喜構大厦成慙¶
<pb:KR4h0140_WYG_057-3b>¶
非棟隆吉¶
　　　奉使築朔方六州城率爾而作¶
奉詔受邊服總徒築朔方驅彼犬羊族正此戎夏疆子¶
來多恱豫王事寧怠遑三旬無愆期百雉鬱相望雄視¶
沙漠垂有截北海陽二庭已頓顙五嶺盡來王驅車登¶
崇墉顧眄凌大荒千里何蕭條草木自悲凉憑軾訊古¶
今慨焉感興亡漢障縁河逺秦城入海長顧無廟堂䇿¶
貽此中夏殃道隐前業衰運開今化昌制為百王式舉¶
<pb:KR4h0140_WYG_057-4a>¶
合千載防馬牛被路隅鋒鏑銷戰塲豈不懐賢勞所圖¶
在永康王事何為者稱代陳頌章¶
　　　早發苦竹舘¶
合沓巖嶂深朦朧煙霧曉荒阡下樵客野猿驚山鳥開¶
門聽潺湲入徑尋窈窕棲鼯抱寒木流螢飛暗篠早霞¶
稍霏霏殘月猶皎皎行看逺星稀漸覺遊氛少我行撫¶
軺傳兼得傍林沼貪玩水石竒不知川路渺徒憐(一作/慚)¶
野心曠詎惻浮年小方解寵辱情永託累塵表¶
<pb:KR4h0140_WYG_057-4b>¶
　　　安輯嶺表事平罷歸¶
雲端想京縣帝鄉如可見天涯望越臺海路幾悠哉六¶
月飛鵬去三年瑞雉來境遥銅柱出山險石門開自我¶
違瀍洛瞻途屢揮霍朝朝寒露多夜夜征衣薄白簡承¶
朝憲朱方撫夷落既𢎞天覆廣且諭皇恩博皇恩溢外¶
區憬俗詠來蘇聲朔臣天子壇塲拜老夫絳宫韜將略¶
黄石寢兵符返斾收龍虎空營集烏烏日落澄氛靄憑¶
髙視襟帶東甌抗於越南斗臨吳㑹春色遶邊陲飛花¶
<pb:KR4h0140_WYG_057-5a>¶
出荒外卉服紛如積長川思遊客風生丹桂晚雲起蒼¶
梧夕去舳艤清江歸軒趨紫陌衣裳㑹百蠻琛賮委重¶
闗不學金刀使空持寶劒還¶
　　　鷓鴣(一作韋/應物詩)¶
可憐鷓鴣飛飛向樹南枝南枝日照煖北枝霜露滋露¶
滋不堪棲使我長夜啼願逢雲中鶴銜我向寥廓願作¶
城上烏一年生九雛何不舊巢住枝弱不得去何意道¶
苦辛客子常畏人¶
<pb:KR4h0140_WYG_057-5b>¶
　　　清明日龍門遊泛¶
晴曉國門通都門藹將發紛紛洛陽道南望伊川闕衍¶
漾乗和風清明送芬月林窺二山動水見千龕越羅袂¶
罥楊絲香橈犯苔髮羣心行樂未唯恐流芳歇¶
　　　雲¶
大梁白雲起氛氲殊未歇錦文觸石來蓋影凌天發煙¶
煴萬年樹掩映三秋月㑹入大風歌從龍赴圓(一作/員)闕¶
　　　擬古東飛伯勞西飛燕(一本題作東/飛伯勞歌)¶
<pb:KR4h0140_WYG_057-6a>¶
傳書青鳥迎簫鳳巫嶺荆臺數通夢誰家窈窕住園樓¶
五馬千金照陌頭羅裙(一作/裾)玉珮當軒出㸃翠施紅競¶
春日佳人二八盛舞歌羞將百萬呈雙蛾庭前芳樹朝¶
夕改空駐妍(一作/年)華欲誰待¶
　　　寶劒篇¶
吴山開越溪涸三金合冶成寶鍔淬緑水鑒紅雲五采¶
熖起光氛氲背上銘為萬年字胸前㸃作七星文龜甲¶
參差白虹(一作/虵)色轆轤宛轉黄金飾駭(一作/文)犀中斷寧¶
<pb:KR4h0140_WYG_057-6b>¶
方利駿馬羣騑(一作/驅)未擬直風霜凛凛匣上清精氣遥¶
遥斗間明避災朝穿晉帝屋逃亂夜入楚王城一朝運¶
偶逢大仙虎吼龍鳴騰上天東皇提昇紫微座西皇(一/作)¶
(王/)佩下赤城田承平久息干戈事僥倖得充文武備除¶
災辟患宜君王益夀延齡後天地¶
　　　汾陰行¶
君不見昔日西京全盛時汾陰后土親祭祠齋宫宿寢¶
設儲供撞鐘鳴鼓樹羽旂漢家五葉(一作/四世)才且雄賓延¶
<pb:KR4h0140_WYG_057-7a>¶
　萬靈朝九戎栢梁賦詩髙宴罷詔書法駕幸河東河東¶
　太守親掃除奉迎至尊導鑾輿五營夾道列容衞三河¶
　縱觀空里閭囘旌駐蹕降靈場焚香奠醑邀百祥金鼎¶
　發色正焜煌靈祗煒&KR0177;攄景光埋玉陳牲禮神畢舉麾¶
　上馬乗輿出彼汾之曲嘉可遊木蘭為楫桂為舟櫂歌¶
　微吟綵鷁浮簫鼔哀鳴白雲秋歡娱宴洽賜羣后家家¶
　復除户牛酒聲明動天樂無有千秋萬歳南山夀自從¶
　天子向秦闗玉輦金車不復還珠簾羽扇(一作帳/一作蓋)長寂¶
<pb:KR4h0140_WYG_057-7b>¶
　寞鼎湖龍髯安可(一作/何處)攀千齡人事一朝空四海為家¶
　此路窮豪雄意氣今何在壇場宫館(一作/觀)盡蒿蓬路逢¶
　故(一作/古)老長歎息世事囘環(一作/還)不可測昔時青樓對¶
　歌舞今日黄埃聚荆棘山川滿目淚沾衣富貴榮華能¶
　幾時不見秪(一作/即)今汾水上唯有年年秋鴈飛(明皇傳/信記云)¶
　(上將幸蜀登花蕚樓使樓前善水調者登而歌至山川/滿目云云上顧侍者曰誰為此曰宰相李嶠詞也因凄)¶
　(然涕下遽起曰嶠真才/子也不待曲終而去)¶
御定全唐詩巻五十七¶
