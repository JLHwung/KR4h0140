# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.798019
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七十二
<pb:KR4h0140_WYG_072-1a>¶
　欽定四庫全書¶
御定全唐詩巻七十二¶
　　髙正臣¶
　髙正臣廣平人襄州刺史衛尉卿習右軍書法睿宗最¶
　愛其筆詩二首¶
　　　　晦日置酒林亭(是宴凡二十一人皆以華/字為韻陳子昂為之序)¶
　正月符嘉節三春翫物華忘懐寄尊酒陶性狎山家栁¶
　翠含煙葉梅芳帶雪花光隂不相借(一作/惜)遲遲落景斜¶
<pb:KR4h0140_WYG_072-1b>¶
　　　　晦日重宴(是宴九人皆以池字/為韻周彦暉為之序)¶
　芳辰重游衍乗景共追隨班荆陪舊識傾盖得新知水¶
　葉分蓮沼風花落栁枝自符河朔趣寧羡髙陽池¶
　　崔知賢¶
　雀知賢髙宗時人詩三首¶
　　　　晦日宴髙氏林亭¶
　上月河陽地芳辰景物(一作/望)華緜蠻變時鳥照曜起春¶
　霞栁揺風處色梅散日前花淹留洛城晩歌吹石崇家¶
<pb:KR4h0140_WYG_072-2a>¶
　　　上元夜效小庾體(上元之逰凡六人皆以春/字為韻長孫正隱為之序)¶
今夜啟城闉結伴戲芳春鼓聲撩亂動風光觸處新月¶
下多遊騎燈前饒看人歡樂無窮巳歌舞逹明晨¶
　　　三月三日宴王明府山亭(得魚字行同賦六/人孫慎  為之序)¶
　　調露二年暮春三日同集於王令公之林亭申交¶
　　契也夫尚平逺跡尋五藥於西山仲連髙蹈讓千¶
　　金於東海遺形却立終希獨善之資排患觧紛未¶
　　洽隨時之義豈若天地交泰朝野歡娛元已迨辰¶
<pb:KR4h0140_WYG_072-2b>¶
　　季陽司月列芳林而薦賞控清洛以開筵追李郭¶
　　之佳遊嗣裵王之故事逺近送春日表裏壮皇居¶
　　曾幹霞鶱燭城隂於翠鷁浮梁霧絶寫川態於文¶
　　虹樹密如鱗花繁似霰魚縱相忘之樂鶯遷求友¶
　　之聲景物載華心神已至於是愷佳宴滌煩襟沿¶
　　杯曲水折巾幽徑流波度曲自諧中散之弦舞蝶¶
　　成行無忝季倫之伎而嵗不我與人生若浮揮魯¶
　　陽之戈奔曦可駐騁山公之騎餘興方遒度志陳¶
<pb:KR4h0140_WYG_072-3a>¶
　　詩式紀良㑹仍探一字六韻成章¶
京洛皇居芳禊春餘影媚元已和風上除雲開翠帟水¶
騖鮮居林渚縈暎煙霞巻舒花飄粉蝶藻躍文魚沿波¶
式宴其樂只且¶
　席元明¶
席元明髙宗時人詩一首¶
　　　三月三日宴王明府山亭(得郊/字)¶
日惟上已時亨有巢中尊引桂芳筵藉茅書僮橐筆膳¶
<pb:KR4h0140_WYG_072-3b>¶
夫行包煙霏萬雉花明四郊沼蘋白帶山花紫苞同人¶
聚飲千載神交¶
　韓仲宣¶
韓仲宣髙宗時人詩四首¶
　　　晦日宴髙氏林亭¶
欲知行有樂芳尊對物華地接安仁縣園是季倫家栁¶
處雲疑(一作/凝)葉梅間雪似花日落歸途逺留興(一作/與)伴¶
煙霞¶
<pb:KR4h0140_WYG_072-4a>¶
　　　晦日重宴¶
鳳苑先(一作/光)吹晚(一作/曉)龍樓夕照披陳遵已投轄山公¶
正坐(一作/出)池落日催金奏飛霞送玉巵此時陪綺席不¶
醉欲何為¶
　　　上元夜效小庾體¶
他鄉月夜(一作/下)人相伴看燈輪光隨九華出影共百枝¶
新歌鐘盛北里車馬沸南鄰今宵何處好惟有洛城春¶
　　　三月三日宴王明府山亭(得花/字)¶
<pb:KR4h0140_WYG_072-4b>¶
河濱上巳洛汭春華碧池涵日翠斝澄霞溝垂細栁岸¶
擁平沙歌鶯響樹舞蝶驚花雲浮寳馬水韻香車熟記¶
行樂淹留景斜¶
　周彦昭¶
周彦昭髙宗時人詩一首¶
　　　晦日宴髙氏林亭¶
勝地臨雞浦髙㑹偶龍沙御栁驚春色仙笻掩月華門¶
邀千里馭杯泛九光霞日落山亭晩雷送七香車¶
<pb:KR4h0140_WYG_072-5a>¶
　髙球¶
髙球髙宗時人詩二首¶
　　　晦日宴髙氏林亭¶
溫洛年光早皇州景望華連鑣尋上路乗興入山家輕¶
苔網危石春水架平沙賞極林塘暮處處起煙霞¶
　　　三月三日宴王明府山亭(得煙/字)¶
洛城春禊元已芳年季倫園裏逸少亭前曲中舉白談¶
際生𤣥陸離軒盖凄清管弦萍踈波蕩栁弱風牽未淹¶
<pb:KR4h0140_WYG_072-5b>¶
歡趣林溪夕煙¶
　弓嗣初¶
弓嗣初登咸亨二年進士第一人詩二首¶
　　　晦日宴髙氏林亭¶
上序春暉麗中園物候華髙才盛文雅逸興滿煙霞參¶
差金谷樹(一作/榭)皎鏡碧塘沙蕭散林亭晩倒載欲還家¶
　　　晦日重宴¶
年華藹芳隰春溜滿新池促賞依三友延歡寄一巵鳥¶
<pb:KR4h0140_WYG_072-6a>¶
聲隨管變花(一作/栁)影逐風移行樂方無極淹留惜晩曦¶
　髙瑾¶
髙瑾渤海人士亷之孫登咸亨元年進士第詩四首¶
　　　三月三日宴王明府山亭(得哉/字)¶
暮春元巳春服初裁童冠八九于洛之隈河堤草變鞏¶
樹花開逸人談發仙御舟來間闗黄鳥瀺灂丹腮樂飲¶
命席優哉悠哉¶
　　　晦日宴髙氏林亭¶
<pb:KR4h0140_WYG_072-6b>¶
試入山亭望言是石崇家二月風光起三春桃李華鶯¶
吟上喬木雁徃息平沙相看㑹取醉寜知還路賒¶
　　　晦日重宴¶
忽聞鶯響谷於此命相知正開彭澤酒來向髙陽池栁¶
葉風前弱梅花影處危賞洽林亭晚落照下參差¶
　　　上元夜效小庾體¶
初年三五夜相知一兩人連鑣出巷口飛轂下池漘燈¶
光恰似月人面併如春遨遊終未已相歡待日輪¶
<pb:KR4h0140_WYG_072-7a>¶
　王茂時¶
王茂時髙宗時人詩一首¶
　　　晦日宴髙氏林亭¶
踐勝(一作/勝踐)尋良㑹乘春翫物華還隨張放友來向石崇¶
家止水分巖鏡閑(一作/開)庭枕浦沙未極林泉賞參差落¶
照斜¶
　徐皓¶
徐皓髙宗時人詩一首¶
<pb:KR4h0140_WYG_072-7b>¶
　　　晦日宴髙氏林亭¶
綺筵乘暇景瓊醑對年華門多金埓騎路引璧人車蘋¶
早猶藏葉梅殘正落花藹藹林亭晚餘興促(一作/泛)流霞¶
　長孫正隱¶
長孫正隱髙宗時人詩二首¶
　　　晦日宴髙氏林亭¶
晦晚屬煙霞遨遊重嵗華歌鐘雖戚里林藪是山(一作/仙)¶
家細雨猶開日深池不漲沙淹留迷處所巖岫㡬重花¶
<pb:KR4h0140_WYG_072-8a>¶
　　　上元夜效小庾體同用春字(并序/)¶
　　夫執燭夜逰古人之意豈不重光隂而好娛樂哉¶
　　且星度如環晷纔周而已襲月華猶鏡魄哉生而¶
　　遽圎忽兮遇春俄兮臨望重城之扉四闢車馬轟¶
　　闐五劇之燈九華綺羅紛錯兹夕何夕而遨逰之¶
　　多趣乎且九谷帝畿三川奥域交風均露上分朱¶
　　鳥之躔泝洛背河下鎮蒼龍之闕多近臣之第宅¶
　　即瞰銅街有貴戚之樓臺自連金穴美人競出錦¶
<pb:KR4h0140_WYG_072-8b>¶
　　障如霞公子交馳琱鞍似月同遊洛浦疑尋稅馬¶
　　之津爭渡河橋似向牽牛之渚實昌年之樂事令¶
　　節之佳逰者焉而戒曉嚴鐘俄喧綺陌分空落宿¶
　　巳半朱城盖陳良夜之歡共發乗春之藻仍為庾¶
　　體四韻成章同以春為韻¶
薄晚嘯逰人車馬亂驅塵月光三五夜燈燄一重春煙¶
雲迷北闕簫管識南鄰洛城終不閉更出小平津¶
　髙紹¶
<pb:KR4h0140_WYG_072-9a>¶
髙紹考功郎中詩一首¶
　　　晦日宴髙氏林亭¶
嘯侣入山家臨春翫物華葛弦調緑水桂醑酌丹霞岸¶
栁開新葉庭梅落早花興洽林亭晩方還倒載車¶
　郎餘令¶
郎餘令定州新樂人博學知名兼善畫擢進士第授霍¶
王元軌府參軍改著作佐郎詩一首¶
　　　晦日宴髙氏林亭¶
<pb:KR4h0140_WYG_072-9b>¶
三春休晦節九谷泛年華半晴餘細雨全晚澹殘霞尊¶
開疎竹葉管應落梅花興䦨相顧起流水送香車¶
　陳嘉言¶
陳嘉言武后時酷吏詩三首¶
　　　晦日宴髙氏林亭¶
公子申敬愛擕朋翫物華人是平陽客地即石崇家水¶
文生舊浦風色滿新花日暮連歸騎長川照晩霞¶
　　　晦日重宴¶
<pb:KR4h0140_WYG_072-10a>¶
髙門引(一作/臨)冠盖下客抱支離綺席珍羞滿文場翰藻¶
摛蓂華彫上月(一作/葉)栁色藹春池日斜歸戚里連騎勒¶
金羈¶
　　　上元夜效小庾體¶
今夜可憐春河橋多麗人寳馬金為絡香車玉作輪連¶
手窺(一作/縈)潘掾分頭看洛神重城自不掩出向小平津¶
　周彦暉¶
周彦暉登咸亨五年進士第詩二首¶
<pb:KR4h0140_WYG_072-10b>¶
　　　晦日宴髙氏林亭¶
砌蓂收晦魄津栁競年華既狎忘筌友方淹投轄車綺¶
筵廻舞雪瓊醑泛流霞雲低上天晩絲雨(一作/竹)帶風斜¶
　　　晦日重宴¶
春華歸栁樹俯景落蓂枝置驛銅街右開筵玉浦陲林¶
煙含障密竹雨帶珠危興䦨巾倒戴山公下習池¶
　髙嶠¶
髙嶠司門郎中詩二首¶
<pb:KR4h0140_WYG_072-11a>¶
　　　晦日宴髙氏林亭¶
飛觀寫春望開宴坐汀沙積溜(一作/水)含苔色晴空蕩日¶
華歌入平陽第舞對石崇家莫慮能騎馬投轄自停車¶
　　　晦日重宴¶
駕言尋鳳侶乘歡俯雁池班荆逢舊識斟桂喜深知紫¶
蘭方出徑黄鶯未囀枝别有陶春日青天雲霧披¶
　劉友賢¶
劉友賢髙宗時人詩一首¶
<pb:KR4h0140_WYG_072-11b>¶
　　　晦日宴髙氏林亭¶
春來日漸賒琴酒逐年華欲向文通逕先逰武子家池¶
碧新流(一作/泉)滿巖紅落照斜興䦨情未盡(一作/極)歩歩惜¶
風花¶
　周思鈞¶
周思鈞貝州漳南人與兄北門學士思茂俱早知名武¶
后時為太子文學貶揚州司倉參軍終中書舍人詩二¶
首¶
<pb:KR4h0140_WYG_072-12a>¶
　　　　晦日宴髙氏林亭¶
　早春驚栁穟初晦掩蓂華騎出平陽里筵開衛尉家竹¶
　影含雲密池文帶雨斜重惜林亭晚上路滿煙霞¶
　　　　晦日重宴¶
　綺筵乗晦景髙宴下陽池濯雨梅香散含風栁色移輕¶
　塵依扇落流水入弦危勿顧林亭晩方歡雲霧披¶
　¶
　¶
<pb:KR4h0140_WYG_072-12b>¶
　¶
　¶
　¶
　¶
　¶
　¶
　¶
御定全唐詩巻七十二¶
