# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.010157
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百八十七
<pb:KR4h0140_WYG_287-1a>¶
　欽定四庫全書¶
御定全唐詩卷二百八十七¶
　　　暢當¶
　暢當河東人初以子弟被召從軍後登大厯七年進士¶
　第貞元初為太常博士終果州刺史與弟諸皆有詩名¶
　詩一卷¶
　　　　南充謝郡客遊灃州留贈宇文中丞(一作王昌/齡詩誤)¶
　僕本濩落人辱當州郡使量力頗及早謝歸今即已蕭¶
<pb:KR4h0140_WYG_287-1b>¶
　蕭若凌虚襟帶頓銷靡車服率然来涔陽作遊子鬱鬱¶
　寡開顔黙黙獨行李忽逢平生友一笑方在此秋情寧¶
　風日楚思浩雲水為語弋林者㝠㝠鴻逺矣¶
　　　　宿報恩寺精舍¶
　鐘梵送沈景星多露漸光風中蘭靡靡月下樹蒼蒼夜¶
　殿若山横深松如澗凉羸然虎溪子遲我一虚牀杳杳¶
　空寂舍濛濛蓮桂香擁褐依西壁紗燈靄中央¶
　　　　自平陽(一作/平阿)館赴郡¶
<pb:KR4h0140_WYG_287-2a>¶
晨興平陽(一作/平阿)館見月沈江水溶溶山霧披肅肅沙鷺¶
起奉恩謬符竹伏軾省頑鄙何當施教化愧迎小郡吏¶
寥落火耕俗征途青㝠裏徳綏及吾民不徳將鹿矣(一/作)¶
(刑施無/乃耳)擒姦非性能多愍㑹衰齒恭承共理詔恒懼墜¶
諸地¶
　　　天柱隱所重荅江州應物(下四字一/作韋江州)¶
寂寞一悵望秋風山景清此中惟草色翻意見人行荒¶
徑饒松子深蘿絶鳥聲陽崖全帶日寛嶂偶通耕拙昧¶
<pb:KR4h0140_WYG_287-2b>¶
難容世貧寒(一作/閒)别有情煩君瓊玖贈幽懶百無成¶
　　　山居酬韋蘇州見寄¶
孤柴(一作/茅)泄煙處此中山叟居觀雲寧有事耽酒詎知¶
餘水定鶴翻去松欹峰儼如猶煩使君問更欲結深(一/作)¶
(環/)廬¶
　　　春日過奉誠園(一作曲江一/作玉林園)¶
帝里陽和日(一作/早)遊人到御園暖催新景氣春認舊蘭¶
蓀詠徳先臣没成蹊大樹存見桐猶近井看栁尚依門¶
<pb:KR4h0140_WYG_287-3a>¶
獻地非更宅遺忠永奉恩又期攀桂後来賞百花繁¶
　　　軍中醉飲寄沈八劉叟(一作杜/甫詩)¶
酒渴愛江清餘酣激晩汀軟莎欹坐穩冷石醉眠醒野¶
膳隨行帳華音發從伶數杯君不見都巳遣沈㝠¶
　　　偶宴西蜀摩訶池¶
珍木鬱清池風荷(一作/和風)左右披淺觴寧及醉慢舸不知¶
移䕃簟流光冷凝簪照影欹(一作䕃竹簟光/冷照流簪影欹)胡為獨羇¶
者雪涕向漣漪¶
<pb:KR4h0140_WYG_287-3b>¶
　　　奉送杜中丞赴洪州¶
詔出鳯凰宫新恩連帥雄江湖經戰陣草木待仁風豪¶
右貪(一作/弱須)威愛紆繁徳簡通多慙君子顧攀餞路塵中¶
　　　九日陪皇甫使君泛江宴赤岸亭¶
羇旅逄佳節逍遥(一作/追遊)忽見招同傾菊花酒緩櫂木蘭¶
橈平楚堪愁思長江去(一作/亦)寂寥猿啼不離峽灘沸鎮¶
如潮舉目闗山異傷心鄉國遥徒言歡滿座誰覺客魂¶
消¶
<pb:KR4h0140_WYG_287-4a>¶
　　　蒲中道中二首¶
蒼蒼中條山厥形極竒磈我欲渉其崖濯足黄河水¶
古刹棲柿林緑隂覆蒼瓦嵗晏来品題拾葉總堪寫¶
　　　登鸛雀樓¶
逈臨飛鳥上髙出世塵間天勢圍平野河流入斷山¶
　　　宿潭上二首¶
夜潭有仙舸與月當水中嘉賔愛明月遊子驚秋風¶
青蒲野陂水白露明月天中夜秋風起心事坐澘然¶
<pb:KR4h0140_WYG_287-4b>¶
　　　别盧綸¶
故交君獨在又欲與君離我有新秋淚非闗宋玉(一作/秋氣)¶
悲¶
　　　題沈八齋¶
江齋一入何亭亭因寄淪漣心杳㝠緑綺琴彈白雪引¶
烏絲絹勒黄庭經¶
　暢諸¶
　　　早春¶
<pb:KR4h0140_WYG_287-5a>¶
　獻嵗春猶淺園林未盡開雪和新雨落風帶舊寒来聼¶
　鳥聞歸鴈看花識早梅生涯知幾日更被一年催¶
　¶
　¶
　¶
　¶
　¶
　¶
<pb:KR4h0140_WYG_287-5b>¶
　¶
　¶
　¶
　¶
　¶
　¶
　¶
御定全唐詩巻二百八十七¶
