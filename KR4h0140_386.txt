# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.958962
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百八十六
<pb:KR4h0140_WYG_386-1a>¶
　欽定四庫全書¶
御定全唐詩卷三百八十六¶
　　張籍¶
　　　　和韋開州盛山十二首¶
　　　　　宿雲亭(一作/寺)¶
　清浄當深處虚明向逺開巻簾無俗客應只見雲来¶
　　　　　梅溪¶
　白愛新梅好行尋一徑斜不教人掃石恐損落来花¶
<pb:KR4h0140_WYG_386-1b>¶
　　　　　茶嶺¶
　紫芽連白蘂初向嶺頭生自看家人摘尋常觸露行¶
　　　　　流杯渠¶
　淥酒白螺杯隨流去復回似知人把處各向面前來¶
　　　　　盤石磴¶
　壘石盤(一作/連)空逺層層勢不(一作/更)危不知行㡬匝得到¶
　上頭時¶
　　　　　桃塢¶
<pb:KR4h0140_WYG_386-2a>¶
春塢桃花發多將野客遊日西殊未散看望酒缸頭¶
　　　　竹巖¶
獨入千竿裏縁巖踏石層笋頭齊欲出更不許人登¶
　　　　琵琶臺¶
臺上緑蘿春閒登不待人每當休暇日著履戴紗(一作/綸)¶
巾¶
　　　　胡蘆沼¶
曲沼春流滿新蒲映野鵝閒齋朝飯後拄杖遶行多¶
<pb:KR4h0140_WYG_386-2b>¶
　　　　隠月岫¶
月出深峰裏清涼(一作/光)夜(一作/夏)亦寒每嫌西落疾不得¶
到明看¶
　　　　繡衣石榻¶
山城無别味藥草兼魚果時到繡衣人同來石上坐¶
　　　　上士泉缾(一本無/缾字)¶
堦上一眼泉四邊青石甃唯有䕶浄僧添缾將盥潄¶
　　　送逺客¶
<pb:KR4h0140_WYG_386-3a>¶
憔悴逺歸(一作/行)客殷勤欲别杯九星壇下路幾日見重¶
來¶
　　　寄西峰僧¶
松暗水涓涓夜涼人未眠西峰月猶在遥憶草堂前¶
　　　禪師(一作西/峯頂)¶
獨在西峯項年年閉石房定中無弟子人到為焚香¶
　　　惜花¶
山中春已晚處處見花稀明日來應盡林間宿不歸¶
<pb:KR4h0140_WYG_386-3b>¶
　　　題暉(一本此下/有禪字)師影堂¶
日早欲叅禪竟無相識縁道場今獨到惆悵影堂前¶
　　　涇州塞¶
行到涇州塞唯聞羌戍鼙道邉古雙堠猶記向安西¶
　　　野田(一作/中)¶
漠漠(一作/幕幕)野田草草中牛羊道古墓無子孫白楊不得¶
老¶
　　　岸花¶
<pb:KR4h0140_WYG_386-4a>¶
可憐岸邉樹紅蘂發青條東風吹渡水衝着木蘭橈¶
　　　别于鵠¶
離燈及晨輝行人起復思出門兩相顧青山路逶迤¶
　　　送蜀客¶
蜀客南行祭(一作/際)碧雞木綿花發錦江西山橋日晚行¶
人少時見猩猩樹上啼¶
　　　送元結(一作/紹)¶
昔日同逰漳水邉如今重説恨綿綿天涯相見還離别¶
<pb:KR4h0140_WYG_386-4b>¶
客路秋風又幾年¶
　　　宿山祠(一作宫/山祠)¶
秋草宫人(一作/中)斜裏墓宫人(一作/中)誰送𦵏來時千千萬¶
萬皆如此(一作/相似)家在邉城(一作/城邉)亦不知¶
　　　美人宫綦¶
紅燭臺前出翠娥海沙舖局巧相和趂行移手巡収盡¶
數數看誰得最多¶
　　　蠻州(一作杜牧詩/題云蠻中醉)¶
<pb:KR4h0140_WYG_386-5a>¶
瘴水蠻中入洞流家人多住竹棚頭一(一作/青)山海上無¶
城郭唯見松牌記象州¶
　　　送元宗簡¶
貂㡌垂肩窄皂裘雪深騎馬向西州暫時相見還相送¶
却閉閒門依舊愁¶
　　　寄徐晦¶
鄠陂魚美酒偏濃不出琴齋見雪峰應勝昨來趨府日¶
簿書牀上亂重重¶
<pb:KR4h0140_WYG_386-5b>¶
　　　寄白學士¶
自掌天書見客稀縱因休沐鎖雙扉㡬回扶病欲相訪¶
知向禁中歸未歸¶
　　　喜王六同宿¶
十八年來恨別離唯同一宿詠新詩更相借問詩中語¶
共説如今勝舊時¶
　　　題玉像堂¶
玊毫不着世間塵輝相分明十八身入夜無烟燈更(一/作)¶
<pb:KR4h0140_WYG_386-6a>¶
(亦/)好堂中唯有轉經人¶
　　　與賈島閑逰¶
水北原南草色新雪消風暖不生塵城中車馬應無數¶
能解閒行有幾人¶
　　　哭丘長史¶
丘公已沒故人稀欲過街西更訪誰每到子城東路上¶
憶君相逐入朝時¶
　　　哭孟寂¶
<pb:KR4h0140_WYG_386-6b>¶
曲江院裏題名處十九人中最少年今日春光君不見¶
杏花零落寺門前(唐進士登科記孟寂乃中書舎人髙/郢所取第十六名其年進士十七人)¶
(博學宏詞二人/故詩云十九人)¶
　　　患眼¶
三年患眼今年免校與風光便隔生昨日韓家後園裏¶
看花猶似未分明¶
　　　答劉競¶
劉君乆被時抛擲老向城中作選人昨日街西相近住¶
<pb:KR4h0140_WYG_386-7a>¶
每來存問老夫身¶
　　　贈華嚴院僧¶
一身依止荒閒院燭耀窗中有宿烟徧禮華嚴經裏字¶
不曽行到寺門前¶
　　　逢故人¶
山東一(一作/二)十餘年別分日相逢在上都説盡向來無¶
限事相看糜捋白髭鬚¶
　　　送蕭逺弟¶
<pb:KR4h0140_WYG_386-7b>¶
街北槐花傍馬垂病身相送出門遲與君别後秋風夜¶
作得新詩説向誰¶
　　　送辛少府任樂安(一作/安縣)¶
才多不肯浪容身老大詩章轉更新選得天台山下住¶
一家全作學仙人¶
　　　贈任道人¶
長安多病無生計藥舖醫人亂索錢欲得定知身上事¶
憑君為算小行年¶
<pb:KR4h0140_WYG_386-8a>¶
　　　招周居(一作/處)士¶
閒門秋雨濕墻莎俗客來稀野思多己掃書齋(一作/堂)安¶
藥竈山人作意早經過¶
　　　送許處士¶
髙情自與俗人疎獨向藍溪選僻(一作/僻處)居㑹到白雲長¶
取醉不能窗下讀閒書¶
　　　送律師歸&KR4524;州¶
京中開講己多時曾作壇頭證戒師歸到雙溪橋北寺¶
<pb:KR4h0140_WYG_386-8b>¶
鄉僧争就學威儀¶
　　　題楊祕書新居¶
愛閒不向争名地宅在街西最静坊巻裏詩過一千首¶
白頭新受秘書郎¶
　　　送晊師¶
九星臺下煎茶别五老峰頭覓寺居作得新詩旋相寄¶
人來請莫達空書¶
　　　送僧徃(一作/歸)金(一作/全)州¶
<pb:KR4h0140_WYG_386-9a>¶
聞道谿隂山水好師行一一偏經過事須覓取堪居處¶
若箇溪頭藥最多¶
　　　尋徐道士¶
尋師逺到暉天觀竹院森森閉藥房聞入静來經七日¶
仙意簷下獨焚香¶
　　　答開州韋使君寄車前子¶
開州午(一作/五)日車前子作藥人皆道有神暫媿使君憐¶
病眼三千餘里寄閒人¶
<pb:KR4h0140_WYG_386-9b>¶
　　　憶故州(一作/山)¶
壘石為山伴野夫自收靈藥讀仙書如今身是他州客¶
每見青山憶舊居¶
　　　送客逰蜀¶
行盡青山到益州錦城樓下二江流杜家曽向此中住¶
為到浣花溪水頭¶
　　　送(一作/贈)陸暢¶
共踏長安街裏塵呉州(一作/門)獨作未歸身昔年(一作/胥門)舊¶
<pb:KR4h0140_WYG_386-10a>¶
宅今誰住居過西堂與問人¶
　　　感春¶
逺客悠悠任病身謝家池上又逢春明年各自東西去¶
此地看花是別人¶
　　　贈李司議¶
漢庭誰問投荒客十載(一作/嵗)天南着白衣秋草茫茫惡¶
谿(一作/溪)路嶺頭遥送北人稀(一作/歸)¶
　　　别客¶
<pb:KR4h0140_WYG_386-10b>¶
青山歴歴水悠悠今日相逢明日秋繫馬城邉楊栁樹¶
為君沽酒暫淹留¶
　　　登樓寄胡家兄弟¶
獨上西樓盡日閒林烟演漾鳥蠻(一作/綿)蠻謝家兄弟重¶
城裏不得同看雨後山¶
　　　答劉明府¶
身病多時又客居滿城親舊盡(一作/乆)相疎可憐綘縣劉¶
明府猶解頻頻寄逺書¶
<pb:KR4h0140_WYG_386-11a>¶
　　　酬藤杖¶
病裏出門行步遲喜君相贈古藤枝倚來自覺身生力¶
每向傍人説得時¶
　　　法雄寺東樓¶
汾陽舊宅今為寺猶有當時歌舞樓四十年來車馬絶¶
古槐深巷暮蟬愁¶
　　　寄故人¶
静曲閒房病客居蟬聲滿樹槿花疏故人祗在藍田縣¶
<pb:KR4h0140_WYG_386-11b>¶
强半年來未得書¶
　　　鄰婦哭征夫¶
雙鬟初合便分離萬里征夫不得隨今日軍回身獨殁¶
去時鞍馬別人騎¶
　　　和崔駙馬聞蟬¶
鳯凰樓下多歡樂不覺秋風暮雨天應為昨來身暫病¶
蟬聲得到耳傍邉¶
　　　和裴僕射看櫻桃花¶
<pb:KR4h0140_WYG_386-12a>¶
昨日南園新雨後櫻桃花發舊枝柯天明不待人同看¶
遶樹重重履跡多¶
　　　和長安郭明府與友人縣中㑹飲¶
一尊清酒两人同好在街西水縣中自恨病身相去逺¶
此時閒坐對秋風¶
　　　唐昌(一作/興唐)觀看花¶
新紅舊紫不相宜看覺從前两月遲更向同來詩客道¶
明年到此莫過時¶
<pb:KR4h0140_WYG_386-12b>¶
　　　九華觀看花¶
街西無數閒逰處不似九華仙觀中花裏可憐池上景¶
幾重墻壁貯春風¶
　　　贈姚合¶
丹鳯城門向暁開千官相次入朝來唯君獨走衝塵土¶
下馬橋邉報直迴¶
　　　同韋員外開元觀尋時道士¶
觀裏初晴竹樹涼閒行共到最髙房昨來官罷無生計¶
<pb:KR4h0140_WYG_386-13a>¶
欲就師求㫁榖方¶
　　　同韓侍御南溪夜賞¶
喜作閒人得出城南溪兩月逐君行忽聞新命須歸去¶
一夜船中語到明¶
　　　使行望(一作/至)悟真寺¶
採玉峰連佛寺幽髙髙斜對驛門樓無端來去騎官馬¶
寸步教身不得逰¶
　　　重陽至峽道¶
<pb:KR4h0140_WYG_386-13b>¶
無限青山行已盡廻看忽覺逺離家逢髙欲飲重陽酒¶
山菊今朝未有花¶
　　　贈主客劉郎中¶
憶昔君登南省日老夫猶是褐衣身誰知二十餘年後¶
來作客曹相替人¶
　　　同嚴給事聞唐昌觀玉蘂近有仙過因成絶句¶
　　　二首¶
千枝花裏玉塵飛阿母宫中見亦稀應共諸仙鬬百草¶
<pb:KR4h0140_WYG_386-14a>¶
獨來偷得一枝歸¶
九色雲中紫鳯車尋仙來到洞仙家飛輪廻處無踪跡¶
唯有斑斑滿地花¶
　　　秋思¶
洛陽城裏見秋風欲作歸(一作/家)書意萬重忽(一作/復)恐匆¶
匆說不盡行人臨發又開封¶
　　　憶逺¶
行人猶未有歸期萬里初程日暮時唯愛門前雙栁樹¶
<pb:KR4h0140_WYG_386-14b>¶
枝枝葉葉不相離¶
　　　玉仙(一作/山)館¶
長溪新雨色如泥野水隂雲盡向西楚客天南行漸逺¶
山山樹裏鷓鴣啼¶
　　　寄府吏¶
野外尋花共作期今朝出郭不相隨待君公事有閒日¶
此地春風(一作/光)應過時¶
　　　弟蕭逺雪夜同宿¶
<pb:KR4h0140_WYG_386-15a>¶
數巻新逰蜀客詩長安僻巷得相隨草堂雪夜携琴宿¶
說是(一作/似)青城館裏時¶
　　　涼州詞三首¶
邉城暮雨雁飛低蘆笋初生漸欲齊無數鈴聲遥過磧¶
應䭾白練到安西¶
古鎮城門白磧開胡兵徃徃傍沙堆巡邉使客行應早¶
欲問平安無使來(一作每待平/安火到來)¶
鳯林闗裏水東流白草黄榆六十秋邉將皆承主恩澤¶
<pb:KR4h0140_WYG_386-15b>¶
無人解道取涼州¶
　　　宫詞¶
新鷹初放兎猶(一作/初)肥白日君王在内稀薄暮千門臨¶
欲鎖紅妝飛騎向前歸¶
黄金捍撥紫檀槽絃索初張調更髙盡理昨來新上曲¶
内官簾外送櫻桃¶
　　　華清宫¶
温泉流入漢離宫宫樹行行浴殿空武帝時人今欲盡¶
<pb:KR4h0140_WYG_386-16a>¶
青山空閉御墻中¶
　　　崔駙馬養鶴¶
身閒無事稱髙情己有人間章句名求得鶴來教剪翅¶
望仙臺下亦將行¶
　　　閒逰¶
老身不計人間事野寺秋晴每獨過病眼校來猶斷酒¶
却嫌行處菊花多¶
　　　劉兵曹贈酒¶
<pb:KR4h0140_WYG_386-16b>¶
一缾顔色似甘泉閒向新栽小竹前飲罷身中更無事¶
移牀獨就夕陽眠¶
　　　送梧州王使君¶
楚江亭上秋風起看發蒼梧太守船千里同行從此别¶
相逢又隔㡬多年¶
　　　春日早朝¶
暁陌春寒朝騎來瑞雲深處見樓臺夜來新雨沙堤濕¶
東上閤門應未開¶
<pb:KR4h0140_WYG_386-17a>¶
　　　寄朱闞二山人¶
為箇朝章束此身眼看東路(一作/洛)去無因歴陽舊客今¶
應少轉憶鄰家二老人¶
　　　寄李渤¶
五渡溪頭躑躅紅嵩陽寺裏講時鐘春山處處行應好¶
一月看花到㡬峰¶
　　　尋仙¶
溪頭一徑入青崖處處仙居隔杏花更見峰西幽客說¶
<pb:KR4h0140_WYG_386-17b>¶
雲中猶有兩三家¶
　　　同白侍郎杏園贈劉郎中¶
一去瀟湘頭欲(一作/己)白今朝始見杏花(一作/園)春從來遷¶
客應無數重到花前有㡬人¶
　　　答鄱陽客藥名詩¶
江臯嵗暮相逢地黄葉霜前半夏枝子夜吟詩向松桂¶
心中萬事喜君知¶
　　　寄宋景¶
<pb:KR4h0140_WYG_386-18a>¶
詔發官兵取亂臣將軍弓箭不離身今君獨在征東府¶
莫遣功名屬别人¶
　　　寄王待御(一作/奉御)¶
愛君紫閣峰前好新作書堂藥竈成見欲移居相近住¶
有田多與種黄精¶
　　　題渭北寺上方¶
昔祭郊壇今謁陵寺中髙處最來登十餘年後人多别¶
喜見當時轉讀僧¶
<pb:KR4h0140_WYG_386-18b>¶
　　　閒逰(一作題山/寺僧院)¶
終日不離塵土間若為能見此身閒今朝暫共逰僧語¶
更恨趨時别舊山¶
　　　倡女詞¶
輕鬢叢梳闊掃眉為嫌風日下樓稀畫羅金縷難相稱¶
故著尋常淡薄衣¶
　　　答元遺紗㡌¶
黒紗方㡌君邉得稱對山前坐竹牀唯恐被人偷剪様¶
<pb:KR4h0140_WYG_386-19a>¶
不曽閒戴出書堂¶
　　　題僧院¶
聞師行講青龍疏本寺住來多少年静掃空房唯獨坐¶
千莖秋竹在簷前¶
　　　送元八¶
百神齋祭相隨徧尋竹(一作/水)看山亦共行明日城西送¶
君去舊逰重到獨題名¶
　　　吴楚歌詞¶
<pb:KR4h0140_WYG_386-19b>¶
庭前春鳥啄林聲紅夾羅襦縫未成今朝社日(一作/酒)停¶
針線起向朱櫻樹下行¶
　　　題方睦上人月臺觀¶
一身清浄無童子獨坐空堂得㡬年每夜焚香通月觀¶
可憐光影最團圓¶
　　　華山(一作/岳)廟¶
金天廟下西京道巫女紛紛走似烟手把紙錢迎過客¶
遣求恩福到神前¶
<pb:KR4h0140_WYG_386-20a>¶
　　　病中酬元宗簡¶
東風漸暖滿城春獨占(一作/向)幽居飬病身莫說櫻桃花¶
己發今年不作看花人¶
　　　寺宿齋¶
晚到金光門外寺寺中新竹隔簾多齋官禁與僧相見¶
院院開門不得過¶
　　　贈施肩吾¶
世間漸覺無多事雖有(一作/得)空名未著身合取藥成相¶
<pb:KR4h0140_WYG_386-20b>¶
待喫不湏先作上天人¶
　　　贈王建¶
白君去後交逰少東野亡來篋笥貧頼有白頭王建在¶
眼前猶見詠詩人¶
　　　逢賈島¶
僧房逢着欵冬花出寺行吟日已斜十二街中春雪遍¶
馬蹄今去入誰家¶
　　　山中酬人¶
<pb:KR4h0140_WYG_386-21a>¶
山中日暖春鳩鳴逐水看花任意行向晚歸來石窗下¶
菖蒲葉上見題名¶
　　　弱栢院僧影堂¶
弱栢倒垂如線蔓簷頭不見有枝柯影堂香火長相續¶
應得人來禮拜多¶
　　　題故僧影堂¶
香消雲鎖舊僧家僧刹殘形半壁斜日暮松烟寒漠漠¶
秋風吹破紙蓮花¶
<pb:KR4h0140_WYG_386-21b>¶
　　　無題(一作劉禹錫詩/題云踏歌詞)¶
桃溪栁陌好經過燈下妝成月下歌為是襄王故宫地¶
至今猶有(一作/自)細腰多¶
　　　山禽¶
山禽毛如白練帶栖我庭前栗樹枝獼猴半夜來取栗¶
一雙中林向月飛¶
　　　秋山¶
秋山無雲復無風溪頭看月出深松草堂不閉石牀静¶
<pb:KR4h0140_WYG_386-22a>¶
葉間墜露聲重重¶
　　　玉真觀¶
臺殿曾為貴主家春風吹盡竹窗紗院中仙女脩香火¶
不許閒人入看花¶
　　　蠻中¶
銅柱南邉毒草春行人幾日到金麟玉鐶穿耳誰家女¶
自抱琵琶迎海神¶
　　　贈道士(一作剡溪逢/芽山道士)¶
<pb:KR4h0140_WYG_386-22b>¶
芽山近别剡溪逢玉節青旄十二重自說年年上天去¶
羅浮最近海邉峰¶
　　　重(一作/望)平驛作¶
茫茫菰草平如地𣺌𣺌長堤曲似城日暮未知投宿處¶
逢人更問向前程¶
　　　宿天竺寺寄靈隐寺僧¶
夜向靈溪息此身風泉竹露浄衣塵月明石上堪同宿¶
那作山南山北人¶
<pb:KR4h0140_WYG_386-23a>¶
　　　酬朱慶餘¶
越女新妝出鏡心自知明豔更沈吟齊紈未是人間貴¶
一曲菱歌敵萬金¶
　　　寒食憶歸(以下二首見/嵗時雜咏)¶
京中曹局無多事寒食貧兒要在家遮莫杏園勝别處¶
亦須歸看傍村花¶
　　　寒食¶
綠楊枝上五絲繩枝弱春多欲不勝唯有一年寒食日¶
<pb:KR4h0140_WYG_386-23b>¶
女郎相喚擺階&KR0146;¶
　　　賦花(并序/)¶
　　白樂天分司東洛朝賢悉㑹興化亭送别酒酣各¶
　　賦一字至七字詩以題為韻¶
花花落早開賖對酒客興詩家能廻逰騎每駐行車宛¶
宛清風起茸茸麗日斜且碩相留懽洽惟愁虚棄光華¶
明年攀折知不逺對此誰能更歎嗟¶
　　　句¶
<pb:KR4h0140_WYG_386-24a>¶
　韓公國大賢道徳赫已聞時出為陽山爾區來趨奔韓¶
　官遷掾曹子隨至荆門韓入為博士崎嶇送歸輪(送區/𢎞事)¶
　(文類/聚)¶
　¶
　¶
　¶
　¶
　¶
<pb:KR4h0140_WYG_386-24b>¶
　¶
　¶
　¶
　¶
　¶
　¶
　¶
御定全唐詩巻三百八十六¶
