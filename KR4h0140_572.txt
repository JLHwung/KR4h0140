# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.887725
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百七十二
<pb:KR4h0140_WYG_572-1a>¶
　欽定四庫全書¶
御定全唐詩巻五百七十二¶
　　賈島¶
　　　　哭柏巖和尚¶
　苔覆石床新師曽占(一作吾/師去)幾春寫留行道影焚却坐¶
　禪身塔院關松雪(一作/路)經房鎖隙塵自嫌雙涙下不是¶
　解空人¶
　　　　山中道士¶
<pb:KR4h0140_WYG_572-1b>¶
　頭髪梳千下休糧帶瘦容養雛成大(一作/老)鶴種子作高¶
　松白石通宵煮寒泉盡日舂不曽離隱處那得世人逢¶
　　　　就可公宿¶
　十里尋幽寺寒流數𣲖分僧同雪夜坐鴈向草堂聞靜¶
　語終燈熖餘生許嶠雲由來多抱疾聲不達明君¶
　　　　旅遊¶
　此心非一事書札若為傳舊國别多日故人無少年空¶
　巢霜葉落疎牖水螢穿留得林僧宿中宵坐黙然¶
<pb:KR4h0140_WYG_572-2a>¶
　　　送鄒明府遊靈武¶
曽宰西畿縣三年馬不肥債多平(一作/慿)劍與官滿載書¶
歸邊雪藏行徑林風透卧衣靈州聼曉角客館未開扉¶
　　　題皇甫荀藍田㕔¶
任官經一年縣與玉峰連竹籠拾山果瓦瓶擔石泉客¶
歸秋雨後印鎖暮鐘前久別丹陽浦時時夢釣船¶
　　　贈王将軍¶
宿衛爐煙近除書墨未乾馬曽金鏃中身有寳刀瘢父¶
<pb:KR4h0140_WYG_572-2b>¶
子同時㨗君王畫陣㸔何當為外帥白日出長安¶
　　　下第(一本有別/人二字)¶
下第只(一作/惟)空囊(一作鬢/毛蒼)如何住(一作裵/回懸)帝鄉杏園啼¶
百舌誰醉在花傍(一作鶯聲寒食/後人醉曲江傍)淚落故山逺病來春¶
草長知音逢(一作/酬)豈易(一作豈/易别)孤棹負(一作/復)三湘¶
　　　寄賀蘭朋吉¶
往往東林下花香似火焚故園從小别夜雨近秋聞野¶
菜連寒水枯株簇古墳泛舟同逺客尋寺入幽雲斜日¶
<pb:KR4h0140_WYG_572-3a>¶
扉多掩荒田徑細分相思蟬幾處偶坐蝶成羣會宿曽¶
論道登高省議文苦吟遥可想邉葉向紛紛¶
　　　憶吳處士¶
半夜長安雨燈前越客吟孤舟行一月萬水與千岑島¶
嶼夏雲起汀洲芳草深何當折松葉拂石剡溪陰¶
　　　哭孟郊¶
身死(一作/没)聲名在多應萬古傳寡妻無子息破宅帶林¶
泉塜近登山道詩隨過海船故人相弔後斜日下寒天¶
<pb:KR4h0140_WYG_572-3b>¶
　　　送崔定¶
未知遊子意何不避炎蒸幾日到漢水新蟬鳴杜陵秋¶
江待得月夜語(一作/話)恨無僧巴峽吟過否連天十二層¶
　　　寄白閣黙公¶
已知歸白閣山逺晚(一作/曉)晴㸔石室人心靜氷潭月影¶
殘微雲分片滅古木落薪乾後(一作/夜)夜誰聞(一作/風飄)磬西¶
峰絶頂寒¶
　　　雨後宿劉司馬池上¶
<pb:KR4h0140_WYG_572-4a>¶
藍溪秋潄玉此地漲清澄蘆葦聲兼雨芰荷香遶燈岸¶
頭秦古道亭面漢荒陵靜想泉根本幽崖落幾層¶
　　　送朱可久歸越中¶
石頭城下泊北固暝鐘初汀鷺潮衝(一作/衝潮)起船窗月過¶
(一作/過月)虚吳山侵越衆隋栁入唐踈日欲躬調膳辟來何¶
府書¶
　　　送田卓入華山¶
幽深足(一作/入)暮蟬驚覺石床眠瀑布五千仞草堂瀑布¶
<pb:KR4h0140_WYG_572-4b>¶
邊壇松涓滴露嶽月泬寥天鶴過君須㸔上頭應有仙¶
　　　送董正字常州覲省¶
相逐一行鴻何時出磧中江流翻白浪木葉落青楓輕¶
檝浮吳國繁霜下楚空春來懽侍阻正字在東宫¶
　　　酬姚少府¶
梅(一作/海)樹與山木俱應揺落初柴門掩寒雨蟲響出秋¶
蔬枯槁彰清鏡孱愚友道書刋文非不朽君子自相於¶
　　　送無可上人¶
<pb:KR4h0140_WYG_572-5a>¶
圭峰霽色新送此草堂人麈尾同離寺蛩鳴暫别親(一/作)¶
(秦/)獨行潭底影數息樹邊身終有煙霞約天台作近隣¶
　　　送李騎曹(一作/冑)¶
歸騎雙旌逺懽生此别中蕭關分磧路嘶馬背寒鴻朔¶
色晴天北河源落日東賀蘭山頂草時動捲㠶(一作/旂)風¶
　　　送烏行中(一夲有/還字)石淙(一作/琮)别業¶
寒水長繩汲丁泠數滴翻草通石淙派硯帶海潮痕嶽¶
色何曽逺蟬聲尚未繁勞思當此夕苖稼在西原¶
<pb:KR4h0140_WYG_572-5b>¶
　　　送覺興上人歸中條山兼謁河中李司空¶
又憶西巖寺秦原草白時山尋樵徑上人到雪房遲暮¶
磬(一作/壑)潭泉凍荒林野燒(一作/火)移聞師新譯偈說擬對¶
旌麾¶
　　　寄無可上人¶
僻寺多高樹凉天憶重遊磬過溝水盡月入草堂秋穴¶
蟻苔痕靜藏蟬柏葉稠名山思徧往早晚到嵩丘¶
　　　南池¶
<pb:KR4h0140_WYG_572-6a>¶
蕭條微雨絶荒岸抱清源入舫山侵塞分泉稻(一作/道)接¶
村秋聲依樹色月影在蒲根淹泊方難遂他宵關夢魂¶
　　　寄龍池寺貞空二上人¶
受請終南住俱妨去石橋林中秋信絶峰頂夜禪遥寒¶
草煙藏虎高松月照鵰霜天期到寺寺置即前朝¶
　　　送貞空二上人¶
林下中餐後天涯欲去時衡陽過有伴夢澤出應遲石¶
磬疎寒韻銅瓶結夜澌殷勤訝此别且未定歸期¶
<pb:KR4h0140_WYG_572-6b>¶
　　　送裵校書¶
拜官從秘省署職在藩維多故長疎索高秋逺别離天¶
寒泗上醉夜靜岳陽碁使府臨南海㠶飛到不遲¶
　　　昇道(一作/丹陽)精舎南臺對月寄姚合¶
月向南臺見秋霖洗滌餘出逢危葉落靜㸔(一作/益)衆峰¶
疎冷露常(一作/尋)時有禪窗此夜虛相思聊悵望潤氣徧¶
衣初(一作/裾)¶
　　　即事¶
<pb:KR4h0140_WYG_572-7a>¶
索莫對孤(一作/寒)燈陰雲積幾層自嗟憐(一作/薛)十上誰肯¶
待三徵心被通人見文叨大匠稱悲秋秦塞草懐古漢¶
家陵城靜高崖樹漏多幽沼氷過聲沙島鷺絶行石菴¶
僧豈謂(一作/為)舊廬在誰言歸未曾¶
　　　黄子陂上韓吏部¶
石樓云(一作/雲)一别二十二三春相逐升堂者幾為埋骨¶
人涕流聞度(一作/染)瘴病起喜(一作/賀)還秦曾是令(一作/今)勤¶
道非惟䘏在□疎衣蕉縷細爽味茗芽新鐘絶滴殘雨¶
<pb:KR4h0140_WYG_572-7b>¶
螢多無近隣溪潭承到數位秩見辭頻若箇山招(一作/中)¶
隱機忘任此身¶
　　　投李益¶
四十歸燕字千(一作/十)年外始吟已将書北嶽不用比南¶
金¶
　　　弔孟協律¶
才行古人齊生前品位低𦵏時貧賣馬逺(一作/逝)日哭惟¶
妻孤塜北邙外空齋中嶽西集詩應萬首物象徧曾題¶
<pb:KR4h0140_WYG_572-8a>¶
　　　送人適越¶
高城滿夕陽何事欲霑裳遷客蓬蒿暮遊人道路長晴¶
湖勝鏡碧寒栁似金黄若有相思夢殷勤載八行¶
　　　送僧遊衡嶽¶
心知衡嶽路不怕去人稀船裏猶鳴磬溪頭自曝衣有¶
家從小别無寺不言歸料得逢寒住當禪雪滿扉¶
　　　送路(一夲有某/從軍三字)¶
别我就蓬蒿日斜飛伯勞龍門流水急嵩岳片雲高歎¶
<pb:KR4h0140_WYG_572-8b>¶
命無知已梳頭落白毛從軍當此去風起廣陵濤¶
　　　洛陽道中寄弟¶
趨走迫流年慙經此路(一作/地)偏宻雲埋二室積雪度三¶
川生類梗萍泛悲無金石堅翻鴻有歸翼極目仰聯翩¶
　　　登江亭晚望¶
浩渺浸雲根煙嵐沒逺村鳥歸沙有跡㠶過浪無痕望¶
水知柔性㸔山欲倦魂縱情猶未巳迴馬欲黄昏¶
　　　送耿處士¶
<pb:KR4h0140_WYG_572-9a>¶
一瓶離别酒未盡即言行萬水千山路孤舟幾月程川¶
原秋色靜蘆葦晩風鳴迢遰不歸客人傳虚隱名¶
　　　過唐校書書齋¶
池滿風吹竹時時得爽神聲齊雛鳥語畫巻老僧眞月¶
出行幾歩花開到四鄰江湖心自切未可挂頭巾¶
　　　送杜秀才東遊¶
東遊誰見待盡室寄長安别後(一作/夜)葉頻落去程(一作/登途)¶
山已寒大河風色度曠野燒煙殘匣有青銅鏡時将照¶
<pb:KR4h0140_WYG_572-9b>¶
鬢看¶
　　　送天台僧¶
逺夢歸華頂扁舟背岳陽寒蔬修淨食夜浪動禪床鴈¶
過孤峰曉(一作/晩)猨啼一樹霜身心無别念餘習在詩(一/作)¶
(文/)章¶
　　　懐紫閣隱者¶
寂寥思隱者孤獨坐秋霖梨栗猨喜熟雲山僧説深寄¶
書應不到結伴擬同尋廢寝方終夕迢迢(一作/沈沈)紫閣心¶
<pb:KR4h0140_WYG_572-10a>¶
　　　雨夜同厲𤣥懐皇甫荀¶
桐竹遶庭匝雨多風更吹還如舊山夜卧聼瀑泉時磧¶
鴈來期近秋鐘到夢遲溝西吟苦客中夕話兼思¶
　　　秋暮¶
北門楊栁葉不覺已繽紛值鶴因臨水迎僧忽背雲白¶
鬚相並出清(一作/暗)淚兩行分黙黙空朝夕苦吟誰喜聞¶
　　　哭胡遇¶
夭夀知齊理何曾免歎嗟祭迴(一作/𦵏時)收朔雪弔後(一作/罷)¶
<pb:KR4h0140_WYG_572-10b>¶
折寒花野水秋吟(一作/吟秋)斷空山暮影(一作/影暮)斜弟兄相識¶
徧猶(一作/那)得到(一作/見)君家¶
　　　送丹師歸閩中¶
波濤路杳然衰栁洛陽蟬行李經雷電禪前潄島泉歸¶
林久别寺過越未離船自説從今去身應老海邊¶
　　　送安南惟鑒法師¶
講經春殿裏花遶御牀飛南海幾迴渡(一作/過)舊山臨老¶
歸潮揺蠻草落月溼島松微(一作觸風香損/印霑雨磬生衣)空水既如¶
<pb:KR4h0140_WYG_572-11a>¶
彼(一作雲水/路迢遰)往來消息稀¶
　　　題李凝幽居¶
閒居少鄰並草徑入荒園鳥宿池邊(一作/中)樹僧敲月下¶
門過橋分野色移石動雲根暫去還來此幽期不負言¶
　　　送韓湘¶
挂席從古(一作/中)路長風起廣津楚城花未發上苑蝶來¶
新半沒湖波月初生島草春孤霞臨石鏡極浦映村神¶
細響吟乾葦餘馨動逺蘋欲憑将一札寄與沃洲人¶
<pb:KR4h0140_WYG_572-11b>¶
　　　寄董武¶
雖同一城裏少省得從容門掩園林僻日髙巾幘慵孤¶
鴻來半夜積雪在諸峰正憶毘陵客聲聲隔水鐘¶
　　　宿贇上人房¶
堦前多是竹閒地擬栽松朱㸃草書疏雪平麻履蹤御¶
溝寒夜雨宫寺靜時鐘此時(一作/室)無他事來尋(一作/多)不¶
厭重¶
　　　訪李甘原居¶
<pb:KR4h0140_WYG_572-12a>¶
原西居處靜門對曲江開石縫銜枯草查根上淨(一作/漬古)¶
苔翠微泉夜落紫閣鳥時來仍憶尋淇岸同行採蕨回¶
　　　題山寺井¶
沈沈百尺餘功就豈斯須汲早僧出定鑿新蟲自無藏¶
源重嶂底澄翳太空隅此地如經刼涼潭㑹共枯¶
　　　僻居無可上人相訪¶
自從居此地少有事相關積雨荒鄰圃秋池照逺山硯¶
中枯葉落枕上斷雲閒野客将禪子依依偏往還¶
<pb:KR4h0140_WYG_572-12b>¶
　　　送李餘及第歸蜀¶
知音伸久屈覲省去光輝津渡逢清夜途程盡翠微雲¶
當綿竹疊鳥離錦江飛肯寄書來否原居出亦(一作/甚)稀¶
　　　荒齋¶
草合徑微微終南對掩扉晚凉疎雨絶初曉逺山(一作/蟬)¶
稀落葉無青地閒身著白衣朴愚猶(一作/由)夲性不是學¶
忘機¶
　　　夜喜賀蘭三見訪¶
<pb:KR4h0140_WYG_572-13a>¶
漏鐘仍夜淺時節欲秋分泉聒棲松鶴風除翳月雲踏¶
苔行引興枕石臥論文即此尋常靜來多秖是君¶
　　　題青龍寺鏡公房¶
一夕曽留宿終南揺落時孤燈岡(一作/龕)舎掩殘磬雪風¶
吹樹老因寒折泉深出井遲疎慵豈有事多失上方期¶
　　　送陳判官赴綏(一作/天)德¶
将軍邀入幕束帶便離家身暖蕉衣窄天寒磧日斜火¶
燒岡斷葦(一作/草)風巻雪平(一作/和)沙絲竹豐州有春來秖¶
<pb:KR4h0140_WYG_572-13b>¶
欠花¶
　　　送唐環歸敷水莊¶
毛女峰當户日高頭未梳地侵山影掃葉帶露痕書松¶
徑僧尋藥(一作/廟)沙泉鶴見魚一川風景好(一作人/境别)恨不¶
有吾廬¶
　　　原東居喜唐溫琪頻至¶
曲江春草生紫閣雪分明汲井嘗泉味聼鐘問寺名墨¶
硏秋日雨茶試老僧鐺地近勞頻訪烏紗出送迎¶
<pb:KR4h0140_WYG_572-14a>¶
　　　送敭法師¶
度嵗不相見嚴冬始(一作/知)出關孤煙寒色樹高雪夕陽¶
山瀑布寺應到牡丹房甚閒(一作/寒)南朝遺跡在此去幾¶
時還¶
　　　寄錢庻子¶
曲江春水滿北岸掩(一作/枕)柴關秖有僧鄰舎全無物映¶
山樹陰終日掃藥債(一作/詩價)隔年還猶記聼琴夜寒燈竹¶
屋間¶
<pb:KR4h0140_WYG_572-14b>¶
　　　原上秋居¶
關西(一作/山)又落木心事復如何嵗月辭山久秋霖入夜¶
多鳥從井口出人自洛(一作/岳)陽過倚杖聊閒望田家未¶
翦禾¶
　　　夏夜¶
原寺偏鄰近開門物景澄磬通多葉罅月離片雲稜寄¶
宿山中鳥相尋海畔僧唯愁秋色至乍可在炎蒸¶
　　　冬夜¶
<pb:KR4h0140_WYG_572-15a>¶
羇旅復經冬瓢空盎亦空淚流寒枕上跡絶舊山(一作/溪)¶
中淩結浮萍水雪和衰栁風曙光鷄未報嘹唳兩三鴻¶
　　　送厲宗上人¶
擁䇿背岷峨終南雨雪和漱泉秋鶴至禪樹夜猨過高¶
頂白雲盡前山黄葉多曽吟廬嶽上月動九江波¶
　　　寄李存穆¶
聞道船中病似憂親弟兄信來從水路身去到柴城久¶
别長鬚鬢相思書姓名忽然消息絶頻夢却還京¶
<pb:KR4h0140_WYG_572-15b>¶
　　　贈無懐禪師¶
身從劫劫修果以此生周禪定石床暖月移山樹秋捧¶
盂觀宿飯敲磬過清流不掩𤣥關路教人問白(一作/到)頭¶
　　　寄武功姚主簿¶
居枕江沱北情懸渭曲西數宵曽夢見幾處得書披驛¶
路穿荒坂公田帶淤泥靜棊功奥妙閒作韻清淒鋤草¶
留叢藥尋山上石梯客迴河水漲風起夕陽低空地苔¶
連井孤村火隔溪巻簾黄葉落鎖印子規啼隴色澄秋¶
<pb:KR4h0140_WYG_572-16a>¶
月邊聲入戰鼙㑹須過縣去况是屢招攜¶
　　　題劉華書齋¶
白石床無塵青松樹(一作/枿)有鱗一鶯啼帶雨兩樹合(一/作)¶
(各/)從春荒榭苔膠砌幽叢果墮榛偶來疎或數當暑夕¶
勝晨露滴星河水巢重草木薪終南同往意趙北獨遊¶
身渡葉司天漏驚蛩逺地人機清公幹族(一作/疾)也莫卧¶
漳濵¶
　　　送盧秀才遊潞府¶
<pb:KR4h0140_WYG_572-16b>¶
雨餘滋潤在風不起塵沙邊日寡文思送君吟月華過¶
山干相府臨水宿僧家能賦焉長屈芳(一作/他)春宴杏花¶
　　　送南康姚明府¶
銅章美少年小邑在南天版籍多遷客封疆接洞田靜¶
江鳴野鼓發䌫帶村煙却笑陶元亮何須憶醉眠¶
　　　送友人棄官遊江左¶
羨君休作尉萬事且全身寰海多虞日江湖獨往人姓¶
名何處變鷗鳥幾時親别後吳中使應須訪子真¶
<pb:KR4h0140_WYG_572-17a>¶
　　　雨中懐友人¶
對雨思君子嘗茶近竹幽儒家鄰古寺不到又逢秋¶
　　　寄逺¶
家住錦水上身征遼海邊十書九不到一到忽經年¶
　　　南齋¶
獨自南齋卧神閒景亦空有山來枕上無事到心中簾¶
巻侵床月屏遮入座風望春春未至應在海門東¶
　　　早春題友人湖上新居二首(一作項/斯詩)¶
<pb:KR4h0140_WYG_572-17b>¶
近得雲中路(一作/看)門長侵早開到時猶有雪行處已無¶
苔勸酒客初醉留茶僧未來每逢晴暖日惟見乞花栽¶
門不當官道行人到亦稀故從餐後出多是夜深歸開¶
篋收詩巻掃牀移卧衣幾時同買宅相送(一作/近)有柴扉¶
　　　送雍陶入蜀¶
江山事若諳那肯滯雲南草色分危磴杉陰近古潭日¶
斜襃谷鳥夏淺巂州蠶吾自疑雙鬢相逢更不堪¶
　　　張郎中過原東居¶
<pb:KR4h0140_WYG_572-18a>¶
年長惟添懶經旬止掩關高人餐藥後下馬此林間對¶
坐天将暮同來客亦閒幾時能重至水味似深山¶
　　　荅王建(一夲無/建字)祕書¶
人皆聞蟋蟀我獨恨(一作/歎)蹉跎白髪無心鑷青山去意¶
多信來漳浦岸期負洞庭波時掃高槐影朝迴或恐過¶
　　　送李餘往湖南¶
昔去候溫涼秋山滿楚鄉今來從辟命春物徧涔陽岳¶
石挂海雪野楓堆渚檣若尋吾祖宅寂寞在瀟湘¶
<pb:KR4h0140_WYG_572-18b>¶
　　　偶作¶
野歩隨吾意那知是與非稔年時雨足閏月暮蟬稀獨¶
樹依岡老遥峰出草微園林自有主宿鳥且同歸¶
　　　過雍秀才居¶
夏木鳥巢邊終南嶺色鮮就涼安坐石煑茗汲鄰泉鐘¶
逺清霄半蜩稀暑雨前幽齋如葺罷約我一來眠¶
　　　寄顧非熊¶
知君歸有處山水亦難齊猶去瀟湘逺不聞猨狖啼穴¶
<pb:KR4h0140_WYG_572-19a>¶
通茆嶺下潮滿石頭(一作/城)西獨立生遥思秋原日漸低¶
　　　送神邈法師¶
栁絮落濛濛西州道路中相逢(一作/留)春忽盡獨去講初¶
終行疾遥山雨眠遲後夜風繞房三兩樹迴日(一作/去)葉¶
應紅¶
　　　送慈恩寺霄韻法師謁太原李司空¶
何故謁司空雲山知幾重磧遥來鴈盡雪急去僧逢清¶
磬先寒角禪燈徹曉烽(一作/峯)舊房閒片石倚著最髙松¶
<pb:KR4h0140_WYG_572-19b>¶
　　　送知興上人¶
久住巴興寺如今始拂衣欲臨秋水别不向故園(一作/山)¶
歸錫挂天涯樹房開(一作/閑)嶽頂扉下看千(一作/萬)里曉霜¶
海日生微¶
　　　送恵雅法師歸玉泉¶
秖到(一作/向)瀟湘水洞庭湖未遊飲泉看月别下峽聽猨¶
愁(一作/浮)講不停雷雨吟當(一作/曽)近海流降霜歸楚夕星¶
冷玉泉秋¶
<pb:KR4h0140_WYG_572-20a>¶
　　　憶江上吳處士¶
閩國揚㠶去蟾蜍虧(一作/還)復團秋風生渭水落葉滿長¶
安此地聚會夕當時雷雨寒蘭橈殊未返消息海雲端¶
　　　題張(一作/章)博士新居¶
青楓何不種林在洞庭村應為三湘逺難移萬里根斗¶
牛初過伏䓿蓞欲香門(一作斗移亭北/榭蓮照水邊門)舊即湖山隱新¶
廬葺此原¶
　　　石(一作/百)門陂留辭從叔謩¶
<pb:KR4h0140_WYG_572-20b>¶
幽鳥飛不逺此行千里間寒衝陂水霧醉下菊花山有¶
恥長為客無成又入關何時臨澗栁吾黨共來攀¶
　　　送朱兵曹迴越¶
星彩練中見澄江豈有泥潮生垂釣罷楚盡去檣西磧¶
鳥辭沙至山鼯隔水啼會稽半侵海濤白禹祠溪¶
　　　懐博陵故人¶
孤城易水頭不㤀舊交遊雪壓圍碁石風吹飲酒樓路¶
遥千萬里人别十三秋吟苦相思處天寒水急流¶
<pb:KR4h0140_WYG_572-21a>¶
　　　夕思¶
秋宵巳難曙漏向二更分我憶山水坐蟲當寂寞聞洞¶
庭風落木天姥月離雲㑹自東浮去将何欲致君¶
　　　寄河中楊少尹¶
非惟咎曩時投刺詣門遲悵望三秋後參差萬里期禹¶
留疏鑿跡舜在寂寥祠此到(一作/致)杳難共迴風逐所思¶
　　　孟融逸人¶
孟君臨水居不食水中魚衣褐唯麤帛筐箱秖素書樹¶
<pb:KR4h0140_WYG_572-21b>¶
林幽鳥戀世界此心疎擬棹孤舟去何峰又結廬¶
　　　晩晴見終南諸峰¶
秦分(一作/下)積多峰連巴勢不窮半旬藏雨裏此日到窗¶
中圓魄将昇兎髙空(一作/虚)欲呌鴻故山思不見碣石泬¶
寥東¶
　　　宿池上¶
泉來從絶壑亭敞在中流竹宻無空岸松長可絆舟蟪¶
蛄潭上夜河漢島前秋異夕(一作/日)期深漲擕琴却此遊¶
<pb:KR4h0140_WYG_572-22a>¶
　　　喜姚郎中自杭州迴¶
路多楓樹林累日泊清陰來去泛流水翛然適此心一¶
披江上作三起月中吟東省期司諫雲門悔不尋¶
　　　送鄭長史之嶺南(一夲題作/送鄭史)¶
雲林頗重疊岑渚復幽竒汨水斜陽岸騷人正則祠蒼¶
梧多蟋蟀白露溼江蘺擢第榮南去晨昬近九疑¶
　　　送李溟謁宥州李權使君¶
英䧺典宥州迢遰苦吟遊風宿驪山下月斜灞水流去¶
<pb:KR4h0140_WYG_572-22b>¶
時初落葉回日定非(一作/無)秋太守攜才子看鵬百尺樓¶
　　　永福湖和楊鄭州¶
積水還平岸春來引鄭溪舊渠通郭下新堰絶湖西嵩¶
少分明對瀟湘濶狹齊客遊隨庶子孤嶼草萋萋¶
　　　題長江(一夲有/㕔字)¶
言心俱好靜廨署落暉空歸吏封宵鑰行蛇入古桐長¶
江頻雨後明月衆星中若任遷人去西溪(一作/浮)與剡通¶
　　　泥陽館¶
<pb:KR4h0140_WYG_572-23a>¶
　客愁何併起暮送故人回廢館秋螢出空城寒雨來夕¶
　陽飄白露樹影掃青苔獨坐離容慘孤燈照不開¶
　　　　送徐員外赴河中¶
　原野正蕭瑟中間分散情吏從甘扈罷詔許朔方行邊¶
　日(一作/月)沈殘角河關截夜城雲居閑獨往長老出房迎¶
　　　　送賀蘭上人¶
　野僧來别我略坐傍泉沙逺道擎空鉢深山蹋落花無¶
　師禪自解有格句堪誇此去非緣事孤雲不定家¶
<pb:KR4h0140_WYG_572-23b>¶
　¶
　¶
　¶
　¶
　¶
　¶
　¶
御定全唐詩巻五百七十二¶
