# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:54.348087
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百八十三
<pb:KR4h0140_WYG_583-1a>¶
　欽定四庫全書¶
御定全唐詩巻五百八十三¶
　　温庭筠(補遺/)¶
　　　　春日雨(一作/細雨)¶
　細雨濛濛入絳紗湖亭(一作/灃湖)寒食孟珠(一作/姝)家南朝漫¶
　自稱流品宫體何曽為杏花¶
　　　　細雨¶
　憑軒望秋雨涼入暑衣清極目鳥頻沒片時雲復輕沼¶
<pb:KR4h0140_WYG_583-1b>¶
　萍開更歛山葉動還鳴楚客秋江上蕭蕭故國情¶
　　　秋雨¶
　雲滿鳥行滅池涼龍氣腥斜飄看棊簟疎灑望山亭細¶
　響鳴林葉圓文破沼萍秋隂杳無際平野但冥冥¶
　　　春初對暮雨¶
　淅瀝生叢篠空濛泫網軒暝姿看逺樹春意入塵(一作/陳)¶
　根㸃細飄風急聲輕入夜繁雀喧爭槿樹人靜出蔬園¶
　瓦濕光先起房深影易昏不應江上草相與滯王孫¶
<pb:KR4h0140_WYG_583-2a>¶
　　　雪二首¶
硯水池先凍窗風酒易消雅聲出山郭人跡過村橋稍¶
急方縈轉才深未寂寥細光穿暗隟輕白駐寒條草靜¶
封還折松欹墮復揺謝莊今病眼無意坐通宵¶
羸驂出更慵林寺已疎鐘踏𦂳寒聲澀飛交細㸃重圃¶
斜人過跡階靜鳥行蹤寂寞梁鴻病誰人代夜舂¶
　　　送人遊淮海(一作宿/友人池)¶
背檣燈色暗宿客夢初成半夜竹窗雨滿池荷葉聲簟¶
<pb:KR4h0140_WYG_583-2b>¶
涼秋閤思木落故山情明發又愁起桂花溪水清¶
　　　原隰荑綠栁¶
逈野韶光早晴川栁滿(一作/映栁)堤拂塵生嫩綠披雪見柔¶
荑碧玉牙猶短黄金縷未齊腰肢弄寒吹睂意入春閨¶
預恐狂夫折迎牽逸客迷新鶯將出谷應借一枝棲¶
　　　宿秦生(一作/僧)山齋¶
衡巫路不同結室在東峰歳晚得支遁夜寒逢戴顒龕¶
燈落葉寺山雪隔林鐘行解(一作李一/作戒行)無由發曹溪欲¶
<pb:KR4h0140_WYG_583-3a>¶
施舂¶
　　　贈楚雲上人¶
松根滿苔石盡日閉禪關有伴年年月無家處處山煙¶
波五湖逺瓶屨一身閒岳寺蕙蘭晚幾時幽鳥還¶
　　　宿白蓋峰寺寄僧¶
山房霜氣晴(一作/清)一宿遂平生閤上見林影月中聞澗¶
聲佛燈銷永夜僧磬徹寒更不學何居士焚香爲宦情¶
　　　送僧東遊¶
<pb:KR4h0140_WYG_583-3b>¶
師歸舊山去此别已悽然燈影秋江寺篷聲夜雨船鷗¶
飛吳市外麟臥晉陵前若到東林社誰人更問禪¶
　　　盤石寺留别成公¶
槲葉蕭蕭帶葦風寺前歸客(一作/路)别支公三秋岸雪花¶
初白一夜林霜葉盡紅山疊楚天雲壓塞浪遥吳苑水¶
連空悠然旅㮄頻廻首無復松窗半偈同¶
　　　題中南佛塔寺¶
鳴泉隔翠微千里到柴扉地勝人無慾林昏虎有威澗¶
<pb:KR4h0140_WYG_583-4a>¶
苔侵客屨山雪入禪衣桂樹芳陰在還期歳晏歸¶
　　　馬嵬佛寺¶
荒雞夜唱戰塵深五鼓雕輿過上林才信傾城是眞語¶
直敎塗地始甘心兩重秦苑成千里一炷胡香抵(一作/直)¶
萬金曼倩死來無絶藝後人誰肯惜青禽(一作/琴)¶
　　　清涼寺¶
黄花紅樹謝芳蹊宫殿參差黛巘西詩閤曉窗藏雪嶺¶
畫堂秋水接藍溪松飄晚吹(一作/翠)摐金鐸竹䕃寒苔上¶
<pb:KR4h0140_WYG_583-4b>¶
石梯妙跡奇名竟何在下方煙暝草萋萋¶
　　　贈盧長史¶
移病欲成隱扁舟歸舊居地深新(一作/心)事少官散故交¶
疎道直更無侣家貧惟有書東門煙水夢非獨爲鱸魚¶
　　　秋日旅舍寄義山李侍御¶
一水悠悠隔渭城渭城風物近柴荆寒蛩乍響催機杼¶
旅雁初來憶弟兄自爲林泉牽曉(一作/好)夢不關砧杵報¶
秋聲子虚何處堪消渴試向文園問長卿¶
<pb:KR4h0140_WYG_583-5a>¶
　　　晚坐寄友人¶
九枝燈在瑣窗空希逸無聊恨不同曉夢未離金夾膝¶
早寒先到石屏風遺簪可惜三秋白蠟燭猶殘一寸紅¶
應巻鰕簾看皓齒鏡中惆悵見梧桐¶
　　　送渤海王子歸本國¶
疆理雖重海車書本一家盛勲歸舊國佳句在中華定¶
界分秋漲開帆到曙霞九門風月好回首是天涯¶
　　　送北陽袁明府¶
<pb:KR4h0140_WYG_583-5b>¶
楚鄉千里路君去及良晨葦浦迎船火茶山候吏塵桑¶
濃蠶臥晩麥秀雉聲春莫作東籬興青雲有故人¶
　　　送李生歸舊居¶
一從征戰後故社幾人歸薄宦離山乆髙談與世稀夕¶
陽當板檻春日入柴扉莫却嚴灘意西溪有釣磯¶
　　　早春滻水送友人¶
青門煙野外渡滻送行人鴨臥溪沙暖鳩鳴社樹春殘¶
(一作/淺)波青有石幽草綠無塵楊栁東風裏相看涙滿巾¶
<pb:KR4h0140_WYG_583-6a>¶
　　　送襄州李中丞赴從事¶
漢庭文采有相如天子通宵愛子虚把釣看棊髙興盡¶
焚香起草宦情疎楚山重疊當歸路溪月分明到直廬¶
江雨瀟瀟帆一片此行誰道爲(一作/憶)鱸魚¶
　　　江上别友人¶
秋色滿葭菼離人西復東幾年方暫見一笑又難同地¶
勢蕭陵歇江聲禹廟空如何暮灘上千里逐征(一作/離)鴻¶
　　　與友人别¶
<pb:KR4h0140_WYG_583-6b>¶
半醉别都門含悽上古原晩風楊葉社寒食杏花村薄¶
暮牽離緒傷春憶晤言年芳本無限何况有蘭孫(一作/蓀)¶
　　　鴻臚寺有開元中錫宴堂樓臺池沼雅爲勝絶¶
　　　荒凉遺址僅有存者偶成四十韻¶
明皇昔御極神聖垂耿光沈機發雷電逸躅陵堯湯西¶
覃積石山北至窮髮鄉四凶有獬豸(一作/廌)一臂無螳螂¶
嬋娟得神豓郁烈聞國香紫縧鳴羯鼓玉管吹霓裳禄¶
山未封侯林甫才爲郎照融廓日月妥帖(一作/貼)安紀綱¶
<pb:KR4h0140_WYG_583-7a>¶
羣生到壽域百辟趨明堂四海正夷宴一塵不飛揚天¶
子自猶(一作遊/一作恱)豫侍臣宜樂康軋然閶闔開赤日生扶¶
桑玉砌露(一作/路)盤紆金壺(一作/臺)漏丁當劒佩相擊觸左¶
右隨趨蹌𤣥珠十二旒紅粉三千行顧盻(一作/盻睞)生羽翼¶
叱(一作/咄)嗟廻雪霜神霞凌雲閣春水驪山陽盤鬭九子¶
糭(一作/粽)甌擎五雲漿雙瓊京兆博(一作/卜)七鼓邯鄲娼毰¶
毸碧雞鬭蘢䓤翠雉場仗官繡蔽膝寶馬金鏤(一作/縷)鍚¶
椒塗隔鸚鵡(一作/□)柘彈驚鴛鴦猗歟華國臣鬢髪俱蒼¶
<pb:KR4h0140_WYG_583-7b>¶
蒼錫宴得幽(一作/佳)致車從眞煒煌畫鷁照魚鼈鳴騶亂¶
鶖鶬颭&KR1527;蕩碧波炫煌迷(一作/逮)横塘縈盈舞廻雪宛轉¶
歌遶(一作/遶歌)梁豓帶畫銀絡寶梳金鈿筐沈𡨕類漢相醉¶
倒疑楚狂一旦紫微東胡星森耀芒憑陵逐鯨鯢唐突¶
驅犬羊縱火三月赤戰塵千里黄殽函與府寺從此俱¶
荒涼兹地乃蔓草故基摧(一作/唯)壞牆枯池接斷岸唧唧¶
啼寒螿敗荷塌作泥死竹森如槍遊人問老吏相對聊¶
感傷豈必(一作/不)見麋鹿然後堪廻腸幸今遇太平令節¶
<pb:KR4h0140_WYG_583-8a>¶
稱羽觴誰知曲江曲(一作/隖)歳歳棲鸞凰¶
　　　訪知𤣥上人遇暴經因有贈¶
縹帙無塵滿畫廊鍾(一作/終)山弟子靜焚香惠能未肯傳¶
心法張湛徒勞與眼方風颺檀煙銷篆印日移松影過¶
禪牀客兒自有翻經處江上秋來蕙草荒¶
　　　寄崔先生¶
往年江海别元卿家近山陽古郡城蓮浦(一作/沼)香中離¶
席散柳堤風裏釣船横星霜荏苒無音信煙水微茫變¶
<pb:KR4h0140_WYG_583-8b>¶
姓名菰黍正肥魚正美五侯門下負平生¶
　　　敬荅李先生¶
七里灘聲舜廟前杏花初盛草芊芊緑昏晴氣春風岸¶
紅漾輕綸(一作/輪)野水天不爲傷離成極望更因行樂惜¶
流年一瓢無事麛裘暖手弄溪波坐釣船¶
　　　宿灃曲僧(一作/精)舍¶
東郊和氣新芳靄逺如塵客舍(一作/路)停疲馬僧牆畫故¶
人沃田桑景(一作/葉)晚平野菜花春更想嚴家瀨微風蕩¶
<pb:KR4h0140_WYG_583-9a>¶
白蘋¶
　　　宿一公精舍¶
夜䦨黄葉寺瓶錫兩俱能松下石橋路雨(一作/山)中山(一/作)¶
(佛/)殿燈茶爐天姥客棊席剡溪僧還笑長門賦髙秋臥¶
茂陵¶
　　　月中宿雲居寺上方¶
虚閤披衣坐寒堦踏葉行衆星中夜少圓月上方明靄¶
盡無林色喧餘有澗聲祗應愁恨事還逐曉光生¶
<pb:KR4h0140_WYG_583-9b>¶
　　　豋盧氏臺¶
勝地當通邑前山有故居臺髙秋盡出林斷野無餘白¶
露鳴蛩急晴天(一作/天時)度雁疎由来放懷地非獨在吾廬¶
　　　牡丹二首¶
輕隂隔翠幃宿雨泣晴暉醉後佳期在歌餘舊意非蝶¶
繁經(一作/輕)粉住蜂重抱香歸莫惜薫爐夜因風到舞衣¶
水漾晴紅壓疊波曉來金粉覆庭莎裁成豓思偏應巧¶
分得春光最數多欲綻似含雙靨笑正繁疑有一聲歌¶
<pb:KR4h0140_WYG_583-10a>¶
華堂客散簾垂地想凭䦨干歛翠蛾¶
　　　反生桃花發因題¶
疾眼逢春(一作/相逢)四壁空夜來山雪破東風未知王母千¶
年熟且共劉郎一笑同已落又開横晚翠似無如有帶¶
朝紅僧䖍蠟炬髙三尺莫惜連宵照露叢¶
　　　杏花¶
紅花初綻雪花繁重疊髙低滿小園正見盛時猶悵望¶
豈堪開處已繽翻情爲世累詩千首醉是吾鄉酒一樽¶
<pb:KR4h0140_WYG_583-10b>¶
杳杳豓歌春日午出牆何處隔朱門¶
　　　和太常杜少卿東都脩竹里有嘉蓮¶
春秋罷注直銅龍舊宅嘉蓮照水紅兩處龜巢清露裏¶
一時魚躍翠莖東同心表瑞荀池上半面分妝樂鏡中¶
應爲臨川多麗句故持重豓向西風¶
　　　題磁嶺海棠花¶
幽態竟誰賞歳華空與期島廻香盡處泉照豓濃時蜀¶
彩淡揺曳(一作/拽)吳妝低怨思王孫又誰恨惆悵下山遲¶
<pb:KR4h0140_WYG_583-11a>¶
　　　苦棟花¶
院裏鶯歌歇牆頭蝶舞孤天香薫羽葆宮紫暈流蘇晻¶
曖迷青瑣氤氲向畫圗只應春惜别留與博山爐¶
　　　自有扈至京師已後朱櫻之期¶
露圓霞赤數千枝銀籠誰家寄所思秦苑飛禽諳熟早¶
杜陵遊客恨來遲空看翠幄成陰日不見紅珠滿樹時¶
盡日徘徊濃影(一作/䕃)下祗應重作釣魚期¶
　　　答段柯古見嘲¶
<pb:KR4h0140_WYG_583-11b>¶
彩翰(一作/輪)殊翁金繚繞一千二百逃飛鳥尾薪(一作/生)橋¶
下未爲癡暮雨朝雲世間少¶
　　　蓮花¶
綠塘揺&KR1527;接星津軋軋蘭橈入白蘋應爲洛神波上韈¶
至今蓮蘂有香塵¶
　　　過吳景帝陵¶
王氣銷來水淼茫豈能才與命相妨虚開直瀆三千里¶
青蓋何曽到洛陽¶
<pb:KR4h0140_WYG_583-12a>¶
　　　龍尾驛婦人圖¶
慢笑開元有倖臣直敎天子到䝉塵今來看畫猶如此¶
何況親逢絶世人¶
　　　薛氏池垂釣¶
池塘經雨更蒼蒼萬㸃荷珠曉氣凉朱瑀空偷御溝水¶
錦鱗紅尾屬嚴光¶
　　　簡同志¶
開濟由來變盛衰五車纔得號鎡基留侯功業何容易¶
<pb:KR4h0140_WYG_583-12b>¶
一巻兵書作帝師¶
　　　瑟瑟釵¶
翠染冰輕透露光墮雲孫壽有餘香只因七夕囘天浪¶
添作湘妃淚兩行¶
　　　元日¶
神耀破氛昏新陽入晏溫緒風調玉吹端日應銅渾威¶
鳳蹌瑶簴升龍䕶璧門雨暘春令煦裘冕晬容尊¶
　　　二月十五日櫻桃盛開自所居躡履吟翫競名¶
<pb:KR4h0140_WYG_583-13a>¶
　　　王澤章洋才¶
曉覺籠煙重春深染雪輕靜應留得蝶繁欲不勝鶯影¶
亂晨飇急香多夜雨晴似將千萬恨西北爲卿卿¶
　　　寒食節日寄楚望二首¶
芳蘭無意綠弱栁何窮縷心斷入淮山夢長穿楚雨繁¶
花如二八好月當三五愁碧竟平臯韶紅換幽圃流鶯¶
隱員樹乳燕喧餘哺曠望戀曽臺離憂集環堵當年不¶
自遣晩得終何補鄭谷有樵蘇歸來要腰斧¶
<pb:KR4h0140_WYG_583-13b>¶
家乏兩千萬時當一百五颸颸楊栁風穰穰櫻桃雨年¶
芳苦沈潦心事如摧櫓金犢近蘭汀銅龍接花塢青蔥¶
建楊宅隱轔端門鼓綵素拂庭柯輕毬落鄰圃三春謝¶
游衍一笑牽規矩獨有恩澤侯歸來看楚舞¶
　　　清明日¶
清娥畫扇中春樹鬰金紅出犯繁花露歸穿弱栁風馬¶
驕偏避幰雞駭乍開籠柘彈何人發黄鸝隔故宫¶
　　　禁火日(苐七句/缺一字)¶
<pb:KR4h0140_WYG_583-14a>¶
駘蕩清明日儲胥小苑東舞衫萱草綠春鬢杏花紅馬¶
轡輕銜雪車衣弱向風　愁聞百舌殘睡正朦朧¶
　　　嘲三月十八日雪¶
三月雪連夜未應傷物華只緣春欲盡留著伴梨花¶
　　　楊栁八首(一作楊/栁枝)¶
宜春苑外最長條閒褭春風伴舞腰正是玉人腸斷處¶
一渠春水赤闌橋¶
南内牆東御路旁預知春色栁絲黄杏花未肯無情思¶
<pb:KR4h0140_WYG_583-14b>¶
何是(一作/事)情(一作/行)人最斷腸¶
蘇小門前栁萬條毶𣯶金線拂平橋黄鶯不語東風起¶
深閉朱門伴細腰¶
金縷𣯶𣯶碧瓦溝六宮睂黛惹春愁晚(一作/曉)來更帶龍¶
池雨半拂闌干半入樓¶
館娃宫外鄴城西逺映征帆近拂堤繫得王孫歸意切¶
不關春草綠萋萋¶
兩兩黄鸝色似金褭枝啼露動芳音春來幸自(一作/有)長¶
<pb:KR4h0140_WYG_583-15a>¶
如線可惜牽纒蕩子心¶
御栁如絲映九重鳯皇窗桂繡芙蓉景陽樓畔千條露¶
一面新妝待曉鐘¶
織錦機邊鶯語頻停梭垂淚憶征人塞(一作/寒)門二月猶¶
蕭索縱有垂楊未覺春¶
　　　客愁¶
客愁看栁色日日逐春深蕩漾春風裏誰知歴亂心¶
　　　和周繇(一作和周繇廣陽公宴嘲段成式詩繇/詩題廣陽公宴成式𨒪罷馳騁坐觀花)¶
<pb:KR4h0140_WYG_583-15b>¶
　　　(豓或有眼飽之嘲詩/及段荅詩並六韻)¶
齊馬馳千駟盧姬逞十三玳筵方喜(一作/盻)睞金勒自䟃¶
𧽼墮珥情初洽鳴鞭戰未酣神交花冉冉睂語栁𣯶𣯶¶
却略青鸞鏡翹翻翠鳯篸專城有佳對寕肯顧春蠶¶
　　　光風亭夜宴妓有醉敺者¶
吳國初成陣王家欲觧圍拂巾雙雉叫飄瓦兩鴛飛¶
　　　南歌子詞二首(一作添聲/楊栁枝辭)¶
一尺深紅勝(一作/䝉)麴塵天生舊物不如新合歡桃核終¶
<pb:KR4h0140_WYG_583-16a>¶
堪恨裏許元來别有人¶
井底㸃燈深燭伊共郎長行莫圍棊玲瓏骰子安紅豆¶
入骨相思知不知¶
　　　題李衛公詩二首¶
蒿棘深春衛國門九年於此盜乾坤兩行密疏傾天下¶
一夜陰謀逹至尊肉視具僚忘匕箸氣吞同列削寒溫¶
當時誰是承恩者肯有餘波達鬼邨¶
勢欲凌雲威觸天權傾諸夏力排山三年驥尾有人附¶
<pb:KR4h0140_WYG_583-16b>¶
一日龍&KR1046;無路攀畫閤不開梁燕去朱門罷埽乳雅還¶
千巖萬壑應惆悵流水斜傾出武關¶
　　　題谷隱蘭若¶
風帶巢熊抝樹聲老僧相引入雲行半坡新路畬纔了¶
一谷寒煙燒不成¶
　　　觀棋(一作段/成式詩)¶
閒對楸枰傾一壺黄華坪上幾成盧他時謁帝銅龍水¶
便賭宣城太守無¶
<pb:KR4h0140_WYG_583-17a>¶
　　　　句¶
　春水碧于天畫船聽雨眠(見優古/堂詩話)　緑樹遶村含細雨¶
　寒潮背郭捲平沙(送人見詩/人玉屑)¶
　¶
　¶
　¶
　¶
　¶
<pb:KR4h0140_WYG_583-17b>¶
　¶
　¶
　¶
　¶
　¶
　¶
　¶
御定全唐詩巻五百八十三¶
