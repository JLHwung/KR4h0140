# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.924567
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百十三
<pb:KR4h0140_WYG_213-1a>¶
　欽定四庫全書¶
御定全唐詩巻二百十三¶
　　髙適¶
　　　　行路難二首¶
　長安少年不少錢能騎駿馬鳴金鞭五侯相逢大道邉¶
　美人絃管争留連黄金如斗不敢惜片言如山莫棄捐¶
　安知顦顇讀書者暮宿靈(一作/虛)臺私自憐¶
　君不見富家翁舊時貧賤誰比數一朝金多結豪貴萬¶
<pb:KR4h0140_WYG_213-1b>¶
　事勝人健如虎子孫成行(一作/生長)滿眼前妻能管絃妾能¶
　舞自矜一身忽(一作/朝見)如此却笑傍人獨愁苦東鄰少年¶
　安所如席門窮巷出無車有才不肻學干謁何用年年¶
　空讀書¶
　　　　秋胡行(一作魯/秋胡)¶
　妾本邯郸未嫁時容華倚翠人未知一朝結髪從君子¶
　將妾迢迢東魯(一作/路)陲時逢大道無艱阻君方逰宦從¶
　陳汝蕙樓獨卧頻度春彩閣辭君幾徂暑三月垂楊蠶¶
<pb:KR4h0140_WYG_213-2a>¶
未眠携籠結侣南陌邉道逢行子不相識贈妾黄金買¶
少年妾家夫壻經離久寸心誓與長相守願言行路莫¶
多情道(一作/送)妾貞心在人口日暮蠶飢相命歸携籠端¶
飾来庭闈勞心苦力終無恨所冀(一作/貴)君恩即(一作/那)可¶
依聞説行人已歸止乃是向来贈金子相看顔色不復¶
言相顧懐慚有何已從来自隠無疑背直為君情也相¶
㑹如何咫尺仍有情况復迢迢千里外誓將(一作/此時)顧恩¶
不顧身念君此日赴河津莫道向来不得意故欲留規¶
<pb:KR4h0140_WYG_213-2b>¶
誡後人¶
　　　古大梁行¶
古城莽蒼(一作/蒼茫)饒荆榛驅馬荒城愁殺人魏王宫觀(一/作)¶
(館一/作殿)盡禾黍信陵賓客隨灰塵憶昨雄都舊朝市軒車¶
照耀歌鐘起軍容帶甲三十萬國歩連營(一作/衡)一(一作/五)¶
千里全盛須㬰那可論髙臺曲池無復存遺墟但見狐¶
狸迹(一作/窟)古地空餘草木根暮天揺落傷懐抱倚劒悲¶
歌對秋草俠客猶傳朱亥名行人尚識夷門道白璧黄¶
<pb:KR4h0140_WYG_213-3a>¶
金萬户侯寳刀駿馬填山丘年代凄凉不可問往来唯¶
有水東流¶
　　　邯郸少年行¶
邯郸城南(一作/西)遊俠子自矜(一作/言)生長邯郸裏千塲縱¶
博家仍富幾度報讐身不死宅中歌笑日紛紛門外車¶
馬常(一作/矗)如雲(一作如/雲屯)未知肝膽向誰是令人却憶平¶
原君君不見今人(一作/即今)交態薄黄金用盡還踈索以茲¶
感歎(一作/激)辭舊遊更於時事無所求且與少年飲美酒¶
<pb:KR4h0140_WYG_213-3b>¶
往来射獵西山頭¶
　　　燕歌行(并序/)¶
　　開元二十六年(英華作/十六年)客有從御史大夫張公出¶
　　塞而還者作燕歌行以示適感征戍之事因而和¶
　　焉¶
漢家烟塵在東北漢將辭家破殘賊男兒夲自重横行¶
天子非常賜(一作/借)顔色摐金伐鼔下榆闗旌斾逶迤碣¶
石間校尉羽書飛瀚海單于獵火照狼山山川蕭條極¶
<pb:KR4h0140_WYG_213-4a>¶
邉土胡騎憑陵雜風雨戰士軍前半死生美人帳下猶¶
歌舞大漠窮秋塞草腓(一作/哀)孤城落日鬬兵稀身當恩¶
遇恒輕敵力盡闗山未解圍鐵衣逺戍辛勤久玉筯應¶
啼別離後少婦城南欲斷腸征人薊北空囬首邉庭(一/作)¶
(風/)飄颻那可度(一作/越)絶域蒼茫(一作/黄)更何(一作/何所)有殺氣¶
三時(一作/日)作陣雲寒聲(一作/風)一夜傳刁斗相看白刃血¶
(一作雪/一作徒)紛紛死節從来豈顧勳君不見沙塲征戰苦至¶
今猶憶李將軍¶
<pb:KR4h0140_WYG_213-4b>¶
　　　古歌行¶
君不見漢家三葉從代至髙皇舊臣多富貴天子垂衣¶
方晏如廟堂拱手無餘議蒼生偃卧休征戰露臺百金¶
以為費田舎老翁不出門洛陽少年莫論事¶
　　　人日寄杜二拾遺¶
人日題詩寄草堂遥憐故人思故鄉栁條㺯色不忍見¶
梅花滿枝空(一作/堪)斷腸身在逺藩(一作/南蕃)無所預心懐百¶
憂復千慮今年人日空相憶眀年人(一作/此)日知何處一¶
<pb:KR4h0140_WYG_213-5a>¶
卧東山三十春豈知書劒老風塵龍鍾還忝二千石愧¶
爾東西南北人¶
　　　九日酬顔少府¶
簷前白日應可惜籬下黄花為誰有行(一作/客)子迎霜未¶
授衣主人得錢始(一作/肻)沽酒蘇秦顦顇人(一作/時)多厭蔡¶
澤棲遲(一作/栖遑)世看醜縱使登髙只斷腸不如獨坐空搔¶
首¶
　　　留别鄭三韋九兼洛下諸公¶
<pb:KR4h0140_WYG_213-5b>¶
憶昨相逢論久要顧君哂我輕常調羈旅雖同白社遊¶
詩書已作青雲料蹇質(一作/躓)蹉跎竟不成年過四十尚¶
躬耕長歌逹者(一作/士)桮中物大(一作/冷)笑前人身後名幸¶
逢眀盛多招隠髙山大澤徴求盡此時亦(一作也/一作茍)得辭¶
漁樵青袍裏身荷聖朝犂牛釣竿不復見縣人邑吏来¶
相邀逺路鳴蟬秋興發華堂美酒離憂銷不知何日更¶
携手應念茲晨去(一作/尚)折腰(一作/去遥)¶
　　　送楊山人歸嵩陽¶
<pb:KR4h0140_WYG_213-6a>¶
不到嵩陽動十年舊時(一作/家)心事已徒然一二故人不¶
復見三十六峰猶眼前夷門二月栁條色流鶯數聲淚¶
沾臆鑿井耕田不我招知君以此忘帝力山人好去嵩¶
陽路惟余眷眷長相憶¶
　　　送别¶
昨夜離心正鬰陶三更白露西風髙螢飛木落何淅瀝¶
此時夣見西歸客曙鐘寥亮三四聲東隣嘶馬使人驚¶
攬衣出户一相送唯見歸雲縱復横¶
<pb:KR4h0140_WYG_213-6b>¶
　　　贈别晉三處士¶
有人家住清河源渡河問我遊梁園手持道經注已畢¶
心知内萹口不言盧門十年見秋草此心惆悵誰能道¶
知已從来不易知慕君為人與君好别時九月桑葉踈¶
出門千里無行車愛君且欲君先逹今上求賢早上書¶
　　　送渾將軍出塞¶
將軍族貴兵且强漢家已是渾邪王子孫相承在朝野¶
至今部曲燕支下控弦盡用隂山兒登(一作/臨)陣常騎大¶
<pb:KR4h0140_WYG_213-7a>¶
宛馬銀鞍玉勒繡蝥弧每逐嫖姚破骨都李廣從来先¶
將士衛青未肻學孫吴傳有沙塲千萬騎昨日邉庭羽¶
書至城頭畫角三四聲匣裏寳刀晝夜鳴意氣能甘萬¶
里去辛勤判(一作/動)作一年行黄雲白草無前後朝建旌¶
旄夕刁斗塞下應多俠少年闗西不見春楊栁從軍借¶
問所從誰擊劍酣歌當此時逺别無輕繞朝策平戎早¶
寄仲宣詩¶
　　　送蔡山人¶
<pb:KR4h0140_WYG_213-7b>¶
東山布衣眀古今自言獨未逢知音識者閲見一生事¶
到處豁然千里心看書學劍長辛苦近日方思謁眀主¶
斗酒相留醉復醒悲歌數年淚如雨丈夫遭遇不可知¶
買臣主父皆如斯我今蹭蹬無所似看爾崩騰何若為¶
　　　封丘作(一作/縣)¶
我夲漁樵孟諸野一生自是悠悠者乍可狂歌草澤中¶
寧堪作吏風塵下秪言小邑無所為公門百事皆有期¶
拜迎官長心欲碎(一作/破)鞭撻黎庶令人悲歸(一作/悲)来向¶
<pb:KR4h0140_WYG_213-8a>¶
家問妻子舉家盡笑今如此生事應須南畝田世情付¶
與東流水夢想舊山安在哉為銜君命且(一作/日)遲廻乃¶
知梅福徒為爾轉憶陶潛歸去来¶
　　　題李别駕壁¶
去鄉不逺逢知已握手相歡得如此禮樂遥傳魯伯禽¶
賓客争過魏公子酒筵暮散眀月上櫪馬長鳴春風起¶
一生稱意能幾人今日從君問終始¶
　　　寄宿田家¶
<pb:KR4h0140_WYG_213-8b>¶
田家老翁住東陂説道平生隠在茲鬢白未曽記日月¶
山青每到識春時門前種栁深成巷野谷流泉添入池¶
牛壯日耕十畝地人閒常掃一茅茨客来滿酌清尊酒¶
感興平吟才子詩巖際窟中藏鼹䑕潭邉竹裏隠鸕鷀¶
村墟日落行人少醉後無心怯路岐今夜只應還寄宿¶
眀朝拂曙與君辭¶
　　　别韋叅軍(英華作/二首)¶
二十解(一作/辭)書劍西遊長安城舉頭望君門屈指取公¶
<pb:KR4h0140_WYG_213-9a>¶
卿國風冲融邁三五朝廷歡(一作/禮)樂彌寰宇白璧皆言¶
賜近臣布衣不得干眀主歸来洛陽無負郭東過梁宋¶
非吾土兔苑為農嵗不登雁池垂釣心長苦世人遇(一/作)¶
(向/)我同衆人唯君於我最(一作/情)相親且喜百年有(一作/見)¶
交態未嘗(一作/當)一日辭家貧(以下英華/另作一首)彈棋擊筑白日¶
晩縱酒髙歌楊栁春歡娱未盡分散去使我惆悵驚心¶
神丈夫(一作/終當)不作兒女别(一作/悲)臨岐涕淚沾衣巾¶
　　　送田少府貶蒼梧¶
<pb:KR4h0140_WYG_213-9b>¶
沈吟對遷客惆悵西南天昔為一官未得意今向萬里¶
令人憐念茲斗酒成暌間停舟歎君日將晏逺樹應憐¶
北地春行人却羡南歸雁丈夫窮逹未可知看君不合¶
長數竒江山到處堪乘興楊栁青青那足悲¶
　　　平臺夜遇李景參有别¶
離心(一作/憂)忽悵(一作/浩)然(一作離憂/心忽悵)策馬對秋天孟諸薄¶
暮凉風起歸客相逢渡睢水昨時(一作/憶昨)携手已(一作/向)十¶
年今(一作/眀)日分途各千里嵗物蕭條滿路岐此行浩蕩¶
<pb:KR4h0140_WYG_213-10a>¶
令人悲家貧羡爾有微禄欲往從之何所之¶
　　　送郭處士往莱蕪兼寄茍山人¶
君為東䝉客往来東䝉畔雲卧臨嶧陽山行窮日觀少¶
年詞賦皆可聽秀眉白面風清冷身上未曽染名利口¶
中猶未知膻腥今日還山意無極豈辭世路多相識歸¶
見莱蕪九十翁為論别後長相憶¶
　　　賦得還山吟送沈四山人¶
還山吟天髙日暮寒山深送君還山識君心人生老大¶
<pb:KR4h0140_WYG_213-10b>¶
須恣意看君解作一生事山間偃仰無不至石泉淙淙¶
若風雨桂花松子常滿地賣藥嚢中應有錢還山服藥¶
又長年白雲勸盡桮中物眀月相隨何處眠眠時憶問¶
醒時事夢魂可以相周旋¶
　　　崔司録宅燕大理李卿¶
多雨殊未巳秋雲更沈沈洛陽故人初解印山東小吏¶
来相尋上卿才大名不朽早朝至尊暮求友豁逹常推¶
海内賢殷勤但酌尊中酒飲醉欲言歸剡溪門前駟馬¶
<pb:KR4h0140_WYG_213-11a>¶
光照衣路傍觀者徒唧唧我公不以為是非¶
　　　同鮮于洛陽於畢員外宅觀畫馬歌¶
知君愛鳴琴仍好千里馬永日恒思單父中有時心到¶
宛城下遇客丹青天下才白生胡雛控龍媒主人娱賓¶
畫障開只言騏驥西極来半壁䟃𧽼勢不住滿堂風飄¶
颯然度家僮愕視欲先鞭櫪馬驚嘶還屢顧始知物妙¶
皆可憐燕昭市駿豈徒然縦令剪拂無所用猶勝駑駘¶
在眼前¶
<pb:KR4h0140_WYG_213-11b>¶
　　　同河南李少尹畢員外宅夜飲時洛陽告㨗遂¶
　　　作春酒歌¶
故人美酒勝濁醪故人清詞合風騷長歌滿酌惟吾曹¶
髙談正可揮塵毛半醉忽然持蟹螯洛陽告㨗傾前後¶
武侯腰間印如斗郎官無事時飲酒桮中緑蟻吹轉来¶
甕上飛花拂還有前年持節將楚兵去年留司在東京¶
今年復拜二千石盛夏五月西南行彭門劍門蜀山裏¶
昨逢軍人劫奪我到家但見妻與子頼得飲君春酒數¶
<pb:KR4h0140_WYG_213-12a>¶
十桮不然令我愁欲死¶
　　　同李九士曹觀壁畫雲作¶
始知帝鄉客能畫蒼梧雲秋天萬里一片色只疑飛盡¶
猶氛氲¶
　　　見薛大臂鷹作(一作李/白詩)¶
寒楚十二月蒼鷹八九毛寄言燕雀莫相啅(一作/忌)自有¶
雲霄萬里髙¶
　　　畫馬篇(同諸公宴睢陽李/太守各賦一物)¶
<pb:KR4h0140_WYG_213-12b>¶
君侯櫪上驄貎在丹青中馬毛連錢蹄鐵色圖畵光輝¶
驕玉勒馬行不動勢若来權竒蹴踏無塵埃感茲絶代¶
稱妙手遂令談者不容口麒麟獨歩自可珍駑駘萬匹¶
知何有終未如他櫪上驄載華轂騁飛鴻荷君剪拂與¶
君用一日千里如旋風¶
　　　詠馬鞭¶
龍竹養根凡幾年工人截之為長鞭一節一目皆天然¶
珠重重星連連繞指柔純金堅繩不直規不圓把向空¶
<pb:KR4h0140_WYG_213-13a>¶
　中捎一聲良馬有心日馳千¶
　　　　塞下曲(賀蘭/作)¶
　君不見芳樹枝春花落盡蜂不窺君不見梁上泥秋風¶
　始髙燕不棲蕩子從軍事征戰蛾睂嬋娟守空閨獨宿¶
　自然堪下淚况復時聞鳥(一作/烏)夜啼¶
　　　　漁父歌¶
　曲㟁深潭一山叟駐眼看鈎不移手世人欲得知姓名¶
　良久問他不開口笋皮笠子荷葉衣心無所營守釣磯¶
<pb:KR4h0140_WYG_213-13b>¶
　料得孤舟無定止日暮持竿何處歸¶
　¶
　¶
　¶
　¶
　¶
　¶
御定全唐詩巻二百十三¶
