# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:08.598510
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百六十七
<pb:KR4h0140_WYG_867-1a>¶
　欽定四庫全書¶
御定全唐詩卷八百六十七¶
　　渾家門客聯句(文明初毘陵滕庭俊之洛調選至滎/水西投道傍莊家見二人一稱麻大)¶
　　　　(名來和一稱和且耶言同作渾家門客邀庭俊/赴其館飲啖各賦詩題曰同在渾家平原門館)¶
　　　　(聮句忽被主人覓喚乃知坐厠屋下傍有大/蒼蝇秃掃帚而已庭㑓先患熱疾自此頓愈)¶
　自與渾家鄰馨香遂滿身無心好清静人用去灰塵(麻/大)¶
　(賦/)¶
　終朝每去依煙火春至還家養子孫曽向苻王筆端坐¶
<pb:KR4h0140_WYG_867-1b>¶
　爾來求食渾家門(和且/耶賦)¶
　　長鬚國駙馬詠妻(大足初冇士人随新羅使泛海風/吹至一處人皆長鬚號長鬚國其)¶
　　　　(王拜士人為駙馬主甚美而冇鬚嬪姬亦然士/人每見之不恱因賦此詩王大笑曰駙馬竟未)¶
　　　　(能忘情於小女頤頷間乎忽一日其君臣憂戚/士人怪問之王泣曰吾國有難非駙馬不能救)¶
　　　　(士人驚曰茍難可弭性命不敢辭也王乃令具/舟命使随往謂曰煩駙馬一謁海龍王但言東)¶
　　　　(海第三㲼第七島長鬚國有難求救我國絶微/須再三言之因涕泣執手而别士人登舟瞬息)¶
　　　　(至岸乃前求謁龍王王降階迎訪其來意士人/具説龍王即命速勘良乆一人入白境内並無)¶
　　　　(此國士人復哀訴龍王更勅使者細尋勘食頃/使者返曰此島蝦合供大王此月食料前日已)¶
<pb:KR4h0140_WYG_867-2a>¶
　　　(追到龍王笑曰客固為蝦所魅耳吾雖為王所/食皆禀天符今為客減食乃令引客視之見鐵)¶
　　　(鑊數十如屋滿中是蝦有五六頭色赤大如臂/見客跳躍似求救状引者曰此蝦王也士人不)¶
　　　(覺恐泣龍王命赦蝦王一鑊令使送客/歸中國二夕至登州顧二使乃巨龍也)¶
花無葉不姸女無鬚亦醜丈人試遣惣無未必不如惣¶
有¶
　原陵老翁吟(神龍中廬江何讓之赴洛見原陵盤石/上坐一翁眉鬢皓然著賨幪巾襦袴幘)¶
　　　(烏紗抱滕南望吟詩譲之已訝其非人翁忽又/吟譲之遽欲前執翁候然躍入丘中讓之從焉)¶
　　　(翁已復本形為一狐跳出讓之見几案上有一/帖文書題云應天狐超異科策懷之躍出後數)¶
<pb:KR4h0140_WYG_867-2b>¶
　　　(日有僧備三百縑購贖讓之納縑仍不與書帖/經月餘其弟至問讓之取書帖去即化為一狐)¶
　　　(未幾有敕捕内庫被人盜貢絹三百匹尋/蹤及讓之獲其縑讓之不能雪卒斃枯木)¶
野田荆棘春閨閣綺羅新出沒頭上日生死眼前人欲¶
知我家在何處北邙松柏正為鄰¶
洛陽女兒羅綺多無奈孤翁老去何奈爾何¶
正色鴻燾神思化伐穹施后承光負𤣥設嘔淪吐萌垠¶
倪散截迷腸郗曲䨴(音/矇)零霾曀(入/聲)雀燬龜水健馳御屈¶
拿尾研動袾袾&KR1116;&KR1116;㳷用祕功以嶺以穴柂薪伐藥莽¶
<pb:KR4h0140_WYG_867-3a>¶
榤萬茁嘔律則祥佛倫惟薩牡虛無有頤咽蘂屑肇素¶
未來晦明興滅(狐書/一)¶
五行七曜成此閏餘上帝降靈嵗且涒徐蛇蛻其皮吾¶
亦神攄九九六六束身天除何以充喉吐納太虛何以¶
蔽踝霞袂雲袽哀爾浮生櫛比荒墟吾復麗氣還形之¶
初在帝左右道濟忽諸(狐書/二)¶
　嚴含質詩(景雲初蕭志忠刺晉州將以臘日畋遊先/一日有採薪者暴瘧不能歸因止巖穴之)¶
　　　(下夜將艾似有人聲伏而窺之有一人身長丈/餘向谷長嘯俄而羣獸俱至長人宣言曰余𤣥)¶
<pb:KR4h0140_WYG_867-3b>¶
　　　(㝠使者奉北帝命明日蕭使君當順時畋獵爾/等若干合死於箭死於鎗死於網罟鷹犬言訖)¶
　　　(有虎與麋皆屈膝求救長人曰余聞東谷嚴四/兄善謀爾等可就彼祈求羣獸皆喜使者東行)¶
　　　(羣獸畢從時樵者疾少間随往覘之見茅屋中/懸一虎皮有黄冠者名含質即嚴四兄也驚起)¶
　　　(見使者曰濶别已久得非配羣生獵日刑名而/至此乎使者曰然然彼求救於四兄四兄當為)¶
　　　(謀之虎麋狐兎即屈膝哀請嚴曰蕭使君毎役/人必恤其飢寒若祈滕六降雪巽二起風則不)¶
　　　(復獵矣又對使者云向在仙都豈意干年為獸/身悒悒不樂因述懷一章又云我譴謫已滿行)¶
　　　(歸紫府題數行於壁使/後人知僕曽居此也)¶
昔為仙子今為虎流落陰崖足風雨更將斑毳被余身¶
<pb:KR4h0140_WYG_867-4a>¶
千載空山萬般苦(述懷/)¶
下𤣥八千億甲子丹飛先生嚴含質謫下中天被斑革¶
六千甲子血食澗飲厠猨狖下濁界景雲元紀升太一¶
(題壁/)¶
　李微詩(徽宗室子家於虢畧博學善屬文天寳十/五載登進士第後於汝墳逆旅被狂疾夜)¶
　　　(走出變為虎同年李儼以監察御史使嶺南/至商於界虎突出欲擒食之忽作人言曰幾)¶
　　　(傷我故人儼聆其音似微遂與之言因其述/變化之由託其賑恤妻子口誦文二十篇令)¶
　　　(其傳世復/為詩云)¶
<pb:KR4h0140_WYG_867-4b>¶
偶因狂疾成殊類災患相仍不可逃今日爪牙誰敢敵¶
當時聲跡共相高我為異物蓬茅下君已乘軺氣勢豪¶
此夕溪山對明月不成長嘯但成嘷¶
　維揚空莊四怪聯句(寳應中維揚元無有行郊野夜/值風雨大至時兵荒後人户多)¶
　　　(逃入一空莊避之雨止月出見四人衣冠各異/吟詩逓相褒賞及明尋堂中惟有故杵燈臺水)¶
　　　(桶破鐺乃知四/人即此物也)¶
齊紈魯縞如霜雪寥亮高聲予所發(故杵/)¶
嘉賔良㑹清夜時煌煌燈燭我能持(燈臺/)¶
<pb:KR4h0140_WYG_867-5a>¶
清冷之泉候朝汲桑綆相牽常出入(水桶/)¶
㸑薪貯泉相煎熬充他口腹我為勞(破鐺/)¶
　栁藏經二絶句(建中間東都薛𢎞機隐渭河之隈有/客造門自云姓栁名藏經歌一詩與)¶
　　　(𢎞機談論經典而别明年又來復歌一絶情意/搔然竟失其踪是夜惡風發屋一枯栁拉折其)¶
　　　(内不知誰人藏經/百餘巻盡爛壞)¶
寒水停園沼秋池滿敗荷杜門窮典籍所得事今多¶
誰謂三才貴余觀萬化同心虚嫌蠹食年老怯狂風¶
　太白山魔誑道士詩(貞元中韋自東以壯勇聞有道/士煉丹於太白山石洞中數有)¶
<pb:KR4h0140_WYG_867-5b>¶
　　　(妖魔入洞擊散藥壚邀自東仗劔相䕶有巨虺/及美女至自東並以劔擊退後冇道士駕鶴而)¶
　　　(來勞自東曰妖魔已盡吾弟子丹將成矣有詩/志喜自東釋劔禮之俄而突入藥壚暴烈無遺)¶
三秋稽顙叩真靈龍虎交時金液成絳雪既凝身可度¶
蓬壺頂上彩(一作/有)雲生¶
　金缶魅詩(河東李員居長安延夀里元和初室西隅/有聲若韻金石俄有歌者音清越久不巳)¶
　　　(凡數夕聞焉後至秋始六日夜雨隤堂北垣明/日得一缶僅尺餘制用金形狀竒古盖千百年)¶
　　　(之/器)¶
色分藍葉青聲比磬中鳴七月初七夜吾當示汝形¶
<pb:KR4h0140_WYG_867-6a>¶
　東陽夜怪詩(元和中彭城秀才成自虛就舉東還路/出東陳驛風雪夜投佛寺暗中有一老)¶
　　　(病僧俄復有數人至以自虛舉子各述所作詩/喧論達曉自虛方欲自誇舊製一無覩矣及追)¶
　　　(尋始知病僧自稱安智高者是病槖駞稱前河/隂轉運巡官盧倚馬是驢稱桃林客輕車將軍)¶
　　　(朱中正是牛敬去文是狗奚銳金是雞苗/介立是猫胃藏瓠是一刺蝟藏瓠下者)¶
誰家掃雪滿庭前萬壑千峰在一拳吾心不覺侵衣冷¶
曽向此中居㡬年(安智高詠/聚雪為山)¶
擁褐藏名無定踪流沙千里度衰容傳得南宗心地後¶
此身應便老雙峰(安智高病中/自述二首)¶
<pb:KR4h0140_WYG_867-6b>¶
為有閻浮珍重因逺離西國赴咸秦自從無力休行道¶
且作頭陀不繫身¶
長安城東洛陽道車輪不息塵浩浩争利貪前競著鞭¶
相逢盡是塵中老(盧倚馬寄/同侣二首)¶
日晩長川不計程離羣獨步不能鳴賴有青青河畔草¶
春來猶得慰(一作/餵)羈(一作/飢)情¶
愛此飄颻六出公輕瓊冷絮舞長空當時正逐秦丞相¶
騰擲川原喜北風(敬去文詠雪獻曹州房以去文云曹/州房難僕呼雪為公余  古人呼竹)¶
<pb:KR4h0140_WYG_867-7a>¶
(為君證之曹州/房莫知所對)¶
事君同樂義同憂那校糟糠滿志休不是守株空待兎¶
終當逐鹿出林丘(敬去文言/志二首)¶
少年長負飢鷹用内顧曽無寵鶴心秋草驅除思去宇¶
平原毛血興從禽¶
舞鏡争鸞綵臨場定鶻拳正思仙仗日翹首仰(一作/御)樓¶
前(奚銳金近/作三首)¶
養鬬形如木迎春質似泥信如風雨在何憚跡卑棲¶
<pb:KR4h0140_WYG_867-7b>¶
為脫田文難常懐紀渻恩欲知疎野態霜曉呌荒村¶
亂魯負虚名遊秦感寗生候驚丞相喘用識葛盧鳴黍¶
稷滋農具軒車乏道情近來筋力退一志在歸耕(朱中/正詩)¶
為慙食肉主恩深日晏蟠蜿卧錦衾且學志人知白黒¶
那將好爵動吾心(苗介/立詩)¶
鳥鼠是家川周王昔獵賢一從離子夘(鼠兎皆變/為蝟也)應見¶
海桑田(胃藏瓠題/舊業詩)¶
　田四郎求婚聯句(元和十三年江陵編户成叔弁冇/女興娘年十七忽有人自稱田四)¶
<pb:KR4h0140_WYG_867-8a>¶
　　　(郎偕媒氏求婚叔弁不許四郎笑一聲冇二人/自空下曰安冇不可媒氏請為聮句定婚聮句)¶
　　　(訖媒與三人大絶倒不復見/其女初若醉人去後亦醒)¶
一㸃紅裳出翠微秋天雲静月離離(田四/郎)天曹使者徒¶
回首何不從他九族卑(田請叔弁繼作叔弁不知詩/固辭聞堂上有人教其云云)¶
　黑駒别盧傳素詩(嶺南從事盧傳素寓居江陵元和/中有一黒駒乗之甚勞苦然未嘗)¶
　　　(有銜橜之失頗愛之一旦忽人語曰阿馬是丈/人表甥賀蘭家通兒也丈人使通兒賣一别墅)¶
　　　(得錢一百貫通兒破用此錢今作畜生在槽櫪/五六年與丈人償債畜生夀已盡當死請速將)¶
　　　(阿馬貨賣兼有一篇/留别乃驤首朗吟云)¶
<pb:KR4h0140_WYG_867-8b>¶
既食丈人粟又飽丈人芻今日相償了永離三惡途¶
　筆精詩(元和中博陵崔㲄寓長安延福里見人長不/盡尺自北垣下升榻請寄硯席袖出三詩投)¶
　　　(於㲄趨北垣下没㲄乃發/其處得一管筆鋒銳尚新)¶
昔荷蒙恬恵尋遭仲叔投夫君不指使何處覓銀鈎¶
學問從君有詩書自我傳須知王逸少名價動千年¶
能令音信通千里解致龍蛇運八行惆悵江生不相賞¶
應縁自負好文章¶
　二斑與寗茵賦詩(大中年秀才寗茵寓南山莊夜有/人一稱桃林斑特處士一稱南山)¶
<pb:KR4h0140_WYG_867-9a>¶
　　　(斑寅將軍來訪談論賦詩而/别及視其跡乃知牛與虎也)¶
曉讀雲水静夜吟山月高焉能履虎尾豈用學牛刀(寗/茵)¶
(賦/)¶
但得居林嘯焉能當路蹲渡河何所適終是怯劉琨(斑/寅)¶
(賦/)¶
無非悲寗戚終是怯庖丁若遇龔為守蹄涔向北溟(斑/特)¶
(賦/)¶
　白田獺魅别村女詩(楚州白田村民沈某女患魅腹/漸大若妊令巫設壇召魅自陳)¶
<pb:KR4h0140_WYG_867-9b>¶
　　　(淮中老獺願自此屏迹但痛腹中子未育若生/而不殺以還我是望外也言畢嗚咽遂作别詩)¶
　　　(須㬰患者釋然後旬月産獺子/三頭送河中有巨獺負而沒之)¶
潮來逐潮上潮落在空灘有來終有去情易復情難腸¶
斷腸中子明月秋江寒¶
　邢君才舊宅三怪詩(太原掌書記姚康成奉使汧隴/假邢君才舊宅休息二更後月)¶
　　　(色如練廊房内聞飲樂之聲曰今三人可各賦/一篇取樂康成推門求之則皆失矣尋其處見)¶
　　　(有鐵銚子一柄破笛一管一秃黍穰/帚而已康成不欲傷之各埋於他處)¶
昔日炎炎徒自知今無烽竈欲何為可憐國柄全無用¶
<pb:KR4h0140_WYG_867-10a>¶
曽見家人下第時(鐵銚/)¶
當時得意氣填心一曲君前值萬金今日不如庭下竹¶
風來猶得學龍吟(破笛/)¶
頭焦鬢秃但心存力盡塵埃不復論莫笑今來同腐草¶
曽經終日掃朱門(禿帚/)¶
　維揚少年與孟氏贈荅詩(維揚萬貞娶夀春坊孟氏/為妻美容質有詞藻貞商)¶
　　　(於外孟氏遊家園獨吟而泣有少年貎甚秀麗/踰垣求偶孟氏許而賦詩少年亦以詩荅之遂)¶
　　　(私焉同處踰年而夫自外至孟氏憂且泣少年/曰勿爾吾固知其不久也忽騰身而沒竟不知)¶
<pb:KR4h0140_WYG_867-10b>¶
　　　(為何/怪)¶
可惜春時節依然獨自遊無端兩行淚長祗對花流(孟/氏)¶
(遊家/園作)¶
誰家少年兒心中暗自欺不道終不可可即恐郎知(孟/氏)¶
(贈荅/少年)¶
神女得張碩文君遇長卿逢時兩相得聊足慰多情(少/年)¶
(荅孟/氏)¶
　胡志忠題户(處州小將胡志忠奉使之越夜止山館/之東序進膳之次有異物其狀甚偉當)¶
<pb:KR4h0140_WYG_867-11a>¶
　　　(盤而立志忠擊之連有傷痛聲如犬語甚分明/曰請止請止若不止知誰死志忠運臂愈疾異)¶
　　　(物又疾呼曰斑兒何在續有一物自屏外來志/忠又擊之力不勝僕夫曵之入東閣顛仆之聲)¶
　　　(如壊墻然未久志忠儼然而出復命膳卒無一/言明日行封署其門屬館吏勿啓旬餘乃還止)¶
　　　(於館索筆硯泣題其户題訖以筆擲地而失所/在啓其户志忠與斑黑二犬俱仆於西北隅矣)¶
恃勇禍必嬰恃强勢必傾胡為萬金子而與惡物争休¶
將逝魄趨府庭止於此館歸㝠㝠¶
　高侍郎詩(草場官張立本有女為物所魅自稱高侍/郎吟詩一首宅後有髙偕侍郎墓野狐窟)¶
　　　(穴其中盖/狐妖也)¶
<pb:KR4h0140_WYG_867-11b>¶
危冠高袖楚宫妝獨歩閑庭逐夜涼自把玉簪敲砌竹¶
清歌一曲月如霜¶
　吕氏宅妖誓師詞(汝南岑順旅陜州居外族吕氏山/宅見壁下天那軍與全家軍各出)¶
　　　(兵㑹戰有軍師致辭鼓之㑹戰數日勝負不常/順為鬼氣所中顦顇頓甚因掘其下得古墓明)¶
　　　(器有甲胄數百戲局列馬滿枰乃/悟軍師之詞乃象戲行馬之勢也)¶
天馬斜飛度三止上將横行擊四方輜車直入無迴翔¶
六甲次第不乖行¶
　袁少年詩(猨/)¶
<pb:KR4h0140_WYG_867-12a>¶
風波千里闊臺樹半天高此興將何比身知揷羽毛(賦/君)¶
(山/)¶
峯巒多秀色松桂足清聲自有山林趣全忘城闕情(賦/南)¶
(嶽/廟)¶
羅浮南海外昔日已聞之千里來游覽幽情我自知¶
　東柯院妖謔杜令(隴城縣有東柯僧院甚有幽致游/人如市忽一日有妖異起空中擲)¶
　　　(下九礫扇揚灰塵人莫敢正立院僧召道士誦/咒衣褫帶解狼狽而去縣令杜延範自往觀之)¶
　　　(曰安有此事妖於空中擲小書帖/多成絶句凌謔杜令覺之亦遽還)¶
<pb:KR4h0140_WYG_867-12b>¶
雖共蒿蘭伍南朝有宗祖莫打緑袍人空中且歌舞¶
堪憐木邊士非兒不似女瘦馬上高山登臨何自苦¶
　嵩山小兒吟(嵩山内有老僧結茅以居忽見一小兒/恭禮求為弟子僧乃問曰此處人跡甚)¶
　　　(稀汝因何至此又因何求為弟子曰父母俱䘮/身無所依願離塵俗欲修來世福業也僧曰志)¶
　　　(願雖嘉能從道心惟一乎小兒曰若心與言違/皇天后土自不容耳見其敏悟遂與落髮精進)¶
　　　(勤劬䍐有倫等居數年時值深秋忽慨然朗呤/長嘯良久冇一羣鹿過小兒躍然脱却僧衣化)¶
　　　(為鹿/而去)¶
我本長生深山内更何入他不二門争如訪取舊時伴¶
<pb:KR4h0140_WYG_867-13a>¶
休更朝夕勞神魂¶
　魚腹丹書(吳郡漁人張胡子嘗於太湖中/釣得一巨魚腹上有丹書字)¶
九登龍門山三飲太湖水畢竟不成龍命負張胡子¶
　魚身字(金州洵陽縣水南鄉百姓柏君懐於漢/江勒漠潭採得魚長數尺身上有字)¶
三度過海兩渡上漢行至勒漠命屬柏君¶
　馬作人語(路巖自成都移鎮渚宫所/乗馬忽作人語不久及禍)¶
蘆荻花此花開後路無家¶
　孫長史女與焦封贈荅詩(開元初浚儀令焦封罷任/䘮妻客蜀中夜逢一青衣)¶
<pb:KR4h0140_WYG_867-13b>¶
　　　(邀入一甲第有女子年十七八儀貌殊常自稱/孫長史女夫䘮寡居於此命酒賦詩遂留匹偶)¶
　　　(經月封思入闗女贈玉環並詩為别封亦以詩/留贈登前途女忽奔至疑訝間有千餘猩猩來)¶
　　　(女喜躍曰君不顧我東歸我亦/逐女伴歸山耳化為一猩猩去)¶
妾失鴛鴦伴君方萍梗遊少年懽醉後只恐苦相留(贈/封)¶
心常名宦外終不恥狂遊誤入桃源裏仙家争肯留(封/酬)¶
鵲橋織女㑹也是不多時今日送君處羞言連理枝(别/封)¶
但保同心結無勞織錦詩蘇秦求富貴自有一回時(封/留)¶
(别/)¶
<pb:KR4h0140_WYG_867-14a>¶
　石甕寺鐙魅詩(進士楊稹家於渭橋肄業昭應石甕/寺有紅裳女子既夕而至容色姝麗)¶
　　　(徐步簾外而歌稹納之自稱開元中明皇與楊/妃建此寺封我為西明夫人乃西偏經幢中鐙)¶
　　　(精也晨去暮還不止家人潛/伏佛榻窺之撲滅鐙遂絶)¶
涼風暮起驪山空長生殿鏁霜葉紅朝來試入華清宫¶
分明憶得開元中¶
金殿不勝秋月斜石樓冷誰是相顧人褰帷弔孤影¶
煙滅石樓空悠悠永夜中虛心泣秋雨艷質畏飄風向¶
壁殘花碎侵堦墜葉紅還如失羣鶴飲恨在雕龍(前二/首紅)¶
<pb:KR4h0140_WYG_867-14b>¶
(裳女子歌此首風雨/夜一嬰兒為紅裳歌)¶
　洛下女郎歌(天寳中洛下崔𤣥微夜見諸女郎李氏/陶氏楊氏衣服顔色各異自言俱住苑)¶
　　　(中邀封家十八姨命席各歌以送酒仍言苑中/多被惡風乞𤣥微立朱幡圗日月五星文於苑)¶
　　　(東免諸侣之患女郎乃衆花/之精封十八姨者風神也)¶
皎潔玉顔勝白雪况乃當年對風月沈吟不敢怨春風¶
自歎容華暗消歇(紅裳/人)¶
絳衣披拂露盈盈淡染胭脂一朶輕自恨紅顔留不住¶
莫怨春風道薄情(白衣/人)¶
<pb:KR4h0140_WYG_867-15a>¶
　袁長官女詩(廣徳中秀才孫恪於洛中魏王池畔見/一大第有女子摘庭中萱草吟詩詰之)¶
　　　(是袁長官女少孤求適人未售恪覩其光容艷/麗遣媒納為室袁金繒贍足治家甚嚴生二子)¶
　　　(後恪任幕職挈過端州袁云此去峽山寺我家/舊有門徒居之欲赴彼設齋恪如言抵寺齋罷)¶
　　　(有野猨數十連臂下生臺悲嘯袁題詩僧壁撫/二子咽泣數聲裂衣化為老猨偕去詢老僧乃)¶
　　　(知此猿寺中所飬開元中高力士/經過憐其慧黠携獻上陽宫者)¶
彼見是忘憂此看同腐草青山與白雲方展我懐抱(摘/萱)¶
(草/吟)¶
剛被恩情役此心無端變化幾湮沈不如逐伴歸山去¶
<pb:KR4h0140_WYG_867-15b>¶
長笑一聲煙霧深(題峽山/僧壁)¶
　真符女與申屠澄贈和詩(貞元中什邡尉申屠澄赴/官至真符縣東投路傍茅)¶
　　　(舍中有老父及嫗一女年十四五態甚閑麗因/與之訂婚後生一男一女澄嘗作贈内詩其妻)¶
　　　(有和然未嘗出口秩滿將歸秦妻始以詩語澄/悵然若有慕者澄曰倘憶賢尊今則至矣何用)¶
　　　(悲乎及過妻家草舍不復有人於故衣中見一/虎皮妻大笑曰此物尚在即披之即變為虎哮)¶
　　　(吼而去澄驚走避之擕二/子望林大哭竟不知所往)¶
一尉慙梅福三年媿孟光此情何所喻川上有鴛鴦(澄/贈)¶
琴瑟情雖重山林志自深嘗憂時節變辜負百年心(女/和)¶
<pb:KR4h0140_WYG_867-16a>¶
　夭桃詩(太和中處士姚坤居東洛萬安山有女子自/稱夭桃詣坤云是富家女誤為年少誘出失)¶
　　　(蹤不可復還願持箕帚坤納之妖麗冶容至於/篇什俱能精至後坤應制挈入京至盤豆館夭)¶
　　　(桃不樂取筆題竹簡為詩一首吟諷乆之忽有/曹牧獻良犬入館犬見夭桃怒目掣鏁上階夭)¶
　　　(桃亦化為狐跳上犬背抉其目/行數里犬斃狐即不知所之)¶
鉛華久御向人間欲捨鉛華更惨顔縱有青明吟夜月¶
無因重照舊雲鬟¶
　青衣春條詩(南陽張不疑開成間宏詞登科授秘書/寓京國市一青衣於胡司馬名春條指)¶
　　　(使無不愜適兼好學善書録潛為小詩往往於/户牗間題之居兩月餘有昊天觀尊師知其妖)¶
<pb:KR4h0140_WYG_867-16b>¶
　　　(作法噀水復本形乃是一朽明器背上題曰/春條劈腰頸間有血不疑得疾沈錮二年死)¶
幽室鎖妖艷無人蘭蕙芳春風三十載不盡羅衣香¶
　明器婢詩(開成中洛下學究盧涵赴山荘路遇雙鬟/甚有媚態云是耿將軍守塋青衣邀涵飲)¶
　　　(為詩送酒涵惡詞之不稱窺其室見取蛇血變/酒驚走避歸率家人搜尋於柏林中得一大明)¶
　　　(器婢子有蛇/斃於其傍)¶
獨持巾櫛掩𤣥闗小帳無人燭影殘昔日羅衣今化盡¶
白楊風起隴頭寒¶
　妙香詞(唐鄭繼超遇田恭軍贈妓曰妙香數年告别/歌北邙月詞送酒翌日同至北邙山下化狐)¶
<pb:KR4h0140_WYG_867-17a>¶
　　　(而去田君/亦狐也)¶
勸君酒莫辭花落抛舊枝只有北邙山下月清光到死¶
也相隨¶
　廬山女贈朱朴(鯉魚/)¶
但持冰㓗心不識風霜冷任是懐禮容無人顧形影¶
知君久積池塘夢遣我方思變動來操執若同顔叔子¶
今宵寧免淚盈顋¶
　青蘿帳女贈穆郎(榕樹/)¶
<pb:KR4h0140_WYG_867-17b>¶
團圎今夕色光輝結了同心翠帶垂此後莫教塵㸃染¶
他年長照嵗寒姿¶
　　　褰帳¶
揉藍緑色麴塵開静見三星入坐來桂影已圎攀折後¶
子孫長作棟梁材¶
　　　題壁花牋¶
珠露素中書繾綣青蘿帳裏寄鴛鴦自憐孤影清秋夕¶
灑淚裵回滴冷光¶
<pb:KR4h0140_WYG_867-18a>¶
　白蘋洲碧衣女子吟(張確嘗游霅上白蘋洲見二碧/衣女子携手吟此確逐之化為)¶
　　　(翡翠/飛去)¶
碧水色堪染白蓮香正濃分飛俱有恨此别幾時逢藕¶
隐玲瓏玉花藏縹緲容何當假雙翼聲影暫相從¶
　新林驛女吟示歐陽訓(生飛蟲/)¶
月明階悄悄影隻腰身小誰是騫翔人願為比翼鳥¶
　擊盤歌送歐陽訓酒¶
飛燕身輕未是輕枉將弱質在巖扃今來不得同鴛枕¶
<pb:KR4h0140_WYG_867-18b>¶
相伴神魂入杳冥¶
　白衣女子木葉上詩(寗賞嘗遇一衣白女子倐不見/後於林杪見白獮猴擲一木葉)¶
　　　(墜其前上書/二十字云)¶
桃花洞口開香蘂落莓苔佳景雖堪翫蕭郎殊未來¶
　　　席上歌(有少年於巖下逢女子留與同/居十日於席上作歌贈少年云)¶
洞府深沈春日長山花無主自芬芳凭欄寂寂看明月¶
欲種桃花待阮郎¶
　鳳凰臺怪和歌四首(大厯中有士人獨行鳯凰臺見/一男子與婦人相和而歌追而)¶
<pb:KR4h0140_WYG_867-19a>¶
　　　　(觀之乃二獸也一類/豕而高一類龍而小)¶
　深閨閉鏁難成夢那得同衾共繡牀一自與郎江上别¶
　霜天更自覺宵長¶
　愁聼黄鶯喚友聲空閨曙色夢初成窗間總有花牋紙¶
　難寄妾心字字明¶
　寂静璇閨度嵗年竝頭蓮葉又如錢愁人獨處那堪此¶
　安得君來獨枕眠¶
　卧病匡牀香屢添夜深猶有一絲煙懐君無計能成夢¶
<pb:KR4h0140_WYG_867-19b>¶
　更恨砧聲到枕邊¶
　¶
　¶
　¶
　¶
　¶
　¶
御定全唐詩巻八百六十七¶
