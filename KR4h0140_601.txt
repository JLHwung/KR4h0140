# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:55.085710
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百一
<pb:KR4h0140_WYG_601-1a>¶
　欽定四庫全書¶
御定全唐詩卷六百一¶
　　李昌符¶
　李昌符字巖夢咸通四年登進士第歴尚書郎膳部員¶
　外郎詩一巻¶
　　　　書邊事(一作邊行書事/一作塞上行)¶
　朔野煙塵起天軍又舉戈陰風向晩急殺氣入秋多(一/作)¶
　(莽蒼蘆關北孤城帳幕多/客軍甘入陣老將望迴戈)樹盡禽栖草冰堅路在河汾¶
<pb:KR4h0140_WYG_601-1b>¶
　陽無繼者(一作尋/下世)羌虜肻先和¶
　　　　逺歸别墅(一作秋晚/歸故居)¶
　馬省曾行處連嘶渡晚河忽驚鄉樹出漸識路人多細¶
　徑穿禾黍頹垣壓薜蘿乍歸猶似客鄰叟亦相過¶
　　　　題友人屋¶
　松底詩人宅閒門逺岫孤數家分小徑一水截平蕪竹¶
　節偶相對鳥名多自呼愛君眞静者欲去又踟蹰¶
　　　　贈同遊¶
<pb:KR4h0140_WYG_601-2a>¶
此來風雨後已覺減年華若待皆無事應難更有花管¶
弦臨夜急榆柳向江斜且莫看歸路同須醉酒家¶
　　　送人出塞¶
北風吹雨雪舉目巳悽悽戰鬼秋頻哭征鴻夜不栖沙¶
平關路直磧廣郡樓低此去非東魯人多事鼓鼙¶
　　　尋僧元皎因贈¶
此生迷有著因病得尋師話盡山中事歸當月上時髙¶
松連寺影亞竹入窗枝閒憶草堂路相逢非素期¶
<pb:KR4h0140_WYG_601-2b>¶
　　　下第後䝉侍郎示意指於新先輩宣恩感謝¶
才薄命如此自嗟更自疑遭逢好文日黜落至公時倚¶
玉甘無路穿楊却未期更慙君侍坐問許可言詩¶
　　　夜泊渭津¶
漂漂東去客一宿渭城邊逺處星垂岸中流月滿船凉¶
歸夜深簟秋入雨餘天漸覺家山小殘程尚幾年¶
　　　晩夏逢友人¶
一別同𫀆友相思巳十年長安多在客乆病忽聞蟬驟¶
<pb:KR4h0140_WYG_601-3a>¶
雨纔沾地隂雲不徧天微凉堪話舊移榻晚風前¶
　　　秋中夜坐¶
空庭吟坐乆爽氣入荷衣病葉先秋落驚禽背月飛瘴¶
雲晴未散戍客老將依爲應金門䇿多應說戰機¶
　　　旅遊傷春¶
酒醒鄉關逺迢迢聽漏終曙分林影外春盡雨聲中鳥¶
思(一作/&KR0786;)江村路花殘野岸風十年成底事羸馬倦西東¶
　　　得逺書¶
<pb:KR4h0140_WYG_601-3b>¶
故人居謫宦今日一書來良乆驚兼喜殷勤巻(一作/讀)更¶
開瘴雲沉去鴈江雨促新梅滿紙殊鄉淚非(一作/沉)寃不¶
可哀¶
　　　贈同席¶
四座列吾友滿園花照衣一生知幾度後到擬先歸急¶
管侵諸樂嚴城送落暉當歡莫離席離席却歡稀¶
　　　贈供奉僧𤣥觀¶
自得曹溪法諸經更不看已降禪侣乆兼作帝師難夜¶
<pb:KR4h0140_WYG_601-4a>¶
木侵簷黑秋燈照雨寒如何嫌有著一念在林巒¶
　　　送琴客¶
楚客抱離思蜀琴留恨聲坐來新(一作/看)月上(一作/落)聽乆¶
覺秋生夜靜騷人語天高别鶴鳴因君興一歎竟夕意¶
(一作/亦)難平¶
　　　别謫者¶
此地聞猶惡人言是所之一家書絶乆孤驛夢成遲八¶
月三湘道聞猿冐雨時不須祠楚相臣節轉堪疑¶
<pb:KR4h0140_WYG_601-4b>¶
　　　行思¶
千里豈云去欲歸如路窮人間無暇日馬上又秋風破¶
月銜髙岳流星拂曉空此時皆在夢行色獨怱怱¶
　　　感懐題從舅宅¶
郗家庭樹下幾度醉春風今日花還發當時事不同流¶
言應未息直道竟難通徒遣相思者悲歌向暮空¶
　　　與友人㑹¶
蟬吟槐蘂落的的是愁端病覺離家逺貧知處事難真¶
<pb:KR4h0140_WYG_601-5a>¶
交無所隱深語有餘歡未必聞歌吹羇心得暫寛¶
　　　贈春遊侣(第七句/缺一字)¶
宻林多暗香輕吹送餘芳啼鳥愁春盡遊人喜日長浮¶
雲橫暮色新雨洗韶光欲散垂　恨應須入醉鄉¶
　　　送人遊邊¶
愁指蕭關外風沙入逺程馬行初有跡雨落竟無聲地¶
理全歸漢天威不在兵西京逢故老暗喜復時平¶
　　　寄棲白上人¶
<pb:KR4h0140_WYG_601-5b>¶
剪髪兼成隱將心更屬文無憀對豪客不拜謁吾君畫¶
壁惟泉石經忩半典墳歸林幽鳥狎乞食病僧分黙坐¶
終清夜凝思念碧雲相逢應未卜余正走囂氛¶
　　　送人入新羅使¶
雞林君欲去立冊付星軺越海程難計征帆影自飄望¶
鄉當落日懷闕羡迴潮宿霧䝉青嶂驚波蕩碧霄春生¶
陽氣早天接祖州遥愁約三年外相迎上石橋¶
　　　詠鐡馬鞭(并引/)¶
<pb:KR4h0140_WYG_601-6a>¶
　　鐵馬鞭長慶二年義成軍節度使曹華進獻且曰¶
　　得之汴水有字刻云貞觀四年尉遲敬徳字尚在¶
漢將臨流得鐵鞭鄂侯名字舊雕鐫須爲聖代無雙物¶
肻逐將軍卧九泉汗馬不侵誅虜血神功今見補亡篇¶
時來終薦明君用莫歎沉埋二百年¶
　　　送友人¶
舉世誰能與事期解攜多是正歡時人間不遣有名利¶
陌上始應無别離晩渡待船愁立乆亂山投店獨行遲¶
<pb:KR4h0140_WYG_601-6b>¶
我今漂泊還如此江劒相逢亦未知¶
　　　南潭¶
匝岸青蕪掩古苔靣山亭樹枕潭開有時弦管收筵促¶
無數鳬鷖逆浪來路入龍祠羣木老風驚漁艇一聲廻¶
人傳郭惲多遊此誰見當初泛玉杯¶
　　　秋夜作¶
數畆池塘近杜陵秋天寂寞夜雲凝芙蓉葉上三更雨¶
蟋蟀聲中一㸃燈跡避險巇翻失路心歸閒澹不因僧¶
<pb:KR4h0140_WYG_601-7a>¶
既逢上國陳詩日長守林泉亦未能¶
　　　客恨¶
古原南北舊蕭疎髙木風多小雪餘半夜病吟人寢後¶
百年閒事酒醒初頻招兄弟同佳節已有兵戈隔逺書¶
肥馬王孫定相笑不知岐路厭樵漁¶
　　　三月盡日¶
江頭從此管弦稀散盡遊人獨未歸落日已將春色去¶
殘花應逐夜風飛¶
<pb:KR4h0140_WYG_601-7b>¶
　　　緑珠詠¶
洛陽佳麗與芳華金谷園中見百花誰遣當年墜樓死¶
無人巧笑破孫家¶
　　　贈别¶
又將書劒出孤舟盡日停橈結逺愁莫道(一作/到)江波(一/作)¶
(頭/)話離别江波一去不迴流¶
　　　悶書¶
病來難處早秋天一徑無人樹有蟬歸計未成書半巻¶
<pb:KR4h0140_WYG_601-8a>¶
　中宵多夢晝多眠¶
　　　　傷春¶
　即是春風盡仍霑夜雨歸明朝更來此兼恐落花稀¶
　　　　登臨洮望蕭關¶
　漸覺風沙暗蕭關欲到時兒童能探火婦女解縫旗川¶
　少銜魚鷺林多帶箭麋暫來戎馬地不敢苦吟詩¶
　¶
　¶
<pb:KR4h0140_WYG_601-8b>¶
　¶
　¶
　¶
　¶
　¶
　¶
　¶
御定全唐詩巻六百一¶
