# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.988084
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八十三
<pb:KR4h0140_WYG_083-1a>¶
　欽定四庫全書¶
御定全唐詩巻八十三¶
　　陳子昻¶
　陳子昻字伯玉梓州射洪人少以富家子尚氣决好弋¶
　博後遊鄉校乃感悔修飭初舉進士入京不為人知有¶
　賣胡琴者價百萬子昻顧左右輦千緡市之衆驚問子¶
　昻曰余善此曰可得聞乎曰明日可入宣陽里如期偕¶
　徃則酒肴畢具奉琴語曰蜀人陳子昻有文百軸不為¶
<pb:KR4h0140_WYG_083-1b>¶
　人知此賤工之伎豈宜留心舉而碎之以其文百軸徧¶
　贈㑹者一日之内名滿都下擢進士第武后朝為麟臺¶
　正字數上書言事遷右拾遺武攸宜北討表為管記軍¶
　中文翰皆委之子昻父為縣令叚簡所辱子昻聞之遽¶
　還鄉里簡乃因事收繫獄中憂憤而卒唐興文章承徐¶
　庾餘風駢麗穠縟子昻横制頹波始歸雅正李杜以下¶
　咸推宗之集十卷今編詩二巻¶
　　　　慶雲章¶
<pb:KR4h0140_WYG_083-2a>¶
崑崙元氣實生慶雲大人作矣五色氤(一作/氛)氲昔在帝¶
媯南風既薫叢芳爛漫郁郁紛紛曠矣千祀慶雲來止¶
玉葉金柯祚我天子非我天子慶雲誰昌非我聖母慶¶
雲誰光慶雲光矣周道昌矣九萬八千天授皇年¶
　　　感遇詩三十八首¶
微月生(一作/出)西海幽陽始代(一作/化)昇圓光正(一作/恰)東滿¶
隂魄巳朝凝太極生天地三元更廢興至精諒斯在三¶
五誰能徴¶
<pb:KR4h0140_WYG_083-2b>¶
蘭若生春夏芊蔚何青青幽獨空林色朱蕤冐紫莖遲¶
遲白日晩嫋嫋秋風生嵗華盡揺落芳意竟何成¶
蒼蒼丁零塞今古緬荒途亭堠何摧兀暴骨無全軀黄¶
沙幙南起白日隠西隅漢甲三十萬曽以事匈奴但見¶
沙場死誰憐塞上(一作/下)孤¶
樂羊為魏將食子殉軍功骨肉且(一作/尚)相薄他人安得¶
忠吾聞中山相乃屬放麑翁孤獸猶(一作/且)不忍况(一作/矧)¶
以奉君終¶
<pb:KR4h0140_WYG_083-3a>¶
市人矜巧智於道若童䝉傾奪相夸侈不知身所終曷¶
見𤣥真子觀世玉壺中窅然遺天地乗化入無窮¶
吾觀龍變化乃知至陽精石林何㝠宻幽洞無留行古¶
之得仙道信與元化并𤣥感非象(一作/䝉)識誰能測沈(一/作)¶
(淪/)㝠世人拘目見酣酒笑丹經崑崙有瑶樹安得采其¶
英¶
白日每不歸青陽時暮矣茫茫吾何思林卧觀無始衆¶
芳委時晦鶗鴂鳴悲耳鴻荒古已頹誰識巢居子¶
<pb:KR4h0140_WYG_083-3b>¶
吾觀崑崙化日月淪洞㝠精魄相交㑹天壤以羅生¶
仲尼推太極老𣆀貴窈㝠西方金仙子崇義乃無明¶
空色皆寂滅縁業定(一作/亦)何成名教信紛藉死生俱未¶
停¶
聖人秘元命懼世亂其真如何嵩公軰詼(一作/談)譎誤時¶
人先天誠為羙階亂禍誰因長城備胡㓂嬴禍發其親¶
赤精既迷漢子年何救秦去去桃李花多言死如麻¶
深居觀元化(一作/羣動)悱然争朶頤䜛説相啖食利害紛㘈¶
<pb:KR4h0140_WYG_083-4a>¶
㘈便便夸毘子榮耀更相持務光讓天下商賈競刀錐¶
已矣行采芝萬世同一時¶
吾愛鬼谷子青谿無垢氛囊括經世道遺身在白雲七¶
雄方龍鬬天下久(一作/亂)無君浮榮不足貴遵養晦時文¶
舒可(一作/之)彌宇宙卷之不盈分豈徒山木夀空與麋鹿¶
羣¶
呦呦南山鹿罹罟以媒和招揺青桂樹幽蠧亦成科世¶
情甘近習榮耀紛如何怨憎未相復親愛生禍羅瑶臺¶
<pb:KR4h0140_WYG_083-4b>¶
傾巧笑玉杯殞雙蛾誰見枯(一作/孤)城蘖(一作/樹)青青成斧¶
柯¶
林居病時久水木澹孤清閑卧觀物化悠悠念無生青¶
春始萌達朱火巳滿盈徂落方自此感歎何時平¶
臨岐泣世道天命良悠悠昔日殷王子玉馬遂朝周寳¶
鼎淪伊榖瑶䑓成古(一作/故)丘西山傷遺老東陵有故侯¶
貴人難得意賞愛在湏㬰莫以心如玉探他明月珠昔¶
稱夭桃子今為舂市徒䲭鴞悲東國麋鹿泣姑蘇誰見¶
<pb:KR4h0140_WYG_083-5a>¶
䲭夷子扁舟去五湖¶
聖人去已久公道緬良難蚩蚩夸毘子堯禹以為謾驕¶
榮貴工巧勢利迭(一作/遞)相干燕王尊樂毅分國願同歡¶
魯(一作/仲)連讓齊爵遺組去邯鄲伊人信往矣感激為誰¶
歎¶
幽居觀天運悠悠念羣生終古代興没豪聖莫能争三¶
季淪周赧七雄滅秦嬴復聞赤精子提劍入咸京炎光¶
既無象晉虜復縱横堯禹道已昧昏虐勢方行豈無當¶
<pb:KR4h0140_WYG_083-5b>¶
世雄天道與胡兵咄咄安可言時醉而未醒仲尼溺東¶
魯伯陽遁西溟大運自古來旅人胡歎哉¶
逶迤勢已久骨鯁道斯窮豈無感激者時俗頽此風灌¶
園何其鄙皎皎於陵中世道不相容嗟嗟張長公¶
聖人不利已憂濟在元元黄屋非堯意瑶臺安可論吾¶
聞西方化清浄道彌敦奈何窮金玉雕刻以為尊雲構¶
山林盡瑶圖珠翠煩鬼工尚未可人力安能存夸愚適¶
增累矜智道逾昏¶
<pb:KR4h0140_WYG_083-6a>¶
𤣥天幽且默羣議曷嗤嗤聖人教猶在世運久陵夷一¶
繩将何繫憂醉不能持去去行采芝勿為塵所欺¶
蜻蛉遊天地與世本無患飛飛未能止(一作/去)黄雀來相¶
干穰侯富秦寵金石比交歡出入咸陽裏諸侯莫敢言¶
寧知山東客激怒秦王肝布衣取丞(一作/卿)相千載為辛¶
酸¶
微霜知嵗晏斧柯始青青况乃金天夕浩露沾羣英登¶
山望宇宙白日已西暝雲海方蕩潏孤鱗安得寧¶
<pb:KR4h0140_WYG_083-6b>¶
翡翠巢南海雄雌珠樹林何知羙人意驕愛比黄金殺¶
身炎州裏委羽玉堂隂旖旎光首飾葳蕤爛錦衾豈不¶
在遐逺虞羅忽見尋多材信為累歎息此珍禽¶
挈瓶者誰子姣(一作/妖)服當青春三五明月滿盈盈不自¶
珍髙堂委金玉微縷懸千鈞如何負公鼎被敓笑時人¶
𤣥蟬號白露兹嵗已蹉跎羣物從大化孤英将奈何瑶¶
䑓有青鳥逺食玉山禾崑崙見元鳯豈復虞雲羅¶
荒哉穆天子好與白雲期宫女多怨曠層城閉蛾眉日¶
<pb:KR4h0140_WYG_083-7a>¶
耽瑶池樂豈傷桃李時青苔空萎絶白髪生羅帷¶
朝發宜都渚浩然思故鄉故鄉不可見路隔巫山陽巫¶
山綵雲沒髙丘正微茫佇立望已久涕落(一作/涙)沾衣裳¶
豈兹越鄉感憶昔楚襄王朝雲無䖏所荆國亦淪亡¶
昔日章華宴荆王樂荒淫霓旌翠羽盖射兕雲夢林朅¶
來髙唐觀悵望雲陽岑雄圗今何在黄雀空哀吟¶
丁亥嵗云暮西山事甲兵贏糧匝卭道荷㦸争𦍑城嚴¶
冬隂風勁窮岫泄(一作/油)雲生昬曀(一作/黷)無晝夜羽檄復¶
<pb:KR4h0140_WYG_083-7b>¶
相驚拳跼競萬仭崩危走(一作/逺)九㝠籍籍(一作/寂寂)峰壑裏¶
哀哀冰雪行聖人御宇宙聞道㤗階平肉食謀何失藜¶
藿緬縱横¶
可憐(一作/惜)瑶臺樹灼灼佳人姿碧華映朱實攀折青春¶
時豈不盛光寵榮君白玉墀但恨紅芳歇凋傷感所思¶
朅來豪遊子勢利禍之門如何蘭膏歎感激自生寃衆¶
趨明所避時棄道猶存雲淵既巳失羅網與誰論箕山¶
有髙節湘水有清源唯應白鷗鳥可為(一作/與)洗心言¶
<pb:KR4h0140_WYG_083-8a>¶
索居猶(一作/獨)㡬日炎夏忽然衰陽彩皆隂翳親友盡暌¶
違登山望不見涕泣久漣洏宿夢(一作/昔)感顔色若與白¶
雲期馬上(一作/世中)驕豪子驅逐正蚩蚩蜀山與楚水携手¶
在何時¶
金鼎合神(一作/還)丹世人将見欺飛飛騎羊子胡乃在峨¶
睂變化固幽(一作/非)類芳菲能㡬時疲痾苦淪世憂痗(一/作)¶
(悔/)日侵淄眷然顧幽褐白雲空涕洟¶
朔風吹海樹蕭條邊巳秋亭上誰家子哀哀明月樓自¶
<pb:KR4h0140_WYG_083-8b>¶
言幽燕客結髪事逺遊赤丸殺公吏白刃(一作/日)報私讐¶
避讐至海上被役此邊州故鄉三千里遼水復悠悠毎¶
憤胡兵入常為漢國羞何知七十戰白首未封侯¶
本為貴公子平生實愛才感時思報國拔劒起蒿萊西¶
馳丁零塞北上單于臺登山見千里懐古心悠哉誰言¶
未㤀禍磨滅成塵埃¶
浩然坐何暮吾蜀有峨眉念與楚狂子悠悠白雲期時¶
哉悲不㑹涕泣久漣洏夢登綏山穴南采巫山芝探元¶
<pb:KR4h0140_WYG_083-9a>¶
觀羣化遺世從雲螭婉孌時永矣感悟不見之¶
朝入雲中郡北望單于臺胡秦何宻邇沙朔氣雄哉藉¶
藉天驕子猖狂已復來塞垣無名将亭堠空崔嵬咄嗟¶
吾何歎邊人塗草萊¶
仲尼探元化幽鴻順陽和大運自盈縮春秋遞(一作/迭)來¶
過盲飈忽號怒萬物相紛劘溟海皆震蕩孤鳯其如何¶
　　　觀荆玉篇(并序/)¶
　　丙戌嵗余從左補闕喬公北征夏四月軍幕次(一/作)¶
<pb:KR4h0140_WYG_083-9b>¶
　　(舍/)于張掖河河洲草木無他異者惟有仙人杖徃¶
　　往叢生幽朔地寒與中國稍異予家世好服食昔¶
　　常餌之及此役也而息意兹味戍人有薦嘉蔬者¶
　　此物存焉余倐(一作/冁)爾而笑曰始者與此君别不¶
　　圖至是而見之豈非神明嘉恵将欲扶吾夀也因¶
　　為喬公昌言其能時東萊王仲烈亦同旅舍聞而¶
　　大喜甘心食之已旬有五日矣適有行人自謂能¶
　　知藥者謂喬公曰此白棘也公何謬哉仲烈愕然¶
<pb:KR4h0140_WYG_083-10a>¶
　　而疑亦曰吾怪其味甘(宋本/作甜)今果如此喬公信是¶
　　言乃譏予作采玉篇謂宋人不識玉而寶珉石也¶
　　予心知必是猶以獨見之故被奪于衆人乃喟然¶
　　而歎曰嗟乎人之大明者目也心之至信者口也¶
　　夫目照五色口分五味𤣥黄甘苦亦可(一作/何)斷而¶
　　不惑矣而路旁一議二子増疑况君臣之際朋友¶
　　之間乎自是而觀則萬物之情可見也感采玉詠¶
　　而作觀玉篇以答之并示仲烈譏其失真也¶
<pb:KR4h0140_WYG_083-10b>¶
䲭夷雙白玉此玉有緇磷懸之千金價舉世莫知真丹¶
青非異色輕重有殊倫勿信玉工言(一作勿信/工言子)徒悲荆¶
國人¶
　　　鴛鴦篇¶
飛飛鴛鴦鳥舉翼相蔽虧俱來綠潭裏共向白雲涯音¶
容相眷戀羽翮兩逶迤蘋萍戲春渚霜霰遶寒池浦沙¶
連岸浄汀樹拂潭垂年年此遊翫嵗嵗來追隨鳯凰起¶
丹穴獨向(一作/棲獨)梧桐枝鴻鴈來紫塞空憶稻梁肥烏啼¶
<pb:KR4h0140_WYG_083-11a>¶
倦依托鶴鳴傷别離豈若此雙禽飛翻不異林刷尾青¶
(一作/清)江浦交頸紫山岑文章負竒色和鳴多好音聞有¶
鴛鴦綺復有鴛鴦衾持為羙人贈朂此故交心¶
　　　與東方左史虬修竹篇(并書/)¶
　　東方公足下文章道弊五百年矣漢魏風骨晉宋¶
　　莫傳然而文獻有可徴者僕嘗暇時觀齊梁間詩¶
　　彩麗競繁而興寄都絶毎以永歎思古人常恐邐¶
　　逶(一作/逶迤)頽靡風雅不作以耿耿也一昨於觧三䖏¶
<pb:KR4h0140_WYG_083-11b>¶
　　見明公詠孤桐篇骨氣端翔音情頓挫光英(一作/映)¶
　　朗練有金石聲遂用洗心飾視發揮幽欎不圖正¶
　　始之音復覩於茲可使建安作者相視而笑觧君¶
　　云張茂先何敬祖東方生與其比肩僕亦以為知¶
　　言也故感歎雅製作修竹詩一首當有知音以傳¶
　　示之¶
龍種(一作/鐘龍)生南嶽孤翠欎亭亭峰嶺上崇崒煙雨下㣲¶
㝠夜聞鼯䑕呌晝聒泉壑聲春風正淡蕩白露已清冷¶
<pb:KR4h0140_WYG_083-12a>¶
哀響激金奏宻色滋玉英嵗寒霜雪苦含彩獨青青豈¶
不厭凝冽羞比春木榮春木有榮歇此節無凋零始願¶
與金石終古保堅貞不意伶倫子吹之學鳯鳴遂偶雲¶
和瑟張樂奏天庭妙曲方千變簫韶亦九成信䝉雕斵¶
美常願事仙靈驅馳翠虬駕伊欎紫鸞笙結交嬴臺女¶
唫弄昇天行携手登白日逺遊戲赤城低昻𤣥鶴舞斷¶
續綵雲生永隨衆仙逝三山遊玉京¶
　　　薊丘覽古贈盧居士藏用七首(并序/)¶
<pb:KR4h0140_WYG_083-12b>¶
　　丁酉嵗吾北征出自薊門歴觀燕之舊都其城池¶
　　霸業迹已蕪沒矣乃慨然仰歎憶昔樂生鄒子羣¶
　　賢之遊盛矣因登薊丘作七詩以志之寄終南盧¶
　　居士亦有軒轅之遺跡也¶
　　　軒轅臺¶
北登薊丘望求古軒轅臺應龍已不見牧馬空黄埃尚¶
想廣城子遺跡白雲隈¶
　　　燕昭王¶
<pb:KR4h0140_WYG_083-13a>¶
南登碣石坂(一作/館)遥望黄金臺丘陵盡喬木昭王安在¶
哉霸圖悵已矣驅馬復歸來¶
　　　樂生¶
王道巳淪昩戰國競貪兵樂生何感激仗義下齊城雄¶
圖竟中夭遺歎寄阿衡¶
　　　燕太子¶
秦王日無道太子怨亦深一聞田光義匕首贈千金其¶
事雖不立千載為傷心¶
<pb:KR4h0140_WYG_083-13b>¶
　　　田光先生¶
自古皆有死狥(一作/循)義良獨稀奈何燕太(一作/丹)子尚使¶
田生疑伏劒誠巳矣感我涕沾衣¶
　　　鄒衍¶
大運淪三代天人罕有窺鄒子何寥廓漫説九瀛垂興¶
亡已千載今也則無推(一作/為)¶
　　　郭隗(末缺/)¶
逄時獨為貴厯代非無才隗君亦何幸遂起黄金臺¶
<pb:KR4h0140_WYG_083-14a>¶
　　　西還至散闗答喬補闕知之¶
葳蕤蒼梧鳯嘹唳白露蟬羽翰本非匹結交何獨全昔¶
君事胡馬余得奉戎旃携手向沙塞闗河緬幽燕芳嵗¶
㡬陽止白日屢徂遷功業雲臺薄平生玉佩捐歎此南¶
歸日猶聞北戍邊代水不可渉巴江亦潺湲攬衣度函¶
谷銜涕望秦川蜀門自兹始雲山方浩然¶
　　　度峽口山贈喬補闕知之王二無競¶
峽口大漠南横絶界中國樷石何(一作/相)紛糺赤(一作/小)山¶
<pb:KR4h0140_WYG_083-14b>¶
復翕赩逺望多衆容逼(一作/廹)之無異色崔崒乍孤斷逶¶
迤屢回直信闗胡馬衝亦距漢邉塞豈依河山險将順¶
休明徳物壯誠有衰勢雄(一作/髙)良易極邐迤忽而盡泱¶
漭平不息之子黄金軀如何此荒域雲臺盛多士待君¶
丹墀側¶
　　　題居延古城贈喬十二知之¶
聞君東山意宿昔紫芝榮滄洲今何在華髪旅邊城還¶
漢功既薄逐胡䇿未行徒嗟白日暮坐對黄雲生桂枝¶
<pb:KR4h0140_WYG_083-15a>¶
芳欲晩薏苡謗誰明無為空自老含歎負生平¶
　　　贈趙六貞固二首¶
回中峰火入塞上追兵起此時邊朔寒登隴思君子東¶
顧望漢京南山雲霧裏¶
赤螭媚其彩(一作/形)婉孌蒼梧泉昔者瑯琊子躬耕亦慨¶
然羙人豈遐曠之子乃前賢良辰在何許白日屢頽遷¶
道心固微宻神用無留連舒可彌宇宙攬之不盈拳蓬¶
萊(一作茅/又作蒿)久蕪沒金石徒精堅良寳委短褐閑琴獨嬋¶
<pb:KR4h0140_WYG_083-15b>¶
娟¶
　　　答韓使同在邊¶
漢家失中策胡馬屢南驅聞詔安邊使曽是故人謨廢¶
書悵懐古負劍許良圖出闗嵗方晏乗障日多虞虜入¶
白登道烽交紫塞途連兵屯北地清野備東胡邊城方¶
晏閉斥堠始昭蘇復聞韓長孺辛苦事匈奴雨雪顔容¶
改縱横才位孤空懐老臣䇿未獲趙軍租但䝉魏侯重¶
不受謗書誣當取金人祭還歌凱入都¶
<pb:KR4h0140_WYG_083-16a>¶
　　　征東至淇門答宋十一叅軍之問¶
南星中大火将子渉清淇西林改微月征斾空自持碧¶
潭去巳逺瑶華(一作/草)折遺誰若(一作/君)問遼陽戍悠悠(一/作)¶
(揺/揺)夭際旗¶
　　　答洛陽主人¶
平生白雲志早愛赤松遊事親恨未立從宦此中州主¶
人亦何(一作/何發)問旅客非悠悠方謁明天子清宴奉良籌¶
冄取連城璧三陟平津侯不然拂衣去歸從海上鷗寧¶
<pb:KR4h0140_WYG_083-16b>¶
隨當代子傾側且沉浮¶
　　　酬暉上人秋夜山亭有贈¶
皎皎白林秋微㣲翠山静禪居感物變獨坐開軒屏風¶
泉夜聲雜(一作/絶)月露宵光冷多謝㤀機人塵憂未能整¶
　　　酬李忝軍崇嗣旅館見贈¶
昨夜銀河畔星文犯遥(一作/天)漢今朝紫氣新物色果逄¶
真言從天上落乃是地仙人白璧疑寃楚烏裘似入秦¶
摧藏多古意厯覽備艱辛樂廣雲雖覩夷吾風未春鳯¶
<pb:KR4h0140_WYG_083-17a>¶
歌空有問龍性詎能馴寳劒終應出驪珠㑹見珍未及¶
馮公老何驚孺子貧青雲儻可致(一作/效)北海憶孫賔¶
　　　酬暉上人夏日林泉¶
聞道白雲居窈窕青蓮宇巖泉萬丈流(一作流/雜樹)樹石(一/作)¶
(石/室)千年古林卧對軒窗山隂滿庭戸方釋塵事勞從君¶
襲蘭杜¶
　　　同宋叅軍之問夢趙六贈盧陳二子之作¶
曉霽望嵩丘(一作/嶽)白雲半巖足氛氲涵翠微宛如嬴(一/作)¶
<pb:KR4h0140_WYG_083-17b>¶
(瀛/)臺曲故人昔所尚幽琴歌斷續變化竟無常人琴遂¶
兩亡白雲失處所夢想曖容光疇昔疑縁業儒道兩相¶
妨前期許幽報迨此尚茫茫晤言既已失感歎(一作/恨)情¶
何一始憶携手期雲臺與峨眉達兼濟天下窮獨善其¶
時諸君推管樂之子慕巢夷奈何蒼生望卒為黄綬欺¶
銘鼎功未立山林事亦微撫孤一流慟懐舊日(一作/且)暌¶
違盧子尚髙節終南卧松雪宋侯逄聖君驂馭(一作/御)遊¶
青雲而我獨蹭蹬語默道猶屯征戍在遼陽蹉跎草冄¶
<pb:KR4h0140_WYG_083-18a>¶
黄丹丘恨不及白露已蒼蒼逺聞山陽賦感涕下沾裳¶
　　　送别出塞¶
平生聞髙義書劍百夫雄言登青雲去非此白頭翁胡¶
兵屯塞下漢騎屬(一作/入)雲中君為白馬将腰佩騂角弓¶
單于不敢射天子佇深功蜀山余方隐良㑹何時同¶
　　　登薊丘樓送賈兵曹入都¶
東山宿昔意北征非我心孤負平生願感涕下沾襟暮¶
登薊樓上永望燕山岑遼海方漫漫胡沙飛且深峨眉¶
<pb:KR4h0140_WYG_083-18b>¶
杳如夢仙子曷由尋擊劒起歎息白日忽西沉聞君洛¶
陽使因子寄南音¶
　　　夏日暉上人房别李叅軍崇嗣(并序二序/内缺  字)¶
　　考察天人旁羅變動東西南北賢聖不能定其居¶
　　寒暑晦明隂陽不能革其數莫不雲離雨散奔馳¶
　　于宇宙之間宋逺燕遥泣别于闗山之際自古來¶
　　矣李叅軍白雲英胄紫氣仙人愛江海而髙尋頓¶
　　風塵而未息來從許下月旦出于龍泉言入蜀中¶
<pb:KR4h0140_WYG_083-19a>¶
　　星文見於牛斗野亭相遇逆旅承歡謝鯤之山水¶
　　暫開樂廣之雲天自樂思道林而不見悵若有亡¶
　　詣祗樹而從遊　然舊欵髙僧展袂大士臨筵披¶
　　　路之天書坐琉璃之寳地簾帷後闢拂鸚鵡之¶
　　香林欄檻前開照芙蓉之緑水討論儒墨探覽真¶
　　𤣥覺周孔之猶述(一作/迷)知老荘之未晤(一作/悟)遂欲¶
　　髙扳寳座伏奏金仙開不二之法門觀大千之世¶
　　界歡娛恍晩離别行催紅霞生而白日歸青氣凝¶
<pb:KR4h0140_WYG_083-19b>¶
　　而碧山暮驪歌斷引抗手将辭江漢浩浩而長流¶
　　天地居然而不動嗟乎色為何色悲樂忽而因生¶
　　誰去誰來離㑹紛而妄作俗之迷也不亦煩乎各¶
　　述所懐不拘章韻¶
四十九變化一十三死生翕忽𤣥黄裏驅馳風雨情是¶
非紛妄作寵辱坐相驚至人獨幽鑒(一作/覽)窈窕隨昏明¶
咫尺山河道軒窗日月庭别離焉足問悲樂固能并我¶
輩何為爾棲皇猶未平金臺可攀陟寳界絶将迎户牖¶
<pb:KR4h0140_WYG_083-20a>¶
觀天地階基上杳冥自超三界樂安知萬里征中國要¶
荒内人寰宇宙榮弦望如朝夕寧嗟蜀道行¶
　　　秋園卧病呈暉上人¶
幽寂曠日遥林園轉清宻疲疴澹無豫獨坐泛瑶瑟懐¶
挾萬古情憂虞百年疾綿綿多滯念忽忽毎如失緬想¶
赤松遊髙尋白雲(一作/紫庭)逸榮吝始都喪幽人遂貞吉圖¶
書紛滿床山水藹盈室宿昔心所尚平生自兹畢願言¶
誰見知梵筵有同術八月髙秋晩凉風正蕭瑟¶
<pb:KR4h0140_WYG_083-20b>¶
　　　登澤州城北樓讌¶
平生倦遊者觀化久無窮復來登此國臨望與君同坐¶
見秦兵壘遥聞趙将雄武安君何在長平事巳空且歌¶
𤣥雲曲御(一作/銜)酒舞薫風勿使青衿子嗟爾白頭翁¶
　　　山水粉圖¶
山圖(一作仙/圖非)之白雲兮若巫山之髙丘紛羣翠之鴻溶¶
又似蓬瀛海水之周流信夫人之好道愛雲山以幽求¶
　　　綵樹歌¶
<pb:KR4h0140_WYG_083-21a>¶
嘉錦筵之珍樹兮錯衆綵之氛氲狀瑶臺之微月點巫¶
山之朝雲青春兮不可逄况蕙色之増芬結芳意而誰¶
賞怨絶世之無聞紅榮碧艷坐看歇素華流年不待君¶
故吾思崑崙之琪樹厭桃李之繽紛¶
　　　春臺引(寒食集畢/録事宅作)¶
感陽春兮生碧草之油油懐宇宙以傷逺登髙臺而寫¶
憂遲羙人兮不見恐青嵗之遂(一作/還)遒從畢公以酣飲¶
寄林塘而一留採芳蓀於北渚憶桂樹於南州何雲木¶
<pb:KR4h0140_WYG_083-21b>¶
之羙麗而池舘之崇幽星臺秀士月旦諸子嘉青鳥之¶
辰迎火龍之始挾寳書與瑶瑟芳蕙華而蘭靡乃掩白¶
蘋藉緑芷酒既醉樂未已擊青鐘歌渌水怨青春之萎¶
絶贈瑶臺(一作/華)之旖旎願一見而道意結衆芳之綢繆¶
曷余情之蕩漾矚青雲以增愁悵三山之飛鶴憶海上¶
之白鷗重曰羣仙去兮青春頹嵗華歇兮黄鳥哀富貴¶
榮樂㡬時兮朱宫碧堂生青苔白雲兮歸來¶
　　　登幽州臺歌¶
<pb:KR4h0140_WYG_083-22a>¶
前不見古人後不見來者念天地之悠悠獨愴然而涕¶
下¶
　　　喜馬叅軍相過醉歌(并序/)¶
　　吾無用久矣進不能以義補國退不能以道隠身¶
　　天子哀矜居於侍省且欲以芝桂為伍麋鹿同曹¶
　　軒裳鍾鼎如夢中也南榮曝背北林設罝有客扣¶
　　門云吾道存孺子孺子黄中通理時𤣥冬遇夜微¶
　　月在天白雲半山志逸海上酒既醉琴方清陶然¶
<pb:KR4h0140_WYG_083-22b>¶
　　𤣥暢浩爾太素則欲狎青鳥寄丹丘矣日月云邁¶
　　蟋蟀謂何夫詩可以比興也不言曷著時醉書散¶
　　灑乃昏見清廟臺令知此有蜀雲氣也畢大拾遺¶
　　陸六侍御崔議司崔兵曺鮮于晉崔湎子懐一道¶
　　人當知吾此評是實錄也若東萊王仲烈見之必¶
　　以為真醉歌曰¶
獨幽默以三月兮深林潛居時嵗忽兮孤憤遐吟誰知¶
我心孺子孺子其可與理分¶
<pb:KR4h0140_WYG_083-23a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_083-23b>¶
　¶
　¶
　¶
　¶
　¶
　¶
　¶
御定全唐詩巻八十三¶
