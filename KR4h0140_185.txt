# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.225251
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百八十五
<pb:KR4h0140_WYG_185-1a>¶
　欽定四庫全書¶
御定全唐詩巻一百八十五¶
　　李白(補遺/)¶
　　　　鞠歌行(以下見文/苑英華)¶
　麗莫似漢宫妃謙莫似黄家女黄女持謙齒髪髙漢妃¶
　恃麗天庭去人生容德不自保聖人安用推天道君不¶
　見蔡澤嵌枯詭怪之形狀大言直去秦丞相又不見田¶
　千秋才智不出人一朝富貴如有神二侯行事在方册¶
<pb:KR4h0140_WYG_185-1b>¶
　泣麟老人終困厄夜光抱恨良歎悲日月逝矣吾何之¶
　　　　胡無人¶
　十萬羽林兒臨洮破郅支殺添胡地骨降足漢營旗塞¶
　濶牛羊散兵休帳幕移空餘隴頭水嗚咽向人悲¶
　　　　月夜金陵懐古¶
　蒼蒼金陵月空懸帝王州天文列宿在覇業大江流緑¶
　水絶馳道青松摧古丘臺傾鳷鵲觀宫沒鳯凰樓别殿¶
　悲清暑芳園罷樂遊一聞歌玉樹蕭瑟後庭秋¶
<pb:KR4h0140_WYG_185-2a>¶
　　　冬日歸舊山¶
未洗染塵纓歸來芳草平一條藤徑緑萬㸃雪峰晴地¶
冷葉先盡谷寒雲不行嫩篁侵舎宻古樹倒江横白犬¶
離村吠蒼苔上壁生穿厨孤雉過臨屋舊猨鳴木落禽¶
巢在籬疎獸路成拂牀蒼䑕走倒箧素魚驚洗硯修良¶
筞敲松擬素貞此時重一去去合到三清¶
　　　望夫石¶
髣髴古容儀含愁帶曙輝露如今日淚苔似昔年衣有¶
<pb:KR4h0140_WYG_185-2b>¶
恨同湘女無言類楚妃寂然芳靄内猶若待夫歸¶
　　　對雨¶
卷簾聊舉目露濕草綿芊古岫藏雲毳空庭織碎煙水¶
紋愁不起風線重難牽盡日扶犂叟往來江樹前¶
　　　曉晴(一作/晩晴)¶
野凉疏雨歇春色徧萋萋魚躍青池滿鶯吟緑樹低野¶
花妝面濕山草紐斜齊零落殘雲片風吹挂竹谿¶
　　　初月¶
<pb:KR4h0140_WYG_185-3a>¶
玉蟾離海上白露濕花時雲畔風生爪沙頭水浸眉樂¶
哉絃管客愁殺戰征兒因絶西園賞臨風一詠詩¶
　　　雨後望月¶
四郊隂靄散開户半蟾生萬里野霜合一條江練横出¶
時山眼白髙後海心眀為惜如團扇長吟到五更¶
　　　賦得鶴送史司馬赴崔相公幕¶
崢嶸丞相府清切鳯凰池羨爾瑶䑓鶴髙棲瓊樹枝歸¶
飛晴日好吟弄恵風吹正有乗軒樂初當學舞時珍禽¶
<pb:KR4h0140_WYG_185-3b>¶
在羅網微命若游絲願托周周羽相銜漢水湄¶
　　　送客歸吳¶
江村秋雨歇酒盡一帆飛路歴波濤去家惟坐卧歸島¶
花開灼灼汀栁細依依别後無餘事還應埽釣磯¶
　　　送友生遊峡中¶
風靜楊栁垂㸔花又别離幾年同在此今日各驅馳峡¶
裏聞猨呌山頭見月時殷勤一杯酒珍重歳寒姿¶
　　　送袁眀府任長沙¶
<pb:KR4h0140_WYG_185-4a>¶
别離楊栁青尊酒表丹誠古道攜琴去深山見峡迎暖¶
風花繞樹秋雨草沿城自此長江内無因夜犬驚¶
　　　鄒衍谷¶
燕谷無煖氣窮巗閉嚴隂鄒子一吹律能迴天地心¶
　　　雜言用投丹陽知已兼奉宣慰判官(以下見詩/紀第八句)¶
　　　(缺二/字)¶
客從崑崙來遺我雙玉璞云是古之得道者西王母食¶
之餘食之可以凌太虚受之頗謂絶今昔求識江淮人¶
<pb:KR4h0140_WYG_185-4b>¶
猶乎比石如今雖在卞和手　　正惟悴了了知之亦¶
何益恭聞士有調相如始從鎬亰還復欲鎬亰去能上¶
秦王殿何時迴光一相眄欲投君保君年幸君持取無¶
棄捐無棄捐服之與君俱神仙¶
　　　觀魚潭¶
觀魚碧潭上木落潭水清日暮紫鱗躍圎波處處生凉¶
煙浮竹盡秋月照沙眀何必滄浪去兹焉可濯纓¶
　　　自廣平乗醉走馬六十里至邯鄲登城樓覽古¶
<pb:KR4h0140_WYG_185-5a>¶
　　　書懷¶
醉騎白花馬(一作/駱)西走邯鄲城揚鞭動(一作/度)栁色寫鞚¶
春風生入郭登高樓山川與雲平深宫翳緑草(一作雄/都半古)¶
(冡/)萬事傷人情相如章華巔猛氣折秦嬴兩虎不可鬬¶
㢘公終負荆提攜袴中兒杵臼及程嬰立孤就白刃(一/作)¶
(空孤獻/白刃)必死耀丹誠平原三千客談笑盡豪英毛君能¶
穎脫二國且同盟皆為黄泉土使我涕縱横磊磊石子¶
岡蕭蕭白楊聲諸賢沒此地碑版有殘銘太古共今時¶
<pb:KR4h0140_WYG_185-5b>¶
由來互(一作/同)哀榮傷哉何足道感激仰空名趙俗愛長¶
劍文儒少逢迎閒從博陵(一作/徒)遊暢飲雪朝酲歌酣易¶
水動鼓震叢䑓傾日落把燭歸凌晨向燕京方陳五餌¶
筞一使胡塵清¶
　　　宣州長史弟昭贈余琴谿中雙舞鶴詩以見志¶
令弟佐宣城贈余琴谿鶴謂言天涯雪忽向窗前落白¶
玉為毛衣黄金不肯博背風振六翮對舞臨山閣顧我¶
如有情長鳴似相託何當駕此物與爾騰寥廓¶
<pb:KR4h0140_WYG_185-6a>¶
　　　題舒州司空山瀑布¶
斷崖如削𤓰嵐光破崖緑天河從中來白雲漲川谷玉¶
案赤文字世眼不可讀攝身凌青霄松風拂我足¶
　　　金陵新亭¶
金陵風景好豪士集新亭舉目山河異偏傷周顗情四¶
坐楚囚悲不憂社稷傾王公何慷慨千載仰雄名¶
　　　上清寶鼎詩(前首見東觀餘論後/首見王直方詩話)¶
我居清空表君處紅埃中仙人持玉尺度君多少才玉¶
<pb:KR4h0140_WYG_185-6b>¶
尺不可盡君才無時休¶
嚥服十二環奄有仙人房暮騎紫麟去海氣侵肌凉贈¶
我纍纍珠靡靡明月光¶
　　　題許宣平菴壁(見詩話/類編)¶
我吟傳舎詠來訪真人居煙嶺迷髙跡雲林隔太虚窺¶
庭但蕭瑟倚杖空躊躇應化遼天鶴歸當千嵗餘¶
　　　戯贈杜甫(以下見唐/詩紀事)¶
飯顆山頭逢杜甫頂戴笠子日卓午借問别來(一作/因何)太¶
<pb:KR4h0140_WYG_185-7a>¶
　瘦生總為從前作詩苦¶
　　　　春感詩(白隱居戴天大匡山往來旁郡依潼江/趙徴君蕤蕤亦節士任俠有氣善為縱)¶
　　　　(横學著書號長短經白從學嵗餘去遊/成都賦此詩益州刺史蘓頲見而異之)¶
　茫茫南與北道直事難諧榆莢錢生樹楊花玉糝街塵¶
　縈遊子面蝶弄美人釵却憶青山上雲門掩竹齋¶
　　　　白微時募縣小吏入令卧内嘗驅牛經堂下令¶
　　　　妻怒將加詰責白亟以詩謝云¶
　素面倚欄鉤嬌聲出外頭若非是織女何得問牽牛¶
<pb:KR4h0140_WYG_185-7b>¶
　　　　句¶
　熖随紅日去煙逐暮雲飛(令一日賦山火詩云野火燒/山後人歸火不歸思軋不屬)¶
　(白從旁綴其/下句令慙止)緑鬢随波散紅顔逐浪無因何逢伍相應¶
　是想秋胡(白從令觀漲有女子溺死江上令賦詩云二/八誰家女漂來倚岸蘆鳥窺眉上翠魚弄口)¶
　(旁珠令復苦吟/白輙應聲繼之)舉袖露條脫招我飯胡麻(見二老/堂詩話)¶
　¶
　¶
御定全唐詩卷一百八十五¶
