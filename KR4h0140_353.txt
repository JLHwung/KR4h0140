# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.928202
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百五十三
<pb:KR4h0140_WYG_353-1a>¶
　欽定四庫全書¶
御定全唐詩巻三百五十三¶
　　柳宗元¶
　　　　茅簷下始栽竹¶
　瘴茅葺為宇溽暑常侵肌適有重膇疾蒸欝寧所宜東¶
　鄰幸導我樹竹邀凉颸欣然惬吾志荷鍤西巖垂楚壤¶
　多怪石墾鑿力已疲江風忽云暮輿曳還相追蕭瑟過¶
　極浦旖(音/倚)旎(乃倚/切)附幽墀貞根期永固貽爾寒泉滋夜¶
<pb:KR4h0140_WYG_353-1b>¶
　牕遂不掩羽扇寧復持清泠集濃露枕簟淒已知網(一/作)¶
　(細/)蟲依宻葉曉禽棲逈枝豈伊紛囂閒重以心慮怡嘉¶
　爾亭亭質自逺棄幽期不見野蔓草蓊蔚有華姿諒無¶
　凌寒(一作/雲)色豈與青山辭¶
　　　　種仙靈毗(本草滛羊藿/即仙靈毗也)¶
　窮陋(一作/巷)闕自養癘氣劇囂煩隆冬乏霜霰日夕南風¶
　温杖藜下庭際曳踵不及門門有野田吏慰我飄零魂¶
　及言有靈藥近在湘西原服之不盈旬蹩(蒲結/切)&KR0887;(音/薛)皆¶
<pb:KR4h0140_WYG_353-2a>¶
騰鶱笑忭前即吏為我擢其根蔚蔚遂充庭英翹忽已¶
繁晨起自採曝杵臼通夜喧靈和理内藏攻疾貴自源¶
擁覆逃積霧伸舒委餘暄竒功茍可徴寧復資蘭蓀我¶
聞畸人術一氣中夜存能令深深息呼吸還歸跟(音/根)疎¶
放固難效且以藥餌論痿者不忘起窮者寧復言神哉¶
輔吾足幸及兒女奔¶
　　　種术¶
守閒事服餌採术東山阿東山幽且阻疲苶(乃結/切)煩經¶
<pb:KR4h0140_WYG_353-2b>¶
過戒徒斸靈根封植閟天和違爾澗底石徹我庭中莎¶
土膏滋𤣥液松露墜繁柯南東自成畝繚繞紛相羅晨¶
歩佳色媚夜眠幽氣多離憂茍可怡孰能知其他㸑竹¶
茹芳葉寧慮瘵(側界/切)與瘥留連樹蕙辭婉娩採薇歌悟¶
拙甘自足激清媿同波單(音/善)豹且理内髙門復如何¶
　　　種白蘘(人羊/切)荷¶
血(一作/皿)蟲化為癘夷俗多所神銜猜毎腊毒謀富不為¶
仁蔬果自逺至盃酒盈肆陳言甘中必苦何用知其真¶
<pb:KR4h0140_WYG_353-3a>¶
華潔事外飾尤病中州人錢刀恐賈害飢至益逡廵竄¶
伏常戰慄懐故逾悲辛庶氏(一作/民)有嘉草攻襘事久冺¶
炎帝垂靈編言此殊足珍﨑嶇乃有得託以全余身紛¶
敷碧樹隂盻睐心所親¶
　　　新植海石榴¶
弱植不盈尺逺意駐蓬瀛月寒空堦曙幽夢綵雲生糞¶
壤擢珠樹莓苔插瓊英芳根閟顔色徂嵗為誰榮¶
　　　戯題堦前芍藥¶
<pb:KR4h0140_WYG_353-3b>¶
凡卉與時謝妍華麗兹晨欹紅醉濃露窈窕留餘春孤¶
賞白日暮暄風動揺頻夜牕藹芳氣幽卧知相親願致¶
溱洧贈悠悠南國人¶
　　　始見白髪題所植海石榴¶
幾年封植愛芳叢韶&KR1904;朱顔竟不同從此休論上春事¶
看成古木對衰翁¶
　　　植靈夀木¶
白華照(一作/鑒)寒水怡我適野情前趨問長老重復欣嘉¶
<pb:KR4h0140_WYG_353-4a>¶
名蹇連易衰朽方剛謝經營敢期齒杖賜聊且移孤莖¶
叢萼中競秀分房外舒英柔條乍反植勁節常對生循¶
翫足忘疲稍覺歩武輕安能事翦伐持用資徒行¶
　　　自衡陽移桂十餘本植零陵所住精舎¶
謫官去南裔清湘繞靈岳晨登蒹葭岸霜景霽紛濁離¶
披得幽桂芳本欣盈握火耕困煙燼薪採久摧剥道旁¶
且不願岑嶺况悠邈傾筐壅故壤棲息期鸞鷟(仕角/反)路¶
逺清凉宫一雨悟無學南人始珍重微我誰先覺芳意¶
<pb:KR4h0140_WYG_353-4b>¶
不可傳丹心徒自渥¶
　　　湘岸移木芙蓉植龍興精舎¶
有美不自蔽安能守孤根盈盈湘西岸秋至風露繁麗¶
影别寒水穠芳委前軒芰荷諒難雜反此生髙原¶
　　　早梅¶
早梅發髙樹逈映楚天碧朔吹飄夜香繁霜滋曉白(一/作)¶
(日/)欲為萬里贈杳杳山水隔寒英坐銷落何用慰逺客¶
　　　南中榮橘柚¶
<pb:KR4h0140_WYG_353-5a>¶
橘柚懐貞質受命此炎方宻林耀朱緑晚嵗有餘芳殊¶
風限清漢飛雪滯故鄉攀條何所歎北望熊與湘(熊湘/二山)¶
(名/)¶
　　　紅蕉¶
晚英值窮節緑潤含朱光以兹正陽(一作/隂)色窈窕凌清¶
霜逺物世所重旅人心獨(一作/所)傷回暉眺林際摵摵(一/作)¶
(戚/戚)無遺芳¶
　　　㢲公院五詠¶
<pb:KR4h0140_WYG_353-5b>¶
　　　　浄土堂¶
結習自無始淪溺窮苦源流形及兹世始悟三空門華¶
堂開浄域圖像煥且繁清泠焚衆香微妙歌法言稽首¶
媿導師超遥謝塵昬¶
　　　　曲講堂¶
寂滅本非斷文字安可離曲堂何為設髙士方在斯聖¶
黙寄言宣分别乃無知趣中即空假名相與誰期願言¶
絶聞得忘意聊思惟¶
<pb:KR4h0140_WYG_353-6a>¶
　　　　禪堂¶
發地結菁茅團團抱虚白山花落幽户中有忘機客渉¶
有本非取照空不待析萬籟俱縁生窅然喧中寂心境¶
本洞(一作/同)如鳥飛無遺跡¶
　　　　芙蓉亭¶
新亭俯朱檻嘉木開芙蓉清香晨風逺縟彩寒露濃瀟¶
灑出人世低昻多異容嘗聞色空喻造物誰為工留連¶
秋月晏迢遞来山鐘¶
<pb:KR4h0140_WYG_353-6b>¶
　　　　苦竹橋¶
危橋屬幽徑繚繞穿疎林迸籜分苦節輕筠抱虚心俯¶
瞰涓涓流仰聆蕭蕭吟差池下煙日嘲&KR1116;(一作/哳)鳴山禽¶
諒無要津用棲息有餘隂¶
　　　梅雨¶
梅實迎時雨蒼茫值晚春愁深楚猿夜夢斷越雞晨海¶
霧連南極江雲暗北津素衣今盡化非為帝京塵¶
　　　零陵早春¶
<pb:KR4h0140_WYG_353-7a>¶
問春從此去㡬日到秦原慿寄還鄉夢殷勤入故園¶
　　　田家三首¶
蓐食徇所務驅牛向東阡雞鳴村巷白夜色歸暮田札¶
札耒耜聲飛飛来烏鳶竭兹筋力事持用窮嵗年盡輸¶
助徭役聊就空自眠子孫日已長世世還復然¶
籬落隔煙火農談四鄰夕庭際秋蟲(一作/蛩)鳴疎麻方寂¶
歴蠶絲盡輸稅機杼空倚壁里胥夜經過雞黍事筵席¶
各言官長峻文字多督責東鄉後租期車轂䧟泥澤公¶
<pb:KR4h0140_WYG_353-7b>¶
門少推恕鞭朴恣狼籍努力慎經營肌膚真可惜迎新¶
在此嵗唯恐踵前跡¶
古道饒蒺藜縈廻古城曲蓼花被堤岸陂水寒更緑是¶
時収穫竟落日多樵牧風髙榆栁疎霜重棃棗熟行人¶
迷去住野鳥競棲宿田翁笑相念昬黒慎原陸今年幸¶
少豐無厭饘與粥¶
　　　行路難三首¶
君不見夸父逐日窺虞淵跳踉北海超崑崙披霄决漢¶
<pb:KR4h0140_WYG_353-8a>¶
出沆漭瞥裂左右遺星辰須臾力盡道渇死狐䑕蜂蟻¶
争噬吞北方竫人長九寸開口抵掌更笑喧啾啾飲食¶
滴與粒生死亦足終天年睢盱大志小成遂坐使兒女¶
相悲憐¶
虞衡斤斧羅千山工命採斫杙(音/弋)與椽深林土剪十取¶
一百牛連鞅摧雙轅萬圍千尋妨道路東西蹶倒山火¶
焚遺餘毫末不見保躪躒磵壑何當存羣材未成質已¶
夭突兀哮豁空巖巒柏梁天災武庫火匠石狼顧相愁¶
<pb:KR4h0140_WYG_353-8b>¶
寃君不見南山棟梁益稀少愛材養育誰復論¶
飛雪斷道氷成梁侯家熾炭雕玉房蟠龍吐耀虎喙張¶
熊蹲豹躑争低昻攅巒叢㟧(五谷/反)射朱光丹霞翠霧飄¶
竒香美人四向廻眀璫雪山氷谷晞太陽星躔奔走不¶
得(一作/可)止奄忽雙燕棲虹梁風臺露榭生光餙死灰棄¶
置參與商盛時一去貴反賤桃笙葵扇安可當¶
　　　聞籍田有感(元和五年十月憲宗詔来/年正月十六日東郊籍田)¶
天田不日降皇輿留滯長沙嵗又除宣室無由問釐(音/禧)¶
<pb:KR4h0140_WYG_353-9a>¶
事周南何處託成書¶
　　　跂烏祠¶
城上日出羣烏飛鵶鵶争赴朝陽枝刷毛伸翼和且樂¶
爾獨落魄今何為無乃慕髙近白日三足妬爾令爾疾¶
無乃飢啼走道(一作/路)旁貪鮮攫肉人所傷翹肖獨足下¶
叢薄口銜低枝始能躍還顧泥塗備螻蟻仰看棟梁防¶
燕雀左右六翮利如刀踊身失勢不得髙支離無趾猶¶
自免努力低飛逃後患¶
<pb:KR4h0140_WYG_353-9b>¶
　　　籠鷹詞¶
淒風淅瀝飛嚴霜蒼鷹上擊翻曙光雲披霧裂虹蜺斷¶
霹靂掣電捎平岡砉(霍虢/切)然勁翮翦荆棘下攫狐兎騰¶
蒼茫爪毛吻血百鳥逝獨立四顧時激昻炎風溽暑忽¶
然至羽翼脫落自摧藏草中狸䑕足為患一夕十顧驚¶
且傷但願清商復為假㧞去萬累(一作/里)雲間翔¶
　　　放鷓鴣詞¶
楚越有鳥甘且腴嘲嘲自名為鷓鴣徇媒得食不復慮¶
<pb:KR4h0140_WYG_353-10a>¶
機械潛發罹罝(音/嗟)罦(音/孚)羽毛摧折觸籠籞煙火煽赫驚¶
庖厨鼎前芍藥調五味膳夫攘腕左右視齊王不忍觳¶
觫牛簡子亦放邯鄲鳩二子(一作/君)得意猶念此况我萬¶
里為孤囚破籠展翅當逺去同類相呼莫相顧¶
　　　龜背戲¶
長安新技出宫掖喧喧初徧王侯宅玉盤滴瀝黄金錢¶
皎如文龜麗秋天八方定位開神卦六甲離離齊上下¶
投變轉動𤣥機卑星流霞破相參差四分五裂勢未已¶
<pb:KR4h0140_WYG_353-10b>¶
出無入有誰能知乍驚散漫無處所須臾羅列已如故¶
徒言萬事有盈虚終朝一擲知勝負脩門象棋不復貴¶
魏宫妝奩世所棄豈如瑞質耀竒文願持千嵗夀吾君¶
廟堂巾笥非余慕錢刀兒女徒紛紛¶
　　　聞黄鸝¶
倦聞子規朝暮聲不意忽有黄鸝鳴一聲夢斷楚江曲¶
滿眼故園春意生(一作/草緑)目極(一作/故園)千里無山河麥芒際¶
天揺清波王畿優本少賦役務閑酒熟饒經過此時晴¶
<pb:KR4h0140_WYG_353-11a>¶
煙㝡深處舎南巷北遥相語翻日逈度昆眀飛凌風邪¶
看細栁翥我今誤落千萬山身同傖人不思還鄉禽何¶
事亦来此令我生心憶桑梓閉聲廻翅歸務速西林紫¶
椹行當熟¶
　　　渾鴻臚宅聞歌效白紵¶
翠帷雙卷出傾城龍劒破匣霜月眀朱脣掩抑悄無聲¶
金簧玉磬宫中生下沈秋水激太清天髙地逈凝日晶¶
羽觴蕩漾何事傾¶
<pb:KR4h0140_WYG_353-11b>¶
　　　楊白花¶
楊白花風吹渡江水坐令宫樹無顔色揺蕩春光千萬¶
里茫茫曉日下長秋(一作/林)哀歌未斷城鴉起¶
　　　漁翁¶
漁翁夜傍西巖宿曉汲清湘燃楚竹煙銷日出不見人¶
欵乃(音襖/靄)一聲山水緑廻看天際下中流巖上無心雲¶
相逐¶
　　　飲酒¶
<pb:KR4h0140_WYG_353-12a>¶
今夕(一作/旦)少愉樂起坐開清尊舉觴酹(音/耒)先酒(始為酒/者也)¶
為(一作/遺)我驅憂煩須臾心自殊頓覺天地暄連山變幽¶
晦緑水函晏温藹藹南郭門樹木一何繁清隂可自庇¶
竟夕聞佳言盡醉無復辭偃卧有芳蓀彼哉晉楚富此¶
道未必存¶
　　　讀書¶
幽沈謝世事俛黙(一作/然)窺唐虞上下觀古今起伏千萬¶
途遇欣或自笑感戚亦以吁縹帙各舒散前後互相逾¶
<pb:KR4h0140_WYG_353-12b>¶
瘴痾擾靈府日與徃昔殊臨文乍了了徹巻兀若無竟¶
夕誰與言但與竹素俱倦極便(一作/更)倒卧熟寐乃一蘇¶
欠伸展肢體吟詠心自愉得意適其適非願為世儒道¶
盡即閉口蕭散捐囚拘巧者為我拙智者為我愚書史¶
足自恱安用勤與劬貴爾六尺軀勿為名所驅¶
　　　感遇二首(永州/作)¶
西陸動凉氣驚烏號北林棲息豈殊性集枯安可任鴻¶
鵠去不返勾吳阻且深徒嗟日沈湎丸鼓騖竒音東海¶
<pb:KR4h0140_WYG_353-13a>¶
久揺蕩南風已駸駸坐使青天暮小星愁太隂衆情嗜¶
姦利居貨捐(一作/損)千金危根一以振齊斧来相尋攬衣¶
中夜起感物涕盈襟微霜衆所踐誰念嵗寒心¶
旭日照寒野鸒(音/豫)斯起蒿莱啁啾有餘樂飛舞西陵隈¶
廻風旦夕至零葉委陳荄所棲不足恃鷹隼縱横来¶
　　　詠史¶
燕有黄金臺逺致望諸君(樂毅為/望諸君)嗛嗛事强怨三嵗有¶
竒勲悠哉闢疆理東海漫浮雲寧知世情異嘉榖坐熇¶
<pb:KR4h0140_WYG_353-13b>¶
焚致令委金石誰顧蠢蠕(時兖/切)羣風波歘(許勿/切)潛□遺¶
恨意紛紜豈不善圖後交私非所聞為忠不顧内(一作/内顧)¶
晏子亦垂文¶
　　　詠三良¶
束帶值眀后顧盻流輝光一心在陳力鼎列夸四方欵¶
欵效忠信恩義皎如霜生時亮同體死沒寧分張壯軀¶
閉幽隧猛志填黄腸殉死禮所非况乃用其良覇基弊¶
不振晉楚更張皇疾病命固亂魏氏言有章從邪䧟厥¶
<pb:KR4h0140_WYG_353-14a>¶
父吾欲討彼狂¶
　　　詠荆軻¶
燕秦不兩立太子已為虞千金奉短計匕首荆卿趨窮¶
年徇所欲兵勢且見屠微言激幽憤怒目辭燕都朔風¶
動易水揮爵前長驅函首致宿怨獻田開版圖炯然耀¶
(一作/曜)電光掌握罔正(一作/匹)夫造端何其銳臨事竟趦趄¶
長虹吐白日倉卒反受誅按劒赫慿怒風雷助號呼慈¶
父斷子首狂走無容軀夷城芟七族臺觀皆焚汙始期¶
<pb:KR4h0140_WYG_353-14b>¶
憂患弭卒動災禍樞秦皇本詐力事與桓公殊奈何效¶
曹子實謂勇且愚世傳故多謬太史徴無且¶
　　　掩役夫張進骸¶
生死悠悠爾一氣聚散之偶来紛喜怒奄忽已復辭為¶
役孰賤辱為貴非神竒一朝纊息定枯朽無妍媸生平¶
勤皂櫪剉秣不告疲既死給槥櫝葬之東山基奈何值¶
崩湍蕩析臨路垂髐然暴百骸(一作/體)散亂不復支從者¶
幸告余睠之涓然悲猫虎獲迎祭犬馬有蓋帷佇立唁¶
<pb:KR4h0140_WYG_353-15a>¶
　爾魂豈復識此為畚(音/本)鍤載埋瘞溝瀆䕶其危我心得¶
　所安不謂爾有知掩骼著春令兹焉適其時及物非吾¶
　事(一作/輩)聊且顧爾私¶
　　　　省試觀慶雲圖詩¶
　設色既(一作初/一作方)成象卿雲示國都九天開秘祉百辟贊¶
　嘉謨抱日依龍衮非煙近御爐髙標連汗漫逈(一作/廻)望¶
　接虚無裂素榮光發舒華瑞色敷恒将配堯徳重慶代¶
　河圖¶
<pb:KR4h0140_WYG_353-15b>¶
　　　　春懐故園¶
　九扈鳴已晚楚鄉農事春悠悠故池水空待灌園人¶
　¶
　¶
　¶
　¶
　¶
御定全唐詩巻三百五十三¶
