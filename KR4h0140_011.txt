# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.490648
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷十一
<pb:KR4h0140_WYG_011-1a>¶
　欽定四庫全書¶
御定全唐詩巻十一¶
　　郊廟歌辭¶
　　　　五郊樂章(唐書樂志曰祀五方上帝五郊樂祀/黄帝降神奏宫音皇帝行用太和登)¶
　　　　(歌奠玉帛用肅和迎爼用雍和酌獻飲福用夀/和送文舞出迎武舞入用舒和武舞用凱安送)¶
　　　　(神用豫和其太和夀和凱安豫和四章辭同圜/丘祀青帝降神奏角音祀赤帝䧏神奏徵音祀)¶
　　　　(白帝降神奏商音祀黒帝降神奏羽/音餘同黄帝並貞觀中魏徴等作)¶
　　　　　黄帝宫音¶
<pb:KR4h0140_WYG_011-1b>¶
　黄中正位含章居貞既長六律兼和五聲畢陳萬舞乃¶
　薦斯牲神其下降永祚休平¶
　　　　　肅和¶
　眇眇方輿蒼蒼圎盖至哉樞紐宅中圖大氣調四序風¶
　和萬籟祚我眀徳時雍道泰¶
　　　　　雍和¶
　金縣夕肆玉爼朝陳饗薦黄道芬流紫宸廼誠廼敬載¶
　享載禋崇薦斯在惟皇是賔¶
<pb:KR4h0140_WYG_011-2a>¶
　　　　舒和¶
御徵乗宫出郊甸安歌率舞逓将迎自有雲門符帝賞¶
猶持雷鼔荅天成¶
　　　　青帝角音¶
鶴雲旦起鳥星昏集律候新風陽開初蟄至徳可饗行¶
潦斯挹錫以無疆蒸人乃粒¶
　　　　肅和¶
𤣥鳥司春蒼龍登嵗節物變栁光風轉蕙瑤席降神朱¶
<pb:KR4h0140_WYG_011-2b>¶
絃饗帝誠備祝嘏禮殫珪幣¶
　　　　雍和¶
大樂稀音至誠簡禮文物棣棣聲眀濟濟六變有成三¶
登無體乃眷豐潔恩覃愷悌¶
　　　　舒和¶
笙歌籥舞屬年韶鷺鼔鳬鐘展時豫調露初迎綺春節¶
承雲遽踐蒼霄馭¶
　　　　赤帝徵音¶
<pb:KR4h0140_WYG_011-3a>¶
青陽告謝朱眀戒序延長是祈敬陳椒醑博碩斯薦笙¶
鏞備舉庶盡肅恭非馨稷黍¶
　　　　肅和¶
離位克眀火中宵見峰雲暮起景風晨扇木槿初榮含¶
桃可薦芬馥百品鏗鏘三變¶
　　　　雍和¶
昭昭丹陸奕奕炎方禮陳牲幣樂備箎簧&KR0806;羞溢爼玉¶
醑浮觴恭惟正直歆此馨香¶
<pb:KR4h0140_WYG_011-3b>¶
　　　　舒和¶
千里温風飄絳羽十枝炎景賸朱干陳觴薦爼歌三獻¶
拊石摐金㑹七盤¶
　　　　白帝商音¶
白藏應節天髙氣清嵗功既阜庶類收成萬方静謐九¶
土和平馨香是薦受祚聰眀¶
　　　　肅和¶
金行在節素靈居正氣肅霜嚴林彫草勁豺祭隼擊潦¶
<pb:KR4h0140_WYG_011-4a>¶
收川鏡九榖已登萬箱流詠¶
　　　　雍和¶
律應西成氣躔南吕珪幣咸列笙竽備舉必必蘭羞芬¶
芬桂醑式資宴貺用調霜序¶
　　　　舒和¶
璿儀氣爽驚緹籥玉吕灰飛含素商鳴鞞奏管芳羞薦¶
㑹舞安歌葆毦揚¶
　　　　黒帝羽音¶
<pb:KR4h0140_WYG_011-4b>¶
嚴冬季月星廻風厲享祀報功方祚来嵗¶
　　　　肅和¶
律回(一作/周)玉琯星周(一作/回)金度次極陽烏紀窮隂兎火¶
林霰雪陽泉凝沍八蜡已登三農息務¶
　　　　雍和¶
陽月斯紀應鍾在候載潔牲牷爰登爼豆既髙既逺無¶
聲無臭静言格思惟神保祐¶
　　　　舒和¶
<pb:KR4h0140_WYG_011-5a>¶
執籥持羽初終曲朱干玉鏚始分行七徳九功咸已暢¶
眀靈降福具穰穰¶
　　　五郊樂章(唐書樂志曰大樂舊有五郊/迎送神辭十章不詳所起)¶
　　　　黄郊迎神¶
朱眀季序黄郊王辰厚以載物甘以養人毓金為體禀¶
火成身宫音式奏奏以迎神¶
　　　　送神¶
春末冬暮徂夏杪秋土王四月(一作/季)時季一周黍稷巳¶
<pb:KR4h0140_WYG_011-5b>¶
享籩豆宜收送神有樂神其賜休¶
　　　　青郊迎神¶
緹幕移候青郊啟蟄淑景遲遲和風習習璧玉宵備旌¶
旄曙立張樂以迎帝神其入¶
　　　　送神¶
文物流彩聲眀動色人竭其恭靈昭其飭歆薦不巳垂¶
禎無極送禮有章惟神還軾¶
　　　　赤郊迎神¶
<pb:KR4h0140_WYG_011-6a>¶
青陽節謝朱眀候改靡草彫華(一作/花)含桃流彩虡列鐘¶
磬筵陳脯醢樂以迎神神其如在¶
　　　　送神¶
炎精式降蒼生攸仰羞列豆籩酒陳犧象昭祀有應冥¶
期(一作/令儀)不爽送樂張音惟靈之往¶
　　　　白郊迎神¶
序移玉律節應金商天嚴殺氣吹警秋方槱燎既積稷¶
奠並芳樂以迎奏庶降神光¶
<pb:KR4h0140_WYG_011-6b>¶
　　　　送神¶
祀遵五禮時屬三秋人懐肅敬靈降禎休奠歆㫖酒薦¶
享珍羞載張送樂神其上遊¶
　　　　黒郊迎神¶
𤣥英戒序黒郊臨候掌禮陳彛司筵執豆寒氛歛色沍¶
泉凝漏樂以迎神八音斯奏¶
　　　　送神¶
北郊時冽南陸輝處奠本䖍誠獻彌恭慮上延祉福下¶
<pb:KR4h0140_WYG_011-7a>¶
承歡豫廣樂送神神其整馭¶
　　　朝日樂章(唐書樂志曰貞觀中朝日樂降神用/豫和皇帝行用太和登歌奠玉帛用)¶
　　　(肅和迎爼用雍和酌獻飲福奏夀和送文舞出/迎武舞入用舒和武舞用凱安送神用豫和其)¶
　　　(豫和太和夀和凱安/五章辭同冬至圜丘)¶
　　　　肅和¶
惟聖格天惟眀饗日帝郊肆類王宫戒吉珪奠春舒鐘¶
歌暁溢禮云克備斯文有秩¶
　　　　雍和¶
<pb:KR4h0140_WYG_011-7b>¶
晨儀式薦眀祀惟光神物爰止靈暉載揚𤣥端肅事紫¶
幄興祥福履攸假於昭允王¶
　　　　舒和¶
崇牙樹羽延調露旋宫扣律掩承雲誕敷懿徳昭神武¶
載集豐功表睿文¶
　　　朝日樂章(唐書樂志曰太樂舊有朝日/迎送神辭二章不詳所起)¶
　　　　迎神¶
太陽朝序王宫有儀蟠桃彩駕細栁光馳軒祥表合漢¶
<pb:KR4h0140_WYG_011-8a>¶
厯彰竒禮和樂備神其降斯¶
　　　　送神¶
五齊兼酌百羞具陳樂終廣奏禮畢崇禋眀鑑萬㝢照¶
臨兆人永流洪慶式動曦輪¶
　　　夕月樂章(唐書樂志曰貞觀中夕月樂降神用/豫和皇帝行用太和登歌奠玉帛用)¶
　　　(肅和迎爼用雍和酌獻飲福用夀和送文舞出/迎武舞入用舒和武舞用凱安送神用豫和其)¶
　　　(豫和太和夀和凱安/五章辭同冬至圜丘)¶
　　　　肅和¶
<pb:KR4h0140_WYG_011-8b>¶
測妙為神通微曰聖坎祀貽則郊禋展敬璧薦登光金¶
歌動映以載嘉徳以流曽慶¶
　　　　雍和¶
朏晨爭舉天宗禮闢夜典涼秋隂眀湛夕有&KR1997;斯㫖有¶
牲斯碩穆穆其暉穰穰是積¶
　　　　舒和¶
合吹八風金奏動分容萬舞玉鞘驚詞昭茂典光前烈¶
夕曜乗功表盛眀¶
<pb:KR4h0140_WYG_011-9a>¶
　　　祀九宫貴神樂章(唐天寳中祀九宫貴神樂降/神用豫和六變皇帝行用太)¶
　　　(和登歌用肅和迎爼用雍和酌獻用夀和飲福/酒用福和退文舞迎武舞用舒和亞獻終獻用)¶
　　　(凱安登歌撤豆用/肅和送神用豫和)¶
　　　　豫和¶
於昭上穹臨下有光羽翼五佐周流八荒誰其饗之時¶
文對敭虞絰夏典兹禮未遑¶
黒帝旋馭青躔導日金籙上𤣥玉堂初吉鈎陳夕次鑾¶
和先蹕藹藹羣靈昭昭咸秩¶
<pb:KR4h0140_WYG_011-9b>¶
帝臨中壇受釐元神皇靈萃止羽旄肅陳攝提運衡招¶
搖移輪光光宇宙電耀雷震¶
夜如何其眀星煌煌天清容衞露結壇塲樹羽幢幢佩¶
玉鏘鏘凝精駐目瞻望神光¶
九位既肅萬靈畢㑹天門啟扄日馭飛蓋煥兮棽離儐¶
兮暗靄如山之福惟聖時對¶
崇崇泰壇靈具臨兮鏗鍠大樂振動心兮神之降矣卿¶
雲郁兮神之至止清風肅兮¶
<pb:KR4h0140_WYG_011-10a>¶
　　　　太和¶
帝在靈壇大眀登光天回雲粹穆穆皇皇金奏九夏圭¶
陳八薌曠哉動植如熈春陽¶
　　　　肅和¶
歌工既奏神位既秩天符衆星運行太一聲和十管氣¶
應中律肅肅眀廷介兹元吉¶
　　　　雍和¶
爼豆有踐黄流在尊九宫之祀三代莫存樂變六宫壇¶
<pb:KR4h0140_WYG_011-10b>¶
開八門聖皇昭對祐我黎元¶
　　　　夀和¶
時文哲后肅事嚴禋馨我眀徳享於(一作/我)貴神大庖載¶
盈旨酒斯醇精意所屬期扵利人¶
　　　　福和¶
祀既云畢眀靈告旋禮洽和應神歆福延(一作福/至神䖍)動植¶
咸若隂陽不愆錫兹純嘏天子萬年¶
　　　　舒和¶
<pb:KR4h0140_WYG_011-11a>¶
羽籥既闋干戚陳八音克諧六變新愉貴神兮般以樂¶
保皇祚兮萬斯春¶
　　　　凱安¶
盛徳陳萬舞威稜暢九垓風雲交律候日月麗昭回行¶
慶休祥發乗和春氣来百神肅臨享蕩蕩天門開¶
　　　　肅和¶
精意嚴恭眀祠(一作/祀)豐潔獻酬既備俎豆斯撤日麗天¶
儀風和樂節事光祀典福覃有截¶
<pb:KR4h0140_WYG_011-11b>¶
　　　　豫和¶
享申百禮慶洽百靈上排閶闔洞入杳冥奠玉髙壇燔¶
柴廣庭神之降福萬國咸寧¶
　　　祀風師樂章(包佶/撰辭)¶
　　　　迎神¶
太皥御氣句芒肇功蒼龍青旗爰候祥風律以和應神¶
以感通鼎爼修蠁時惟禮崇¶
　　　　奠幣登歌¶
<pb:KR4h0140_WYG_011-12a>¶
㫖酒告絜青蘋應候禮陳瑤幣樂獻金奏彈弦自昔解¶
凍惟舊仰瞻肸蠁羣祥来湊¶
　　　　迎俎酌獻¶
徳盛昭臨迎拜巽方爰候發生式薦馨香酌醴具舉工¶
歌載揚神歆六律恩降百祥¶
　　　　亞獻終獻¶
膋薌備玉帛陳風動物樂感神三獻終百神臻草木榮¶
天下春¶
<pb:KR4h0140_WYG_011-12b>¶
　　　　送神¶
微穆敷華䏻應節飄揚發彩宜行慶送迎靈駕神心享¶
跪拜靈壇禮容盛氣和草木發萌芽徳暢禽魚遂翔泳¶
永望翠盖逐流雲自兹率土調春令¶
　　　祀雨師樂章(包佶/撰辭)¶
　　　　迎神¶
陟降左右誠達幽圜(一作/𤣥)作解之功樂惟有年雲軿戾¶
止灑霧飄煙惟馨展禮爰列豆籩¶
<pb:KR4h0140_WYG_011-13a>¶
　　　　　奠幣登歌¶
　嵗正朱眀禮布元(一作/𤣥)制惟樂䏻感與神合契隂霧離¶
　翍靈馭搖裔膏澤之慶期於稔嵗¶
　　　　　迎俎酌獻¶
　陽開幽蟄躬奉鬱鬯禮備節應震来靈降動植求聲飛¶
　沈允望時康氣茂惟神之貺¶
　　　　　亞獻終獻¶
　奠既備獻將終神行令瑞飛空迎乾徳祈嵗功乗煙燎¶
<pb:KR4h0140_WYG_011-13b>¶
　儼従風¶
　　　　　送神¶
　整駕昇車望寥廓垂隂薦祉蕩昏氛饗時靈貺僾如在¶
　樂罷餘聲遙可聞飲福陳誠禮容備撤爼終獻曙光分¶
　跪拜臨壇結空想年年應節候油雲¶
　¶
　¶
御定全唐詩巻十一¶
