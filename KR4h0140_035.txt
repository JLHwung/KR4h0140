# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.967713
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三十五
<pb:KR4h0140_WYG_035-1a>¶
　欽定四庫全書¶
御定全唐詩巻三十五¶
　　許敬宗¶
　許敬宗字延族杭州新城人善心子也隋時官直謁者¶
　臺奏通事舎人事入唐為著作郎兼修國史尋貶洪州¶
　司馬累轉給事中復修史遷太子右庶子髙宗即位擢¶
　禮部尚書歴侍中中書令右相卒諡曰繆集八十巻今¶
　編詩二十七首¶
<pb:KR4h0140_WYG_035-1b>¶
　　　　奉和執契靜三邊應詔¶
　𤣥塞隔隂戎朱光分昧谷地遊窮北際雲崖盡西陸星¶
　次絶軒䑓風衢乖禹服寰區無所外天覆今咸育竄苖¶
　猶有孽戮負自貽辜疎網妖鯢漏盤藪怪禽逋髯飛尚¶
　假息乳視暫稽誅乾靈振玉弩神畧運璇樞日羽廓遊¶
　氣天陣清華野升晅光西夜馳恩溢東瀉揮袂静崑炎¶
　開關納流赭錦軺凌右地華纓羇大夏清臺映羅葉𤣥¶
　沚控瑶池駝(一作/駃)鹿輸珍貺樹羽饗来儀輟餚觀化宇¶
<pb:KR4h0140_WYG_035-2a>¶
(一作/雨)栖籞萃條支熏風交閬闕就日泛濛漪充庭延飲¶
至絢簡敷春藻迎姜已創圖命力方論道昔託遊河乗¶
再備商山皓欣逢德化流思效登封草¶
　　　奉和行經破薛舉戰地應制¶
混元分大象長䇿挫修鯨於斯建宸極由此創鴻名一¶
戎乾宇泰千祀德流(一作/化)清垂衣凝庶績端拱鑄羣生¶
復整瑶池駕還臨官渡營周游尋曩跡曠望動天情帷¶
宫面丹浦帳殿矚宛城虜場棲九穗前歌被六英戰地¶
<pb:KR4h0140_WYG_035-2b>¶
甘泉涌陣處景雲生普天霑凱澤相攜欣頌平¶
　　　奉和入潼關¶
曦馭循黄道星陳引翠旗濟潼紆萬乗臨河耀六師前¶
旌彌陸海後騎發通伊勢踰迴地軸威盛轉天機是節¶
嵗窮紀關樹蕩凉颸仙露含靈掌瑞鼎照川湄冲襟賞¶
臨睨髙詠入京畿¶
　　　奉和春日望海¶
韓夷&KR0317;奉賮憑險亂天常乃神𢎞廟畧横海剪吞航電¶
<pb:KR4h0140_WYG_035-3a>¶
(一作/雷)野清𤣥莵騰笳振白狼連雲飛巨艦編石架浮梁¶
周游臨大壑降望極遐荒桃門通山抃蓬渚降霓裳驚¶
濤含蜃闕駭浪掩晨光青丘絢春組丹谷耀華桑長驅¶
七萃卒成功百戰場俄且旋戎路飲至肅巖廊¶
　　　奉和元日應制¶
天正開初節日觀上重輪百靈滋景祚萬玉(一作/土)慶惟¶
新待旦敷𤣥造韜旒御紫宸武帳臨光宅文衛象鉤陳¶
廣庭揚九奏大帛麗三辰發生同化育播物體陶鈞霜¶
<pb:KR4h0140_WYG_035-3b>¶
空澄曉氣霞景瑩(一作/榮)芳春德輝覃率土相賀奉還淳¶
　　　奉和初春登樓即目應詔¶
旭日臨重壁天眷極中京春暉發芳甸佳氣滿層城去¶
鳥隨看没来雲逐望生歌裏非(一作/霏)煙颺琴上凱風清¶
文波浮鏤檻摛景煥雕楹璇璣體寛政隆棟象端衡創¶
(一作/文)規雖有作凝拱遂無營沐恩空改鬢將何謝夏(一/作)¶
(厦/)成¶
　　　奉和秋日(一作/月)即目應制¶
<pb:KR4h0140_WYG_035-4a>¶
玉露交珠網金風度綺錢昆明秋景淡岐岫落霞然辭¶
燕歸寒海来鴻出逺天葉動羅帷颺花映繡裳鮮規空¶
升闇魄籠野散輕烟鵲度林光起鳬没水文圓無機絡¶
秋緯如管奏寒蟬乃睠情何極宸襟豫有旃¶
　　　奉和秋暮言志應制¶
秋深桂初發寒窗菊餘菲波擁羣鳬至秋飄朔雁歸月¶
荚生還落雲枝似復非凝宸閱栖畝觀文佇少微聖敬¶
韜前哲先灭諒不違¶
<pb:KR4h0140_WYG_035-4b>¶
　　　奉和喜雪應制¶
嵰州表竒貺(一作/觀)閟竹應遐巡何如御京洛流霰下天¶
津忽若瓊林曙俄同李徑春姑峰映仙質郢路雜歌塵¶
伏檻觀花瑞稱觴慶冬積飄河共瀉銀委樹還重璧連¶
山分掩翠綿霄逺韜碧千里徧浮空五軔咸淪跡機前¶
輝裂素池上伴(一作/侔)凌波騰華承玉宇凝照混金娥是¶
日松筠性欣奉(一作/奏)柏梁歌¶
　　　奉和登陕州城樓應制¶
<pb:KR4h0140_WYG_035-5a>¶
挹河澂緑宇御溝映朱宫辰旂翻麗景星蓋(一作/䍐)曵雕¶
虹學嚬齊柳嫩妍笑發春藂錦鱗文碧浪繡羽絢青空¶
眷念三階静遥想二南風¶
　　　遊清都觀尋沈道士得清字¶
幽人蹈箕潁方士訪蓬瀛豈若逢真氣齊契體無名既¶
詮衆妙理聊暢逺遊情縦心馳貝闕怡神想玉京或命¶
餘杭酒時聽洛濵笙風衢通閬苑星使下層城蕙帳晨¶
飈動芝房夕露清方叶棲遲趣於此聽鐘聲¶
<pb:KR4h0140_WYG_035-5b>¶
　　　奉和七夕宴懸圃應制二首¶
牛閨臨淺漢鸞駟涉秋河兩懐縈别緒一宿慶停梭星¶
模鉛裏靨月寫黛中蛾奈許今宵度長嬰離恨多¶
婺閨期今夕娥輪泛淺潢迎秋伴暮雨待暝合神光薦¶
寢低雲鬢呈態解霓裳喜中愁漏促别後怨天長¶
　　　奉和儀鸞殿早秋應制¶
睿想追嘉豫臨軒御早秋斜暉麗粉壁清吹肅朱樓髙¶
殿凝隂滿雕窗豔曲流小臣參廣宴大造諒難酬¶
<pb:KR4h0140_WYG_035-6a>¶
　　　奉和詠雨應詔¶
舞商初赴節湘燕逺迎秋飄絲交殿網亂滴起池漚激¶
溜分龍闕斜飛灑鳯樓崇朝方浃㝢宸盼俯凝旒¶
　　　奉和過慈恩寺應制¶
鳯闕隣金地龍旂拂寳臺雲楣将葉並風牖送花来月¶
宫清晚桂虹梁絢早梅梵境留宸矚掞發麗天才¶
　　　冬日宴于庶子宅各賦一字得歸¶
倦游嗟落拓短翮慕追飛周醪忽同醉牙弦乃共揮油¶
<pb:KR4h0140_WYG_035-6b>¶
雲澹寒色落景靄霜霏累日方投分兹夕諒無歸¶
　　　送劉散員同賦得陳思王詩山樹鬱蒼蒼¶
喬木託危岫積翠繞連岡葉疎猶漏影花少未流芳風¶
来聞肅肅霧罷見蒼蒼此中餞行邁不異上河梁¶
　　　侍宴莎冊宫應制得情字¶
三星希曙景萬騎翊天行葆羽翻風隊騰吹掩山楹暖¶
日晨光淺飛煙旦彩輕塞寒桃變色冰斷箭流聲漸奏¶
長安道神臯動睿情¶
<pb:KR4h0140_WYG_035-7a>¶
　　　奉和過舊宅應制¶
飛雲臨紫極出震表青光自爾家寰海今兹返帝鄉情¶
深感代國樂甚讌譙方白水浮佳氣黄星聚太常岐鳯¶
鳴層閣酆雀賀雕梁桂山猶總翠蘅薄尚流芳攀鱗有¶
遺皓沐德抃稱觴¶
　　　奉和宴中山應制¶
飛雲旋碧海解網宥青丘養賢(一作/更)停八駿觀風駐五¶
牛張樂臨堯野揚麾歴舜州中山獻仙酤趙媛發清謳¶
<pb:KR4h0140_WYG_035-7b>¶
塞門朱鴈入郊藪紫麟遊一舉氛霓静千齡德化流¶
　　　奉和聖製登三臺言志應制¶
中天表雲榭載極聳崑樓聖作規𤣥造軒阿復聿修髙¶
門符令節形勝總神州企翼摶禽萃飛甍燕雀遊綴星¶
羅百拱縁漢轉三休旦雲生玉舄初月上銀鉤妙管含¶
秦鳳仙姿麗斗牛形言防處逸粹藻發嘉猷荷生無以¶
謝盡瘁竟何酬¶
　　　安德山池宴集¶
<pb:KR4h0140_WYG_035-8a>¶
戚里歡娛地園林矚望新山庭帶芳杜歌吹叶陽春臺¶
榭疑巫峡荷蕖似洛濵風花縈少女虹梁聚美人宴遊¶
窮至樂談笑畢良辰獨歎髙陽晚歸路不知津¶
　　　奉和聖製送来濟應制¶
萬乗騰鑣警岐路百壺供帳餞離宫御溝分水聲難絶¶
廣宴當歌曲易終興言共傷千里道俯跡聊示五情同¶
良哉既深留帝念沃化方有贊天聰¶
　　　七夕賦詠成篇¶
<pb:KR4h0140_WYG_035-8b>¶
一年抱怨嗟長别七夕含態始言歸飄飄羅襪光天步¶
灼灼新妝鑒月輝情催巧笑開星靨不惜呈露解雲衣¶
所歎却隨更漏盡掩泣還弄昨宵機¶
　　　擬江令於長安歸揚州九日賦¶
本逐征鴻(一作/蓬)去還隨落葉来菊花應未滿請(一作/許)待¶
詩人開¶
　　　同前擬¶
遊人倦蓬轉鄉思逐雁来偏想臨潭菊芳蘂對誰開¶
<pb:KR4h0140_WYG_035-9a>¶
　李義府¶
李義府瀛州饒陽人對策擢第補門下省典儀尋除監¶
察御史太子舎人與司議郎来濟俱以文翰見知時稱¶
来李嘗獻承華箴預撰晉書髙宗嗣位遷中書舎人以¶
贊立武昭儀擢中書侍郎晉中書令怙寵稔惡長流嶲¶
州存詩八首¶
　　　和邊城秋氣早¶
金微凝素節玉律應清葭邊馬秋聲急征鴻曉陣斜關¶
<pb:KR4h0140_WYG_035-9b>¶
樹凋凉葉塞草落寒花霧暗長川景雲昏大漠沙谿深¶
路難越川平望超忽極望斷煙飄遥落驚蓬没霜結龍¶
城吹水照龜林月日色夏猶冷霜華春未歇睿作髙紫¶
宸分明映𤣥闕¶
　　　招諭有懐贈同行人(一作李/乂詩)¶
逺遊冒艱阻深入勞存諭春去辭國門秋還在邊戍軒¶
車行未返節序催難駐陌上悲轉蓬園中想芳樹蜀山¶
自紛糾岷水恒奔注臨汎多苦懐登攀寡歡趣永夕飛¶
<pb:KR4h0140_WYG_035-10a>¶
滛雨崇朝蒸毒霧不求綏嶺桃寧美邛鄉蒟白狼行欲¶
静驄馬何常驅(唐韻區遇切/或改為駐誤)願接軺斾塵聨翩東北騖¶
　　　宣正殿芝草¶
明王敦孝感寳殿秀靈芝色帶朝陽浄光涵雨露滋且¶
標宣德重更引國恩施聖祚今無限微臣樂未移¶
　　　詠鸚鵡¶
牽弋辭重海觸網去層巒戢翼雕籠際延思彩霞端慕¶
侣朝聲切離羣夜影寒能言殊可貴相助憶長安¶
<pb:KR4h0140_WYG_035-10b>¶
　　　在巂州遥叙封禪¶
天齊標巨鎮日觀啟崇期岧嶤臨渤澥隱嶙控河沂(一/作)¶
(湄/)眺迥分吴乗凌髙屬漢祠(紀事無晀/迥二句)建岳誠為長升¶
功諒在兹帝猷符廣運𤣥範暢文思飛聲總地絡騰(一/作)¶
(裁一/作載)化撫乾維瑞䇿開珍鳯禎圖薦寳龜創封超昔夏¶
修禪掩前姬(紀事無創/封二句)東后方肆覲西都導六師肅(一/作)¶
(返/)駕移星苑揚䍐馭風司沸鼓喧平陸凝蹕静通逵汶¶
陽馳月羽䝉隂警(一作/驚)電麾(一作/輜)巖花飄曙輦峰葉蕩¶
<pb:KR4h0140_WYG_035-11a>¶
　春旗石閭環藻衛金壇映黼帷仙階溢祕秬靈檢燿祥¶
　芝張樂分韶濩觀禮縦華夷佳氣浮丹谷榮光泛緑坻¶
　(紀事無張樂/以下四句)三始貽遐貺萬嵗受重釐菲(一作/非)質陶恩¶
　奬趨迹奉軒墀觸網淪幽裔乗徼限明時周南昔巳歎¶
　邛西今復悲¶
　　　　堂堂詞(萬首絶句題/作題美人)¶
　鏤月成(一作/為)歌扇裁雲作舞衣自憐迴雪影好取洛川¶
　歸¶
<pb:KR4h0140_WYG_035-11b>¶
　嬾整鴛鴦被羞褰玳瑁牀春風别有意密處也尋香¶
　　　　詠烏¶
　日裏颺朝彩琴中伴夜啼上林如許(一作/多少)樹不借一枝¶
　栖(紀事云義府初遇以李大亮劉洎之薦太宗/召令詠烏云云帝曰與卿全樹何止一枝)¶
　¶
　¶
　¶
御定全唐詩巻三十五¶
