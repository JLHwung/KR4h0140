# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.119471
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四十三
<pb:KR4h0140_WYG_043-1a>¶
　欽定四庫全書¶
御定全唐詩巻四十三¶
　　李百藥¶
　李百藥字重規定州安平人七嵗能屬文隋時襲父徳¶
　林爵為太子通事舎人兼學士煬帝銜之奪爵還鄉里¶
　唐太宗重其名拜中書舎人授太子右庶子卒謚曰康¶
　百藥藻思沉鬱尤長五言雖樵童牧子亦皆吟諷及懸¶
　車告老穿池築山文酒譚詠以盡生平之志詩一卷¶
<pb:KR4h0140_WYG_043-1b>¶
　　　　少年行(一作/詞)¶
　少年飛翠蓋上路勒(一作/動)金鑣(紀事文粹/無此二句)始酌文君酒¶
　新吹㺯玉簫少年不歡樂何以盡芳朝(此二句一作少/年子歡樂盡今)¶
　(朝/)千金笑裏面一搦掌(一作/抱)中腰挂纓(一作/冠)豈憚宿落¶
　珥(一作/迎拜)不勝嬌寄語(一本無/此二字)少年子無辭歸路遥¶
　　　　渡漢江¶
　東流既瀰瀰南紀信滔滔水激沈碑岸波駭㺯珠皋含¶
　星映淺石浮蓋下奔濤溜闊霞光近川長曉氣髙檣烏¶
<pb:KR4h0140_WYG_043-2a>¶
轉輕翼戲鳥落風毛客心既多緒長歌且代勞¶
　　　秋晩登古城¶
日落征途逺悵然臨古城頹墉寒雀集荒堞晩烏驚蕭¶
森灌木上迢遰孤煙生霞景煥餘照露氣澄晩清秋風¶
轉揺落此志安可平¶
　　　途中述懐¶
伯喈遷塞北亭伯之遼東伊余何為客獨守雲臺中途¶
遥巳日暮時泰道斯窮㧞心悲岸草半死落巖桐目㫁¶
<pb:KR4h0140_WYG_043-2b>¶
衡陽雁情傷江上楓福兮良所伏今也信難通丈夫自¶
有志寧傷官不公¶
　　　郢城懐古¶
客心悲暮序登墉瞰平陸林澤窅芊綿山川鬱重複王¶
公(一作/霸功)資設險名都拒江隩方城次北門溟海窮南服¶
長策挫吳豕雄圖競周鹿萬乗重沮漳九鼎輕伊榖(紀/事)¶
(無此/二句)大蒐雲夢掩(一作/崦)壮觀章華築人世更盛衰吉凶¶
良倚伏遽見鄰交斷仍覩賢臣逐南風忽不競西師日¶
<pb:KR4h0140_WYG_043-3a>¶
侵蹙運圯屬馳驅時屯恣敲朴莫救夷陵火無復秦庭¶
哭鄢郢遂丘墟風塵俄慘黷狐兎時遊踐霜露日霑沐¶
釣渚故(一作/曲)池平神臺層宇覆陣雲埋夏首窮隂慘荒¶
谷悵矣舟壑遷悲哉年祀倐雖異三春望終傷千里目¶
　　　晩渡江津¶
寂寂江山晩蒼蒼原野暮秋氣懐易悲長波淼難泝索¶
索風葉下離離早鴻度丘壑列夕隂葭菼凝寒霧日落¶
亭皋逺獨此懐歸慕(一作/暮)¶
<pb:KR4h0140_WYG_043-3b>¶
　　　王師渡漢水經襄陽¶
𨗳漾疏源逺歸海㑹流長延波接荊夢通望邇沮漳髙¶
岸沈碑影曲溆麗珠光雲昏翠島沒水廣素濤揚閱川¶
巳多歎遐睇㡬増傷臨谿猶駐馬望峴欲霑裳喬木下¶
寒葉亭林落曉霜山公不可遇誰與訪髙陽¶
　　　謁漢髙廟¶
纂堯靈命啓滅楚餘閏(一作/閏餘)終飛名膺帝籙沈(一作/汎)迹¶
韞神功瑞氣朝浮碭祥符夜告豐抑揚駕人傑叱咤掩¶
<pb:KR4h0140_WYG_043-4a>¶
時雄締構三靈改經綸五緯同干戈革宇内聲教盡寰¶
中運謝年逾逺魂歸道未窮樹碑留故邑抗殿表祠宫¶
沐蘭祈泗上(一作/上祀)謁帝動深衷英威肅如在文物杳成¶
空竹皮聚寒徑枌社落霜叢蕭索隂雲晚長川起大風¶
　　　登葉縣故城謁沈諸梁廟¶
總轡臨秋原登城望寒日煙霞共掩映林野俱蕭瑟楚¶
塞鬱不窮吳山髙漸出客行殊未巳沐澡期終吉椒桂¶
奠芳樽風雲下虗室館宇肅而靜神心康且逸伊我非¶
<pb:KR4h0140_WYG_043-4b>¶
真龍勿驚疲朽質¶
　　　安徳山池宴集(安徳楊師/道封號)¶
朝宰論思暇髙宴臨方塘雲飛鳳臺管風動令君香細¶
草開金埒流霞泛羽觴虹橋分水態鏡石引菱光上才¶
同振藻小技謬連章懐音自蘭室徐歩返山荘¶
　　　和許侍郎遊昆明池(一本無/許字)¶
神池望不(一作/北)極滄波接逺天儀星似河漢落景類虞¶
泉年深平館宇道泰偃戈船差池下鳬雁掩映生雲煙¶
<pb:KR4h0140_WYG_043-5a>¶
浪花開巳合風文直且連稅馬金堤外横舟石岸前羽¶
觴傾緑蟻飛日落紅鮮積水浮深智明珠曜雅篇大鯨¶
方逺擊沉灰獨未然知君嘯儔侣短翮徒聮翩¶
　　　賦得魏都¶
炎運精華歇清都寳命開帝里三方盛王庭萬國來𤣥¶
武疏遥隥金鳳上層臺乍進仙童藥時傾避暑杯南館¶
招竒士西園引上才還惜劉公幹疲病清漳隈¶
　　　賦禮記¶
<pb:KR4h0140_WYG_043-5b>¶
玉帛資王㑹郊丘叶聖情重廣(一作/典)開環堵至道軼金¶
籯盤薄依厚地遥裔騰太清方恱升中禮足以慰餘生¶
　　　奉和正日臨朝應詔¶
化歴昭唐典承天順夏正百靈警朝禁(一作/軒籞)三辰揚斾¶
旌充庭富禮樂髙讌齒簪纓獻夀符萬嵗移風韻九成¶
　　　妾薄命¶
團扇秋風起長門夜月明羞聞拊背入恨說舞腰輕太¶
常先(一作/應)巳醉劉君恒帶酲横陳每虗設吉夢竟何成¶
<pb:KR4h0140_WYG_043-6a>¶
　　　火鳳詞二首¶
歌聲扇後(一作/裏)出妝影鏡(一作/扇)中輕未能令掩笑何處¶
欲障聲知音自不惑得念是分明莫見雙嚬斂疑人含¶
笑情¶
佳人靚晚妝清唱動蘭房影出(一作/入)含風扇聲飛照日¶
梁嬌嚬睂際斂逸韻口中香自有横陳㑹(一作/分)應憐秋¶
夜長¶
　　　奉和初春出遊應令¶
<pb:KR4h0140_WYG_043-6b>¶
鳴笳出望苑飛蓋下芝田水光浮落照霞彩淡輕煙柳¶
色迎三月梅花隔二年日斜歸騎動餘興滿山川¶
　　　寄楊公¶
公子盛西京光華早著名分庭接遊士虗館待時英髙¶
閣浮香出長廊寳釧鳴面花無隔笑歌扇不障聲¶
　　　戲贈潘徐城門迎兩新婦¶
秦晉稱舊匹潘徐有世親三星宿已㑹四徳婉而嬪雲¶
光鬢裏薄月影扇中新年華與妝面共作一芳春¶
<pb:KR4h0140_WYG_043-7a>¶
　　　送别¶
眷言一杯酒悽愴起離憂夜花飄露氣暗水急還流雁¶
行遥上月蟲聲迥映(一作/應)秋明日(一作/月)河梁上誰與論¶
仙舟¶
　　　雨後¶
晩來風景麗晴初物色華薄雲向空盡輕虹逐望斜後¶
窗臨岸竹前堦枕浦沙寂寥無與晤尊酒論(一作/對)風花¶
　　　文徳皇后挽歌¶
<pb:KR4h0140_WYG_043-7b>¶
裵回兩儀殿悵望九成臺玉輦終辭宴瑶筐遂不開野¶
曠隂風積川長思鳥來寒山寂已暮虞殯有餘哀¶
　　　詠蟬¶
清心自飲露哀響乍吟風未上華冠側先驚翳葉中¶
　　　詠螢火示情人¶
窗裏憐燈暗堦前畏月明不辭逢露濕祗為重宵行¶
　　　春眺¶
疲痾荷拙患淪躓合幽襟栖息在何處丘中鳴素琴¶
<pb:KR4h0140_WYG_043-8a>¶
　　　　句¶
　今日持團扇非是為秋風(賦得班去趙姬/升  見詩式)¶
　¶
　¶
　¶
　¶
　¶
　¶
<pb:KR4h0140_WYG_043-8b>¶
　¶
　¶
　¶
　¶
　¶
　¶
　¶
御定全唐詩巻四十三¶
