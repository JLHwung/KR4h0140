# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:56.272915
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百二十九
<pb:KR4h0140_WYG_629-1a>¶
　欽定四庫全書¶
御定全唐詩巻六百二十九¶
　　陸龜蒙¶
　　　　和襲美友人許惠酒以詩徴之¶
　涷醪初漉嫰如春輕蟻漂漂雜蘂塵得伴方平同一醉¶
　眀朝應作蔡經身¶
　　　　聞圓載上人挟儒書洎釋典歸日本國更作一¶
　　　　絶以送之¶
<pb:KR4h0140_WYG_629-1b>¶
　九流三蔵一時傾萬軸光凌渤澥聲從此遺編東去後¶
　却應荒外有諸生¶
　　　　閒吟¶
　閒吟料得三更盡始把孤燈背竹窻一夜西風髙浪起¶
　不教歸夢過寒江¶
　　　　秘色越器¶
　九秋風露越窑開奪得千峰翠色来好向中宵盛沆瀣¶
　共嵇中散鬬遺杯¶
<pb:KR4h0140_WYG_629-2a>¶
　　　景陽宫井¶
古堞煙埋宫井樹陳主吳姬墮泉處舜没蒼梧萬里雲¶
却不聞將二妃去¶
　　　江南二首¶
便風船尾香秔熟細雨層頭赤鯉跳待得江餐閑望足¶
(一作/處)日斜方動木蘭橈¶
村邊紫豆花垂次岸上紅梨葉戰初莫怪煙中重囘首¶
酒家(一作/旗)青紵一行書¶
<pb:KR4h0140_WYG_629-2b>¶
　　　溪思雨中¶
雨映前山萬絇(一作/句)絲㯭聲衝破(一作/碎)似鳴機無端織¶
得愁成段堪作騷人酒病衣¶
　　　江城夜泊¶
漏移寒箭丁丁急月挂虚弓靄靄眀此夜離魂堪射斷¶
更須江笛兩三聲¶
　　　宫人斜¶
草著(一作/樹)愁煙似不春晚鶯哀怨問行人須知一種埋¶
<pb:KR4h0140_WYG_629-3a>¶
香骨猶勝昭君作虜塵¶
　　　送棊客¶
滿目山川似勢棊況當秋雁正斜飛金門若召羊𤣥保¶
賭取江東太守歸¶
　　　漢宫詞¶
招靈閣上霓旌絶柏梁臺中珠翠稠一身三十六宫夜¶
露滴玉盤青桂秋¶
　　　上清¶
<pb:KR4h0140_WYG_629-3b>¶
玉林風露寂寥清仙妃對月閒吹笙新篁冷澀曲未盡¶
細拂雲枝棲鳯驚¶
　　　秋荷¶
蒲茸承露有佳色茭葉束煙如效顰盈盈一水不得渡¶
冷翠遺香愁向人¶
　　　有别二首¶
且將絲䋏繫蘭舟醉下煙汀減去愁江上有樓君莫上¶
落花隨浪(一作/水)正東流¶
<pb:KR4h0140_WYG_629-4a>¶
池上已看鶯舌黙雲間應即雁翰開唯愁别後當風立¶
萬樹將秋入恨来¶
　　　病中曉思¶
月墮霜西竹井寒轆轤絲凍下缾難幽人病久渾成渴¶
愁見龍書一鼎乾¶
　　　送友人之湖上¶
故人溪上有漁舟竿倚風蘋夜不收欲寄一函聊問訊¶
洪喬寧作置書郵¶
<pb:KR4h0140_WYG_629-4b>¶
　　　寒日逢僧¶
瘦脛髙褰梵屧輕野塘風勁錫環鳴如何不向深山裏¶
坐擁閑雲過一生¶
　　　冬栁¶
栁汀斜對野人窻零落衰條傍曉江正是霜風飄斷處¶
寒鷗驚起一雙雙¶
　　　寄友人¶
敬亭寒夜溪聲裏同聽先生講太𤣥上得雲梯不囘首¶
<pb:KR4h0140_WYG_629-5a>¶
釣竿猶在五湖邊¶
　　　島樹¶
波濤漱苦盤根淺風雨飄多著葉遲迥出孤煙殘照裏¶
鷺鶿相對立髙枝¶
　　　頭陀僧¶
萬峰圍繞一峰深向此長修苦行心自埽雪中歸鹿跡¶
天眀恐被獵人尋¶
　　　晚渡¶
<pb:KR4h0140_WYG_629-5b>¶
半波風(一作/飛)雨半波晴漁曲飄秋野調清各様蓮船逗¶
村去笠簷蓑袂有殘(一作/餘)聲¶
　　　贈老僧二首¶
枯貌自同霜裏木餘生唯指佛前燈少時寫得坐禪影¶
今見問人何處僧¶
自有家山供衲線不離溪曲取菴茅舊曽聞説林中鳥¶
定後長来頂上巢¶
　　　憶山泉¶
<pb:KR4h0140_WYG_629-6a>¶
一夜寒聲来夢裏平眀著屐到聲邊心期盛夏同(一作/重)¶
過此脱却荷衣石上眠¶
　　　白芙蓉¶
澹然相對却成勞月染風裁箇箇髙似説玉皇親謫墮¶
至今猶著水霜袍¶
　　　嚴光釣臺¶
片帆竿外揖清風石立(一作/上)雲孤萬古中不是狂奴為¶
故態仲華爭得黒頭公¶
<pb:KR4h0140_WYG_629-6b>¶
　　　讀陳拾遺集¶
蓬顆何時與恨平蜀江衣帶蜀山輕尋聞騎士梟黄祖¶
自是無人祭禰衡¶
　　　吳宫懐古¶
香逕長洲盡棘叢奢雲豔雨秖悲風吳王事事須亡國¶
未必西施勝六宫¶
　　　送琴客之建康¶
蕙風杉露共泠泠三峡寒泉漱玉清君到南朝訪遺事¶
<pb:KR4h0140_WYG_629-7a>¶
栁家雙鎻舊知名¶
　　　閨怨¶
白袷行人又逺遊日斜空上映花樓愁絲墮絮相逢著¶
絆惹春風卒未休¶
　　　丁香¶
江上悠悠人不問十年雲外醉中身殷勤解却丁香結¶
縱(一作/從)放繁枝散誕春¶
　　　種蒲¶
<pb:KR4h0140_WYG_629-7b>¶
杜若溪邊手自移旋抽煙劒碧參差何時織得孤帆去¶
懸向秋風訪所思¶
　　　范蠡¶
平吳専越禍胎深豈是功成有去心句踐不知嫌鳥喙¶
歸来猶自鑄良金¶
　　　山僧二首¶
山蘚㡬重生草履澗(一作/洞)泉長自滿銅缾時將如意敲¶
眠虎遣向林間坐聽經¶
<pb:KR4h0140_WYG_629-8a>¶
一夏不離蒼島上秋来頻話石城南思歸瀑布聲前坐¶
却把松枝拂舊菴¶
　　　上雲樂¶
青絲作筰(一作/笮)桂為船白兎𢷬藥蝦蟇丸便浮天漢泊¶
星渚囘首笑君承露盤¶
　　　新秋雜題六百¶
　　　　眠¶
一簟臨窻薤葉秋小簾風蕩半離鉤魂清雨急夢難到¶
<pb:KR4h0140_WYG_629-8b>¶
身在五湖波上頭¶
　　　　行¶
尋人直到月塢北覓鶴便過雲峰西只今猶有疎野調¶
但繞莓苔風雨畦¶
　　　　倚¶
橘下凝情香染巾竹邊留思露揺身背煙垂首(一作/手)盡¶
日立憶得山中無事人¶
　　　　吟¶
<pb:KR4h0140_WYG_629-9a>¶
憶山揺膝石上晚懐古掉頭溪畔涼有時得句一聲發¶
驚起鷺鶿和夕陽¶
　　　　食¶
日午空齋帶睡痕水蔬山藥薦盤飱林烏信我無機事¶
長到而今下石盆¶
　　　　坐¶
偶避蟬聲来隙地忽隨鴻影入遼天閒僧不會寂寥意¶
道學西方人坐禪¶
<pb:KR4h0140_WYG_629-9b>¶
　　　新沙¶
渤澥聲中漲小隄官家知後海鷗知蓬莱有路教人到¶
應亦年年税紫芝¶
　　　鄴宫詞二首¶
魏武平生不好香楓膠蕙炷潔宫房可知遺令非前事¶
却有餘薫在繡囊¶
花飛蝶駭不愁人水殿雲廊别置春曉日靚妝千騎女¶
白櫻桃下紫綸巾¶
<pb:KR4h0140_WYG_629-10a>¶
　　　古别離¶
仙人左手把長箭欲射日烏烏不棲何事離情畏眀發¶
一心唯恨汝南雞¶
　　　髙道士¶
峩眉道士風骨峻手把玉皇書一通東遊借得琴髙鯉¶
騎入蓬萊清淺中¶
　　　蔬食¶
孔融不要留殘膾庾悦無端恡子鵝香稻熟来秋菜嫰¶
<pb:KR4h0140_WYG_629-10b>¶
伴僧餐了聽雲和¶
　　　寄逺¶
縹梨花謝鶯口喫黄犢少年人未歸畫扇紅弦相掩映¶
獨看斜月下簾衣¶
　　　山中僧¶
手闗(一作/開)一室翠微裏日暮白雲棲半間白雲朝出天¶
際去若比老僧猶(一作/雲)未閒¶
　　　洞宫秋夕¶
<pb:KR4h0140_WYG_629-11a>¶
濃霜打葉落地聲南溪石泉細泠泠洞宫寂寞人不去¶
坐見月生雲母屏¶
　　　連昌宫詞二首¶
　　　　門¶
金鋪零落獸鐶空斜揜雙扉細草中日暮鳥歸(一作/啼)宫¶
樹緑不聞鴉軋閉春風¶
　　　　階¶
草没苔封疊翠斜墜紅千葉擁殘霞年年直為秋霖苦¶
<pb:KR4h0140_WYG_629-11b>¶
滴陷青珉隱起花¶
　　　懐宛陵舊遊¶
陵陽佳地昔年遊謝朓青山李白樓唯有日斜溪上思¶
酒旗風影落春流¶
　　　松石曉景圖¶
霜骨雲根慘澹愁宿煙封著未全收將歸與説文通後¶
寫得松江岸上秋¶
　　　釣車¶
<pb:KR4h0140_WYG_629-12a>¶
小輪輕線妙無雙曽伴幽人酒一缸洛客見詩如有問¶
輾煙衝雨過桐江¶
　　　漉酒巾¶
靖節髙風不可攀此巾猶墜(一作/墮)凍醪間偏宜雪夜山¶
中戴認取時情與醉顔¶
　　　華陽巾¶
蓮花峰下得佳名雲褐相兼上鶴翎須是古壇秋霽後¶
靜焚香炷禮寒星¶
<pb:KR4h0140_WYG_629-12b>¶
　　　方響¶
擊霜寒玉亂丁丁花底秋風拂坐生王母閒看漢天子¶
滿猗蘭殿佩環聲¶
　　　白鷺¶
雪然飛下立蒼苔應伴江鷗拒我来見欲扁舟揺蕩去¶
倩君先作水雲媒¶
　　　溪行¶
晚天寒雨上灘時他已揚舲我尚遲自是檣低帆幅少¶
<pb:KR4h0140_WYG_629-13a>¶
溪風終不兩般吹¶
　　　太湖叟¶
細槳輕船賣石歸酒痕狼籍徧苔衣攻車戰艦繁如織¶
不肯囘頭問是非¶
　　　荅友人¶
荆卿雄骨化為塵燕市應無共飲人能脱鷫鸘来換酒¶
五湖賖與一年春¶
　　　偶作¶
<pb:KR4h0140_WYG_629-13b>¶
酒信巧為繰病緒花音長作嫁愁媒也知愁病堪囘避¶
爭奈流鶯喚起来¶
　　　春思二首¶
竹外麥煙愁漠漠短翅啼禽飛魄魄此時憶著千里人¶
獨坐支頤看花落¶
江南酒熟清眀天髙髙緑斾當風懸誰家無事少年子¶
滿面落花猶醉眠¶
　　　訪僧不遇¶
<pb:KR4h0140_WYG_629-14a>¶
櫂倚東林欲問禪逺公飛錫未應還䝉莊弟子相看笑¶
何事空門亦有闗¶
　　　謝山泉¶
決決春泉出洞霞石壜封寄野人家草堂盡日留僧坐¶
自向前溪摘茗芽¶
　　　洞宫夕(一作華/陽觀)¶
月午山空桂花(一作中天/月冷霜華)落華陽道士雲衣薄石壇香¶
(一作/風)散步虛聲杉雲(一作/露)清泠(一作/泠泠)滴栖鶴¶
<pb:KR4h0140_WYG_629-14b>¶
　　　峡客行¶
萬仞峰排千劒束孤舟夜繫峰頭宿蠻溪雪壊蜀江傾¶
灩澦朝来大如屋¶
　　　江邊¶
江邊日晚潮煙上樹裏鴉鴉桔橰響無因得似灌園翁¶
十畝春蔬一藜杖¶
　　　簾¶
枕映疎容晩向欹秋煙脈脈雨微微逆風障燕尋常事¶
<pb:KR4h0140_WYG_629-15a>¶
不學人前當妓衣¶
　　　開元雜題七首¶
　　　　玉龍子¶
何代奇工碾玉英細髯纎角盡雕成煙乾霧悄君心苦¶
風雨長隨一擲聲¶
　　　　照夜白¶
雪虯輕駿步如飛一練騰光透月旗應笑穆王抛萬乗¶
踏風鞭露向瑶池¶
<pb:KR4h0140_WYG_629-15b>¶
　　　　舞馬¶
月窟龍孫四百蹄驕驤輕步應金鞞曲終似要君王寵¶
囘望紅樓不敢嘶¶
　　　　雜伎¶
拜象馴犀角觝豪星丸霜劒出花髙六宫爭近乗輿望¶
珠翠三千擁赭袍¶
　　　　雪衣女¶
嫩紅鉤曲雪花攢月殿棲時片影殘自説夜来春夢惡¶
<pb:KR4h0140_WYG_629-16a>¶
　學持金偈玉欄干¶
　　　　　繡嶺宫¶
　繡嶺花殘翠倚空碧窻瑶砌舊行宫閑乗小駟濃隂下¶
　時舉金鞭半袖風¶
　　　　　湯泉¶
　暖殿流湯數十間玉渠香細浪囘環上皇初解雲衣浴¶
　珠櫂時敲瑟瑟山¶
　　　　題杜秀才水亭(一本題上有荆/溪早景四字)¶
<pb:KR4h0140_WYG_629-16b>¶
　曉和風露立晴煙秖恐腥魂涴洞天雲肆有龍君若買¶
　便敲初日鑄金錢¶
　　　　翠碧¶
　紅襟翠翰兩參差徑拂煙華上細枝春水漸生魚易得¶
　莫辭風雨坐多時¶
　¶
　¶
御定全唐詩巻六百二十九¶
