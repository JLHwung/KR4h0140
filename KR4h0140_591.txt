# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:54.688630
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百九十一
<pb:KR4h0140_WYG_591-1a>¶
　欽定四庫全書¶
御定全唐詩巻五百九十一¶
　　崔珏¶
　崔珏字夢之嘗寄家荆州登大中進士第由幕府拜祕¶
　書郎為淇縣令有惠政官至侍御詩一巻¶
　　　　道林寺¶
　臨湘之濱麓之隅西有松寺東岸無松風千里擺不斷¶
　竹泉瀉入于僧厨宏梁大棟何足貴山寺難有山泉俱¶
<pb:KR4h0140_WYG_591-1b>¶
　四時唯夏不敢入燭龍安敢停斯須遠公池上種何物¶
　碧羅扇底紅鱗魚香閣朝鳴大法鼓天宮夜轉三乗書¶
　野花市井栽不著山雞飲啄聲相呼金檻僧迴步步影¶
　石盆水濺聯聯珠北臨高處日正午舉手欲摸黃金烏¶
　遙江大船小於葉遠村雜樹齊如蔬潭州城郭在何處¶
　東邊一片青糢糊今來古往人滿地勞生未了歸丘墟¶
　長卿之門久寂寞五言七字誇規模我吟杜詩清入骨¶
　灌頂何必須醍醐白日不照耒陽縣皇天厄死飢寒軀¶
<pb:KR4h0140_WYG_591-2a>¶
明珠大貝採欲盡蚌蛤空滿赤沙湖今我題詩亦無味¶
懷賢覽古成長吁不如興罷過江去已有好月明歸途¶
　　　美人嘗茶行¶
雲鬟枕落困春泥玉郎為碾瑟瑟塵閒教鸚鵡啄牕響¶
和嬌扶起濃睡人銀瓶貯泉水一掬松雨聲來乳花熟¶
朱脣啜破綠雲時咽入香喉爽紅玉明眸漸開橫(一作/轉)¶
秋水手撥絲篁醉心起臺時(一作/前)却坐推金箏不語思¶
量夢中事¶
<pb:KR4h0140_WYG_591-2b>¶
　　　門前栁(第一句/缺一字)¶
門前蜀栁　知春風澹暖烟愁殺人將謂只栽郡樓下¶
不知迤邐連南津南津栁色連南市南市戎州三百里¶
夷陬蠻落相連接故鄉莫道心先死我今帝里尚有家¶
門前嫩栁插(一作/披)仙霞晨霑太乙壇邊雨暮宿鳯凰城¶
裏鵶别來三載當誰道門前年年綠陰好春來定解飛¶
雪花雨後還應庇烟草憶昔當年栽栁時新芽茁茁嫌¶
生遲如今宛轉稊著地常向綠陰勞夢思不道彼樹好¶
<pb:KR4h0140_WYG_591-3a>¶
不道此樹惡試將此意問野人野人盡道生處樂為報¶
門前楊栁栽我應來嵗當歸來縱令樹下能攀折白髮¶
如絲心似灰¶
　　　岳陽樓晩望¶
乾坤千里水雲間釣艇如萍去復還樓上北風斜捲席¶
湖中西日倒銜山懷沙有恨騷人往鼔瑟無聲帝子閒¶
何事黃昏尚凝睇數行烟樹接荆蠻¶
　　　哭李商隠¶
<pb:KR4h0140_WYG_591-3b>¶
成紀星郎字義山適歸高(一作/黄)壤抱長歎詞林枝葉三¶
春盡學海波瀾一夜乾風雨巳吹燈燭滅姓名長在齒¶
牙寒只應物外攀琪樹便著霓裳(一作/衣)上絳(一作/玉)壇¶
虛負凌雲萬丈才一生襟抱未曽開鳥啼花落人何在¶
竹死桐枯鳯不來良馬足因無主踠舊交心為絶弦哀¶
九泉莫嘆三光隔又送文星入夜臺¶
　　　和友人鴛鴦之什¶
翠鬛紅衣(一作/毛)舞夕(一作/落)暉水禽情似此禽稀暫分烟¶
<pb:KR4h0140_WYG_591-4a>¶
島猶回首只渡寒塘亦共(一作/並)飛映霧乍(一作/盡)迷珠(一/作)¶
(金/)殿瓦逐梭齊上(一作/還似)玉人機採蓮無限蘭橈女笑指¶
中流羨(一作/候)爾歸¶
寂寂春塘烟晩(一作/曉)時兩心和影共依依溪頭日暖眠¶
沙穩渡口風寒浴浪稀翡翠莫誇饒彩飾鸊鵜須羨好¶
毛衣蘭深芷密無人見相逐相呼何處歸¶
舞鶴翔鸞俱别離可憐生死兩相隨紅絲毳落眠汀處¶
白雪花成蹙浪時琴上只聞交頸語牕前空展共飛詩¶
<pb:KR4h0140_WYG_591-4b>¶
(一作/時)何如相見長相對肯羨人間多所思¶
　　　有贈¶
莫道粧成斷客腸粉胸綿手白蓮香烟分頂上三層緑¶
劒截眸中一寸光舞勝栁枝腰更軟歌嫌珠貫曲猶長¶
雖然不似王孫女解愛臨卭賣賦郎¶
錦里芬芳少佩蘭風流全占似君難心迷曉夢牕猶暗¶
粉落香肌汗未乾兩臉夭桃從鏡發一眸春水照人寒¶
自嗟此地非吾土不得如花嵗嵗看¶
<pb:KR4h0140_WYG_591-5a>¶
　　　和人聽歌¶
氣吐幽蘭出洞房樂人先問調宮商聲和細管珠纔轉¶
曲度沈烟雪更香公子不隨腸萬結離人須落淚千行¶
巫山唱罷行雲過猶自微塵舞畫梁¶
紅臉初分翠黛愁錦筵歌板拍清秋一樓春雪和塵起¶
午夜寒泉帶雨流座上美人心盡死尊前旅客淚難收¶
莫辭更送劉郎酒百斛明珠異日酬¶
　　　水晶枕¶
<pb:KR4h0140_WYG_591-5b>¶
千年積雪萬年冰掌上初擎力不勝南國舊知何處得¶
北方寒氣此中凝黃昏轉燭螢飛沼白日褰簾水在簪¶
蘄簟蜀琴相對好裁詩乞與滌煩襟¶
　　　席間詠琴客¶
七條絃上五音寒此藝知音自古難唯有河南房次律¶
始終憐得董庭蘭¶
　　　句¶
楚王宮地羅含宅賴許時時聽法來(早梅贈李商隠/  見商隠集注)¶
<pb:KR4h0140_WYG_591-6a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_591-6b>¶
　¶
　¶
　¶
　¶
　¶
　¶
　¶
御定全唐詩巻五百九十一¶
