# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.616186
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百七
<pb:KR4h0140_WYG_407-1a>¶
　欽定四庫全書¶
御定全唐詩巻四百七¶
　　元稹¶
　　　　酬盧祕書(并序/)¶
　　　予自唐歸京之歳祕書郎盧拱作喜遇白贊善學¶
　　　士詩二十韻兼以見貽白詩酬和先出予草蹙末¶
　　　暇皇(一作/盧)頻有致師之挑故篇末不無憤辭其次¶
　　　用本韻習然也¶
<pb:KR4h0140_WYG_407-1b>¶
　偶有衝天氣都無處世才未容榮路稳先蹋禍機開分¶
　久沉荆掾慙經厠柏臺理推愁易惑鄉思病難裁夜伴¶
　吴牛喘春驚𦍤鴈回北人腸斷送西日眼穿隤唯望魂¶
　歸去那知詔下來涸魚千丈水殭燕一聲雷幽匣提清¶
　鏡衰顔拂故埃夢雲期紫閣厭雨别黄梅親戚迎時到¶
　班行見處陪文工猶畏忌朝士絶嫌猜新識蓬山傑深¶
　交翰苑材連投珠作貫獨和玉成堆劇敵徒相軋羸師¶
　亦自媒磨礱刮骨刃翻擲委心灰恐被神明哭憂為造¶
<pb:KR4h0140_WYG_407-2a>¶
化災私調破葉箭定飲搴旗杯金寳潜砂礫芝蘭似草¶
萊憑君毫髪鑒莫遣翳莓苔¶
　　　見人詠韓舍人新律詩因有戲贈¶
喜聞韓古調兼愛近詩篇玉磬聲聲徹金鈴箇箇圓髙¶
疎明月下細膩早春前花態繁於綺閨情軟似綿輕新¶
便妓唱凝妙入僧禪欲得人人伏能教面面全延之(一/作)¶
(清/)苦拘檢摩詰好因縁七字排居敬千詞敵樂天(侍御/八兄)¶
(能為七言絶句贊善/白君好作百韻律詩)殷勤閒太祝(張君/籍)好去老通川(自/謂)¶
<pb:KR4h0140_WYG_407-2b>¶
莫漫裁章句湏饒紫禁仙¶
　　　奉和權相公行次臨闕驛逄鄭僕射相公歸朝¶
　　　俄頃分途因以奉贈詩十四韻¶
帝下赤霄符搜求造化爐中台歸内座太一直南都黄¶
霸乗軺入王尊叱馭趨萬人東道送六纛北風驅棧閣¶
纔傾盖闗門已合繻貫魚行邐迤交馬語踟蹰去速熊¶
羆兆來馳虎豹夫昔憐三易地今訝兩分途别路環山¶
雪離章運寸珠鋒鋩斷犀兕波浪沒蓬壺區宇聲雖動¶
<pb:KR4h0140_WYG_407-3a>¶
淮河孽未誅將軍遥策畫師氏密訏謨漢上壇仍築襃¶
西陣再圖公方先二虜何暇進愚儒¶
　　　酬樂天東南行詩一百韻(并序/)¶
　　元和十年三月二十五日予司馬通州二十九日¶
　　與樂天於鄠東蒲池村别各賦一絶到通州後予¶
　　又寄一篇尋而樂天貺予八首予時瘧病將死一¶
　　見外不復記憶十三年予以赦當遷簡省書籍得¶
　　是八篇吟歎方極適崔果州使至為予致樂天去¶
<pb:KR4h0140_WYG_407-3b>¶
　　年十二月二日書書中寄予百韻至兩韻凡二十¶
　　四章屬李景信校書自忠州訪予連牀遞飲之間¶
　　悲咤使酒不三兩日盡和去年已來三十二章皆¶
　　畢李生視草而去四月十三日予手寫為上下巻¶
　　仍依次重用本韻亦不知何時得見樂天因人或¶
　　寄去通之人莫可與言詩者唯妻淑在旁知狀(其/本)¶
　　(巻尋時於峽州面付樂天别本都在唱/和巻中此巻唯五言大律詩二首而已)¶
我病方吟越君行已過湖(元和十年閏六月至通州染/瘴危重八月聞樂天司馬江)¶
<pb:KR4h0140_WYG_407-4a>¶
(州/)去應縁直道哭不為窮途亞竹寒驚牖空堂夜向隅¶
暗魂思背燭危夢怯乗桴(此後每聨之内半述巴/蜀土風半述江鄉物産)坐痛¶
筋骸憯旁嗟物候殊雨蒸蟲沸渭浪湧怪睢盱索綆飄¶
蚊蚋蓬麻甃舳艫短簷苫稻草微俸封(去/聲)漁租泥(去/聲)浦¶
喧撈蛤荒郊險鬬貙鯨吞近溟漲猿閙接黔巫芒屩泅¶
牛婦了頭蕩槳夫酢醅荷裹賣醨酒水淋沽(巴民造酒/如淋醋法)¶
舞態翻鸜鵒歌詞咽鷓鴣夷音啼似笑蠻語謎相呼江¶
郭船添店山城木豎郛吠聲沙市犬争食墓林烏獷俗¶
<pb:KR4h0140_WYG_407-4b>¶
誠堪憚妖神甚可虞欲令仁漸及已被瘧潜圖膳減思¶
調鼎行稀恐蠧樞雜蓴多剖鱔和黍半蒸菰緑糭新菱¶
實金丸小木奴(巴橘酸澁/大如彈丸)芋羮真蹔淡䶉炙漫塗蘇炰¶
鼈那勝羜烹鯄只似鱸(通州俗以/鯄魚為鱠)楚風輕似蜀巴地濕¶
如吴氣濁星難見州斜日易晡通宵但雲霧未酉即桑¶
榆(此後並言/巴中風俗)瘴窟蛇休蟄炎溪暑不徂倀魂隂呌嘯鵩¶
貎晝踟蹰鄉里家藏蠱官曹世乏儒斂緡偷印信傳箭¶
作符繻椎髻抛巾幗鑹刀代轆轤當心鞙銅鼓背弝射¶
<pb:KR4h0140_WYG_407-5a>¶
桑弧(巴民盡射木弓/仍於弓左安箭)豈復民甿料湏將鳥獸驅是非渾¶
並漆詞訟敢研朱陋室鴞窺伺衰形蟒覬覦鬢毛霜㸃¶
合&KR0109;淚血痕濡倍憶京華伴偏忘我爾軀(此後並言與/樂天同科共)¶
(遊處/等事)謫居今共逺榮路昔同趨科試銓衡局衙參典校¶
厨(書判同年/校正同省)月中分桂樹天上識昌蒲應召逄鴻澤陪¶
游值賜酺心唯撞衛磬耳不亂齊竽(此後並言同/應制時事)海岱¶
詞鋒截皇王筆陣敺疾奔凌騕褭髙唱軋吴歈㸃檢張¶
儀舌提攜傅説圖擺囊看利頴開頷出明珠並取千人¶
<pb:KR4h0140_WYG_407-5b>¶
特皆非十上徒白麻雲色膩墨詔電光麤衆口貪歸羙¶
何顔敢妬姝秦臺納紅旭鄷匣洗黄壚諫獵寧規避彈¶
豪詎囁嚅胏肝憎巧曲蹊徑絶縈迂誓遣朝綱振忠饒¶
翰苑輸(元和四年為監察御/史樂天為翰林學士)驥調方汗血蠅㸃忽成盧¶
遂謫栖遑椽還飛送别盂痛嗟親愛隔顛望友朋扶狸¶
病翻随䑕驄羸返作駒物情良徇俗時論太誣吾瓶罄¶
罍偏恥松摧柏自枯虎雖遭䧟穽龍不怕泥塗(此已上/並述五)¶
(年貶椽江陵樂/天亦遭罹謗鑠)重喜登賢苑方欣佐伍符(九年樂天除/太子贊善予)¶
<pb:KR4h0140_WYG_407-6a>¶
(從事唐/州也)判身入矛㦸輕敵比錙銖驛騎來千里天書下¶
九衢因教罷飛檄便許到皇都(十年春自唐州/詔予召入京)舟敗罌¶
浮漢驂疲杖過邗郵亭一蕭索&KR0463;候各﨑嶇餽餉人推¶
輅誰何吏執殳拔家逃力役連鏁責(音/債)逋誅防戍兄兼¶
弟收田婦與姑縑緗工女竭青紫使臣紆望國參雲樹¶
歸家滿地蕪破窗塵&KR1558;&KR1558;幽院鳥嗚嗚(此巳下並言靖/安里無人居觸)¶
(目荒/凉)祖竹藂新筍孫枝壓舊梧晩花狂蛺蝶殘蔕宿茱¶
萸始悟摧林秀因銜避繳蘆文房長遣閉經肆未曽鋪¶
<pb:KR4h0140_WYG_407-6b>¶
鵷鷺方求侣鴟鳶已嚇雛徴還何鄭重斥去亦湏臾迢¶
遞投遐徼蒼黄出奥區通川誠有咎湓口定無辜(三月/稹之)¶
(通州八月樂/天之江州)利噐從頭匣剛腸到底刳薫蕕任盛貯稊¶
稗莫超踰公幹經時卧鍾儀幾歳拘光隂流似水蒸瘴¶
熱於鑪薄命知然也深交有矣夫救焚期骨肉投分刻¶
肌膚(本題云寄澧州李十一舎人果州崔二十二員外/開州韋大員外通州元九侍御庾三十二補闕杜)¶
(十四拾遺李二十助教竇/七校書兼投弔席八舎人)二妙馳軒陛三英詠袴襦(庾/三)¶
(十二杜十四並居北省李十/一崔二十二韋大各典方州)李多嘲蝘蜓竇數集蜘蛛¶
<pb:KR4h0140_WYG_407-7a>¶
(李二十雅善歌詩固多詠物之作/竇七頻改官銜屢有蜘蛛之喜)數子皆竒貨唯予獨¶
朽株邯鄲笑匍匐燕蒯受揶揄嬾學三閭憤甘齊百里¶
愚耽眠稀醒素憑醉少嗟吁學問徒為爾書題盡巳于¶
别猶多夢寐情尚感凋枯近喜司戎健尋傷掌誥徂(今/日)¶
(得樂天書六/年聞席八歿)士元名位屈伯道子孫無舊好飛瓊翰新¶
詩灌玉壺幾催閒處泣終作苦中娱廉藺聲相讓燕秦¶
勢豈俱此篇應絶倒休漫捋髭鬚(樂天戲題篇末云此/篇擬打足下寄容州)¶
(詩故有/戲譽)¶
<pb:KR4h0140_WYG_407-7b>¶
　　　和樂天送客遊嶺南二十韻(次用/本韻)¶
我自離鄉久君那度嶺頻一杯魂慘澹萬里路艱辛江¶
館連沙市瀧船泊水濱騎田廻北顧銅柱指南鄰大壑¶
浮三島周天過五均波心湧樓閣規外布星辰(交廣間/南極浸)¶
(髙北極浸低圓規度外星辰至衆/大如五曜者數十皆不在星經)狒狒穿筒格猩猩置¶
屐馴(郭璞云鷽鷽交廣山谷間有之南人俗法嘗用竹/筒穿臂以授之狒狒執臂輙笑笑則唇蔽兩目人)¶
(因自筒中出手以釘釘之於樹猩猩嗜酒好屐南人嘗/以羙酒置於其所且排十數屐猩猩見之驟相謂曰吾)¶
(既就擒矣然而漸飲至醉醉則穿破屐而行既不能去/相與泣而見獲故吴都賦曰猩猩啼而就擒鷽鷽笑而)¶
<pb:KR4h0140_WYG_407-8a>¶
(被格盖/為此)貢兼鮫女絹俗重語兒巾(南方去京華絶逺冠/冕不到唯海路稍通)¶
(吴中商肆多牓云/此有語兒巾子)舶主腰藏寶(南方呼波斯為舶主胡/人異寳多自懐藏以避)¶
(強/丐)黄家砦(柴去聲南/夷之區落)起塵歌鍾排象背炊爨上魚身(夷/民)¶
(大陳設則巨象背上作樂大魚出浮身若洲/島海人泊舟於旁因而炊爨其上魚不之覺)電白雷山¶
接旗紅賊艦新島夷徐市種廟覡趙佗神鳶跕方知瘴¶
蛇蘇不待春曙潮雲斬斬夜海火燐燐(海水夜擊之則/盡如火盖隂火)¶
(潜然之/謂也)冠冕中華客梯航異域臣果然皮勝錦吉了舌¶
如人風黖(一作/黕)秋茅葉煙埋曉月輪定應𤣥髪變焉用¶
<pb:KR4h0140_WYG_407-8b>¶
翠毛珍句漏沙湏買貪泉貨莫親能傳稚川術何患隐¶
之貧¶
　　　獻滎陽公詩五十韻(并啓/)¶
　　啓今月十七日公會儒於便廡稹亦謬容末席公¶
　　出棠樹之首章且識其目曰客有前進士韋張在¶
　　宋來會學由我而下聮為五言以羙之諸生怗怗¶
　　竦竦各盡詞以獻公公則舉其摧敵推案析理次¶
　　至數聮應若前定諸儒有不安者随為刮削變嫫¶
<pb:KR4h0140_WYG_407-9a>¶
　　為妍不廢暮而珠貫成就瑕不可掩者稹六聮耳¶
　　退而自咎且盛公之所為因而次用所聮翩賢等¶
　　五十一字合為一詩止詠公之詞業力翰洎生徒¶
　　學校之事而巳也其於勲位崇懿在國籍族地清¶
　　甲編世家政事徳羙播謳謡儉仁慈愛被親戚非¶
　　小儒造次之所盡大凡受褊狹者不可以語大持¶
　　杯棬而承澍雨自滿而止又安能測其霶沛之所¶
　　至哉惶恐無任俯伏待罪謹以啓陳不宣謹啓¶
<pb:KR4h0140_WYG_407-9b>¶
鄭驛騎翩翩孔門子弟賢文翁開學日正禮騁途年(張/秀)¶
(才正謩滎陽公/首薦登第也)駿骨黄金買英髦絳帳延趨風皆蹀足¶
侍坐各差肩解榻招徐穉登樓引仲宣鳳攢題字扇魚¶
落講經筵盛氣河包濟貞姿嶽柱天臯䕫當五百鄒魯¶
重三千科斗翻騰取闗睢教授先(滎陽公寮吏生/徒受詩有百數)篆垂¶
朝露滴詩綴夜珠聮逸禮多心匠焚書舊口傳陳遵修¶
尺牘阮瑀讓飛牋中的顔初啓抽毫踵未旋森羅萬木¶
合屬對百花全詞海跳波湧文星拂坐懸戴馮遥避席¶
<pb:KR4h0140_WYG_407-10a>¶
祖逖後施鞭西蜀凌雲賦東陽詠月篇勁芟鼇足斷精¶
貫蝨心穿浩汗神彌王颻颺興欲仙氷壺通皓雪綺樹¶
眇晴煙驅駕雷霆走鋪陳錦繡鮮清機登穾奥流韻溢¶
山川墨客膺潜服談賓膝誤前張鱗定摧敗折角反矜¶
憐句句推瓊玉聲聲播管弦纎新撩造化澒洞斡陶甄¶
衛磬琤鍧極齊竽僭濫偏空虚慙炙輠㸃竄許懐鈆憊¶
色秋來草哀吟雨後蟬自傷魂慘沮何暇思幽𤣥(稹病/瘧二)¶
(年求醫在此滎陽/公不忍歸之瘴鄉)喜到樽罍側愁親几案邉菁華知極¶
<pb:KR4h0140_WYG_407-10b>¶
矣胏腑尚求旃抵滯渾成醉徘徊轉慕膻老歎才漸少¶
閑苦病相煎瓦礫難追琢芻蕘分棄捐漫勞成懇懇那¶
得羙娟娟拙劣仍非速迂愚且異専移時停筆硯揮景¶
乏戈鋋儀舌忻猶在舒帷誓不褰㑹將連獻楚深恥謬¶
游燕蒲有臨書葉韋充讀易編沙湏披見寶經擬帶耕¶
田入霧長期閏持朱本望研輪轅呈曲直鑿枘取方圓¶
呼吸寧徒爾霑濡豈浪然過簫資響亮随水漲淪漣惜¶
日看圭短偷光恨壁堅勤勤彫朽木細細𨗳䝉泉傳癖¶
<pb:KR4h0140_WYG_407-11a>¶
　今應甚頭風昨已痊丹青公舊物一為變蚩妍¶
　¶
　¶
　¶
　¶
　¶
　¶
　¶
<pb:KR4h0140_WYG_407-11b>¶
　¶
　¶
　¶
　¶
　¶
　¶
　¶
御定全唐詩巻四百七¶
