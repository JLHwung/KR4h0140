# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:48.888823
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百四十四
<pb:KR4h0140_WYG_444-1a>¶
　欽定四庫全書¶
御定全唐詩巻四百四十四¶
　　白居易¶
　　　　郡齋旬假始命宴呈座客示郡寮(自此後在/蘇州作)¶
　公門日兩衙公假月三旬衙用決簿領旬以㑹親賔公¶
　多及私少勞逸常不均况為劇郡長安得閒宴頻下車¶
　已二月開筵始今晨初黔軍厨突一拂郡搨塵既備獻¶
　酬禮亦具水陸珍萍醅箬溪醑水鱠松江鱗侑食樂懸¶
<pb:KR4h0140_WYG_444-1b>¶
　動佐懽妓席陳風流吳中(一作/地)客佳麗江南人歌節㸃¶
　隨袂舞香遺在茵清奏凝未闋酡(一作/朱)顔氣(一作/酡)已春¶
　衆賔勿遽起羣(一作/郡)寮且逡廵無輕一日醉用犒九日¶
　勤微彼九日勤何以治吾民微此一日醉何以樂吾身¶
　　　　題西亭¶
　朝亦視簿書暮亦視簿書簿書視未竟蟋蟀鳴座隅始¶
　覺芳歳晩復嗟塵務拘西園景多暇可以少躊躇池鳥¶
　澹容與橋栁髙扶疎煙蔓嫋青薜水花披白蕖何人造¶
<pb:KR4h0140_WYG_444-2a>¶
兹亭華敞綽有餘四簷軒鳥翅複屋羅蜘蛛直廊抵曲¶
房䆗窱深且虚修竹夾左右清風来徐徐此宜宴佳(一/作)¶
(嘉/)賔鼔瑟吹笙竽荒淫即不可廢曠将何如幸有酒與¶
樂及時歡且娯忽其解郡印他人来此居¶
　　　郡中西園¶
閒園多芳草春夏香靡靡深樹足佳禽旦暮鳴不已院¶
門閉松竹庭徑穿蘭芷愛彼池上橋獨来聊徙倚魚依¶
藻長樂鷗見人暫起有時舟隨風盡日蓮照水誰知郡¶
<pb:KR4h0140_WYG_444-2b>¶
府内景物閒如此始悟喧静縁何嘗繫逺邇¶
　　　北亭卧¶
樹(一作/逺)緑晚隂合池涼朝氣清蓮開有佳色鶴唳無凡¶
聲唯此閒寂境惬我幽獨情病假十五日十日卧兹亭¶
明朝吏呼起還復視黎甿¶
　　　一葉落¶
煩暑鬱未退涼飇潜已起寒温與盛衰逓相為表裏蕭¶
蕭秋林下一葉忽先委勿言微揺落(一作一/葉微)揺落從此¶
<pb:KR4h0140_WYG_444-3a>¶
始¶
　　　崔湖州贈紅石琴薦煥如錦文無以荅之以詩¶
　　　酬謝¶
頳錦支緑綺韻同相感深千年古澗石八月秋堂琴引¶
出山水思助成金玉音人間無可比比我與君心¶
　　　九日宴集醉題郡樓兼呈周殷二判官¶
前年九日餘杭郡(一作在/餘杭)呼賔命宴虚白堂去年九日¶
到東洛今年九日来吳鄉兩邊蓬鬢一時白三處菊花¶
<pb:KR4h0140_WYG_444-3b>¶
同色黄一日日知添老病(一作/態)一年年覺惜重陽江南¶
九月未揺落栁青蒲緑稻穟香姑蘇臺榭倚蒼靄太湖¶
山水含清光可憐假日好天色公門吏静風景涼榜舟¶
鞭馬取賔客掃樓拂席排壺觴胡琴錚鏦指撥剌吳娃¶
美(一作/細)麗眉眼長笙歌一曲思凝絶金鈿再拜光低昻¶
日腳欲落備燈燭風頭漸髙加酒漿觥醆豓飜菡萏葉¶
舞鬟擺落茱萸房半酣憑檻起四顧七堰八門六十坊¶
逺近髙低寺間出東西南北橋相望水道脉分櫂鱗次¶
<pb:KR4h0140_WYG_444-4a>¶
里閭碁布城冊方人煙樹色無隙罅十里一片青茫茫¶
自問有何才與政髙㕔大館居中央銅魚今乃澤國節¶
刺史是古吳都王郊無戎馬郡無事門有棨㦸腰有章¶
盛時儻来合慚媿壯歳忽去還感傷從事醒歸應不可¶
使君醉倒亦何妨請君停杯聽我語此語真實非虚狂¶
五旬已過不為夭七十為期蓋是常須知菊酒登髙㑹¶
從此多無二十場¶
　　　同微之贈别郭虚舟鍊師五十韻¶
<pb:KR4h0140_WYG_444-4b>¶
我為江司馬君為荆判司俱當愁悴日始識虚舟師師¶
年三十餘白晳好容儀專心在鉛汞餘力工琴碁静彈¶
弦數聲閒飲酒一巵因指塵土下蜉蝣良可悲不聞姑¶
射上千歳冰雪肌不見遼城外古今塜纍纍嗟我天地¶
間有術人莫知得可逃死籍不唯走三尸授我叅同契¶
其辭妙且微六一閟扄鐍子午守雄雌我讀随日悟心¶
口了無疑黄芽與紫車謂其坐致之自負因自歎人生¶
號男兒若不佩金印即合翳玉芝髙謝人間世深結山¶
<pb:KR4h0140_WYG_444-5a>¶
中期泥壇方合矩鑄鼎圎中規鑪槖一以動瑞氣紅輝¶
輝齋心獨歎拜中夜偷一窺二物正訢合厥狀何怪竒¶
綢繆夫婦體狎獵魚龍姿簡寂館鐘後紫霄峰曉時心¶
塵未浄潔火候遂參差萬壽覬刀圭千功失毫釐先生¶
彈指起姹女隨煙飛始知縁㑹間隂隲不可移藥竈今¶
夕罷詔書明日追追我復追君次第承恩私官雖小大¶
殊同立白玉墀我直紫微闥手進賞罰詞君侍玉皇座¶
口含生殺機直躬易媒孽浮俗多瑕疵轉徙今安在越¶
<pb:KR4h0140_WYG_444-5b>¶
嶠吳江湄一提支郡印一建連帥旗何言四百里不見¶
如天涯秋風旦夕来白日西南馳雪霜各滿鬢朱紫徒¶
為衣師從廬山洞訪舊来於斯尋君又覓我風馭紛逶¶
迤帔裾曳黄絹鬚髮垂青絲逢人但斂手問道亦頷頤¶
孤雲難久留十日告将歸欵曲話平昔殷勤勉衰羸後¶
㑹杳何許前心日磷緇俗家無異物何以充别資素牋¶
一百句題附元家詩朱頂鶴一隻與師雲間騎雲間鶴¶
背上故情若相思時時摘一句唱作歩虚辭¶
<pb:KR4h0140_WYG_444-6a>¶
　　　霓裳羽衣(一有/舞字)歌(和微/之)¶
我昔元和侍憲皇曽陪内宴宴昭陽千歌百(一作/萬)舞不¶
可數就中最愛霓裳舞舞時寒食春風天玉鉤欄下香¶
案前案前舞者顔如玉不著人家(一作/間)俗衣服虹裳霞¶
帔歩揺冠鈿瓔纍纍佩珊珊娉婷似不勝羅綺顧聽樂¶
懸行復止磬簫筝笛逓相攙擊擫彈吹聲邐迤(凡法曲/之初衆)¶
(樂不齊唯金石絲竹次苐/發聲霓裳序初亦復如此)散序六奏未動衣陽臺宿雲¶
慵不飛(散序六徧無/拍故不舞也)中序擘騞初入拍秋竹竿裂春冰¶
<pb:KR4h0140_WYG_444-6b>¶
拆(中序始有拍/亦名拍序)飄然轉旋(去/聲)廻雪輕嫣然縱送㳺龍驚¶
小垂手後栁無力斜曵裾時雲欲生(四句皆霓裳/舞之初態)煙蛾¶
斂略不勝態風袖低昻如有情上元㸃鬟招萼緑王母¶
揮袂别飛瓊(許飛瓊萼緑/華皆女仙也)繁音急節十二徧跳珠撼玉¶
何鏗錚(霓裳破凡十/二徧而終)翔鸞舞了却收翅唳鶴曲終長引¶
聲(凡曲将畢皆聲拍促速唯/霓裳之末長引一聲也)當時乍見驚心目凝視諦¶
聽殊未足一落人間八九年耳冷不曽聞此曲湓城但¶
聽山魈語巴峡惟聞杜鵑哭(予自江州司馬/轉忠州刺史)移領錢唐¶
<pb:KR4h0140_WYG_444-7a>¶
第二年始有心情問(一作/聞)絲竹玲瓏箜篌謝好箏陳寵¶
觱栗沈平笙清弦脆管纎纖手教得霓裳一曲成(自玲/瓏以)¶
(下皆杭/之妓名)虚白亭前湖水畔前後祇應三度按便除庻子¶
抛却来聞道如今各星散今年五月至蘇州朝鐘暮角¶
催白頭貪看案牘常侵夜不聽笙歌直到秋秋来無事¶
多悶悶忽憶霓裳無處問聞君部内多樂徒問有霓裳¶
舞者無荅云七縣十(一作/州千)萬户無人知有霓裳舞唯寄¶
長歌與我来題作霓裳羽衣譜四幅花牋碧間紅霓裳¶
<pb:KR4h0140_WYG_444-7b>¶
實錄在其中千姿萬状分明見恰與昭陽舞者同眼前¶
髣髴覩形質昔日今朝想如一疑從魂夢呼召来似著¶
丹青圖寫出我愛霓裳君合知發於歌詠(一作/引)形於詩¶
君不見我歌云驚破霓裳羽衣曲(長恨/歌云)又不見我詩云¶
曲愛霓裳未拍時(錢唐/詩云)由来能事皆有主楊氏創聲君¶
造譜(開元中西涼府/節度楊敬述造)君言此舞難得(一作/其)人須是(一作/得)¶
傾城可憐女吳妖小玉飛作煙(夫差女小玉死後形見/於王其母抱之霏微若)¶
(煙霧/散空)越豓西施化為土嬌花巧笑久寂寥娃館苧蘿空¶
<pb:KR4h0140_WYG_444-8a>¶
處所如君所言誠有是君試從容聽我語若求國色始¶
翻傳但恐人間廢此舞妍媸優劣寜相逺大都只在人¶
擡舉李娟(一作/嬋)張態君莫嫌亦擬隨宜(一作/時)且教取(娟/態)¶
(蘇妓/之名)¶
　　　小童薛陽陶吹觱栗歌(和浙西李/大夫作)¶
剪削乾蘆插寒竹九孔漏聲五音足近来吹者誰得名¶
關璀老死李衮生衮今又老誰其嗣薛氏樂(一作/小)童年¶
十二指㸃之下師授聲含嚼之間天與氣潤州城髙霜¶
<pb:KR4h0140_WYG_444-8b>¶
月明吟霜思月欲發聲山頭江(一作/水)底何悄悄猨聲不¶
喘魚龍聽翕然聲作疑管裂詘然聲盡疑刀截有時婉¶
(一作/脆)軟無筋骨有時頓挫生稜節急聲圓轉促不斷轢¶
轢(一作/栗栗)轔轔似珠貫緩聲展(一作/辰)引長有條(一作/餘)有(一/作)¶
(條/)條直直如筆描下聲乍墜石沈重髙聲忽舉雲飄蕭¶
眀旦公堂陳宴席主人命樂娛賔客(一作/僚)碎絲細竹徒¶
紛紛宫調一聲雄出羣衆音覼縷不落道有如部伍隨¶
将軍嗟爾陽陶方稚齒下手發聲巳如此若教頭白吹¶
<pb:KR4h0140_WYG_444-9a>¶
不休但恐聲名壓關李¶
　　　啄木曲(才調集英華題/並作四不如酒)¶
莫買寳剪刀虚費千金直我有心中愁知君剪不得莫¶
磨解結錐徒勞人氣力(一作費/心力)我有腸中結知君解不¶
得莫染紅絲線徒誇好顔色我有雙淚珠知君穿不得¶
莫近紅爐火炎氣徒相逼我有兩鬢霜知君銷不得刀¶
不能剪心愁錐不能解腸結線不能穿淚珠火不能銷¶
鬢雪不如飲此神聖(一作且/飲長命)桮萬念千憂(一作/愁)一時歇¶
<pb:KR4h0140_WYG_444-9b>¶
　　　題靈巖寺(寺即吳館娃宫鳴屧廊/硯池採香徑遺跡在焉)¶
娃宫屧廊尋巳傾硯池香徑又欲平二三月時但草緑¶
幾百年来空月明使君雖老頗多思攜觴領妓處處行¶
今愁古恨入絲竹一曲涼州無限情直自當時到今日¶
中間歌吹更無聲¶
　　　雙石¶
蒼然兩片石厥狀怪且醜俗用無所堪時人嫌不取結¶
從胚渾始得自洞庭口萬古遺水濵一朝入吾手擔舁¶
<pb:KR4h0140_WYG_444-10a>¶
来郡内洗刷去泥垢孔黒煙痕深罅青苔色厚老蛟蟠¶
作足古劍插為首忽疑天上落不似人間有一可支吾¶
琴一可貯吾酒峭絶髙數尺坳泓容一斗五弦倚其左¶
一桮置其右窪樽酌未空玉山頹已久人皆有所好物¶
各求其偶漸恐少年場不容垂白叟廻頭問雙石能伴¶
老夫否石雖不能言許我為三友¶
　　　宿東亭曉興¶
温温土爐火耿耿紗籠燭獨抱一張琴夜入東齋宿窗¶
<pb:KR4h0140_WYG_444-10b>¶
聲度殘漏簾影浮初旭頭癢曉梳多眼昏春睡足負暄¶
簷宇下散歩池塘曲南雁去未廻東風来何速雪依瓦¶
溝白草遶牆根緑何言萬户州太守常幽獨¶
　　　日漸長贈周殷二判官¶
日漸長春尚早牆頭半露紅萼枝池岸新鋪緑芽草蹋¶
草攀枝仰頭歎何人知此春懐抱年顔盛壯名未成官¶
職欲髙身已老萬莖白髪真堪恨一片緋衫何足道頼¶
得君来勸一桮愁開悶破心頭好¶
<pb:KR4h0140_WYG_444-11a>¶
　　　花前歎¶
前歳花前五十二今年花前五十五嵗課年功頭髪知¶
從霜成雪君看取(五年前在杭州有詩/云五十二人頭似霜)幾人得老莫自¶
嫌樊李吳韋盡成土(樊絳州宗師李諫議景儉吳饒州/丹韋侍郎覬皆舊往還相繼喪逝)¶
南州桃李北州梅且喜年年作花主花前置酒誰相勸¶
容坐唱歌滿起舞(容滿皆/妓名也)欲散重拈花細看爭知明日¶
無風雨¶
　　　自詠五首¶
<pb:KR4h0140_WYG_444-11b>¶
朝亦隨羣動暮亦隨羣動榮華瞬息間求得將何用形¶
骸與冠蓋假合相戲弄何異睡著人不知夢是夢¶
一家五十口一郡十萬户出為差科頭入為衣食主水¶
旱合心憂飢寒須手撫何異食蓼蟲不知苦是苦¶
公私頗多事衰憊殊少歡迎送賔客嬾鞭笞黎庻難老¶
耳倦聲樂病口厭桮盤既無可戀者何以不休官¶
一日復一日自問何留滯為貪逐日俸擬作歸田計亦¶
須隨豐約可得無限劑若待足始休休官在何嵗¶
<pb:KR4h0140_WYG_444-12a>¶
官舎非我廬官園非我樹洛中有小宅渭上有别墅既¶
無婚嫁累幸有歸休處歸去誠已遲猶勝不歸去¶
　　　和微之聽妻彈别鶴操因為解釋其義依韻加¶
　　　四句¶
義重莫若妻生離不如死誓將死同穴其奈生無子商¶
陵追(一作/廹)禮教婦出不能止舅姑明旦辭夫妻中夜起¶
起聞雙鶴别若與人相似聽其悲唳聲亦如不得已青¶
田八九月遼城一萬里裵回去住雲嗚咽東西水寫之¶
<pb:KR4h0140_WYG_444-12b>¶
在琴曲聽者酸心髓况當秋月彈先入憂人耳怨抑掩¶
朱絃沈吟停玉指一聞無兒歎相念兩如此無兒雖薄¶
命有妻偕老矣幸免生别離猶勝商陵氏¶
　　　題故元少尹集後二首¶
黄壌詎知我白頭徒憶君唯將老年淚一灑故人文¶
遺文三十軸軸軸金玉聲龍門原上土埋骨不埋名¶
　　　和微之四月一日作¶
四月一日天花稀葉隂薄泥新燕影忙蜜熟蜂聲樂麥¶
<pb:KR4h0140_WYG_444-13a>¶
風低冉冉稻水平漠漠芳節或蹉跎逰心稍牢落春華¶
信為美夏景亦未惡颭浪嫩青荷熏欄晚紅藥吳宫好¶
風月越郡多樓閣兩地誠可憐其奈久離索¶
　　　吳中好風景二首¶
吳中好風景八月如三月水荇葉仍香木蓮花未歇海¶
天微雨散江郭纎埃滅暑退衣服乾潮生船舫活兩衙¶
漸多暇亭午初無熱騎吏語使君正是逰時節¶
吳中好風景風景無朝暮曉色萬家煙秋聲八月樹舟¶
<pb:KR4h0140_WYG_444-13b>¶
移管弦動橋擁旌旗駐改號齊雲樓重開武丘路况當¶
豐嵗熟好是歡遊處州民勸使君且莫抛官去¶
　　　荅劉禹錫白太守行¶
吏滿六百石昔賢輙去之秩登二千石今我方罷歸我¶
秩訝已多我歸慙已遲猶勝塵土下終老無休期臥乞¶
百日告起吟五篇詩(謂将罷官/自詠五首)朝與府吏别暮與州民¶
辭去年到郡時麥穗黄離離今年去郡日稻花白霏霏¶
為郡已周嵗半歳罹旱飢襦袴無一片甘棠無一枝何¶
<pb:KR4h0140_WYG_444-14a>¶
乃老與㓜泣别盡沾衣下慙蘇人淚上媿劉君辭¶
　　　别蘇州¶
浩浩姑蘇民鬱鬱長洲城来慙荷寵命去媿無能名青¶
紫行將吏班白列黎甿一時臨水拜十里隨舟行餞筵¶
猶未收征櫂不可停稍隔煙樹色尚聞絲竹聲悵望武¶
丘路沈吟滸水亭還鄉信有興去郡能無情¶
　　　卯時酒¶
佛法讚醍醐仙方誇沆瀣未如卯時酒神速功力倍一¶
<pb:KR4h0140_WYG_444-14b>¶
杯置掌上三嚥入腹内煦若春貫腸暄如日炙背豈獨¶
肢體暢仍加志氣大當時遺形骸竟日忘冠帶似逰華¶
胥國疑反混元代一性既完全萬機皆破碎半醒思往¶
来往来吁可怪寵辱憂喜間惶惶二十載前年辭紫闥¶
今嵗抛皂蓋去矣魚返泉超然蟬離蛻是非莫分别行¶
止無疑礙浩氣貯胸中青雲委身外捫心私自語自語¶
誰能㑹五十年来心未如今日泰况兹杯中物行坐常¶
相對¶
<pb:KR4h0140_WYG_444-15a>¶
　　　自問行何遲¶
前月發京口今辰次淮涯二旬四百里自問行何遲還¶
鄉無他計罷郡有餘資進不慕富貴退未憂寒飢以此¶
易過日騰騰何所為逢山輙倚櫂遇寺多題詩酒醒夜¶
深後睡足日髙時眼底一無事心中百不知想到京國¶
後嬾放亦如斯何必冒風水促促赴程歸¶
　　　除日荅夢得同發楚州¶
共作千里伴俱為一郡廻嵗隂中路盡鄉思先春来山¶
<pb:KR4h0140_WYG_444-15b>¶
雪晚猶在淮冰晴欲開歸歟吟可作休戀主人杯¶
　　　問楊瓊¶
古人唱歌兼唱情今人唱歌唯唱聲欲説向君君不㑹¶
試將此語問楊瓊¶
　　　有感三首¶
鬢髪(一作/毛)已斑白衣綬方朱紫窮賤當壮年富榮臨暮¶
齒車輿紅塵合第宅青煙起彼来此須去品物之常理¶
第宅非吾廬逆旅暫留止子孫非吾有委蛻而已矣有¶
<pb:KR4h0140_WYG_444-16a>¶
如蠶造繭又似花生子子結花暗凋繭成蠶老死悲哉¶
可奈何舉世皆如此¶
莫飬瘦馬駒莫教小妓女後事在目前不信君看取馬¶
肥快行走妓長能歌舞三年五嵗間已聞換一主借問¶
新舊主誰樂誰辛苦請君大帶上把筆書此語¶
往事勿追思追思多悲愴来事勿相迎相迎已(一作/亦)惆¶
悵不如兀然坐不如塌然卧食来即開口睡来即合眼¶
二事最關身安寢加餐飯忘懐任行止委命隨修短若¶
<pb:KR4h0140_WYG_444-16b>¶
更有興来狂歌酒一醆¶
　　　宿滎陽¶
生長在滎陽少小辭鄉曲迢迢四十載復向滎陽宿去¶
時十一二今年五十六追思兒戲時宛然猶在目舊居¶
失處所故里無宗族豈唯變市朝兼亦遷陵谷獨有溱¶
洧水無情依舊緑¶
　　　經溱洧¶
落日駐行騎沈吟懐古情鄭風變已盡溱洧至今清不¶
<pb:KR4h0140_WYG_444-17a>¶
見士與女亦無芍藥名¶
　　　就花枝¶
就花枝移酒海今朝不醉明朝悔且算歡娛逐日来任¶
他容鬢隨年改醉翻衫袖抛小令笑擲骰盤呼大采自¶
量氣力與心情三五年間猶得在¶
　　　喜雨¶
圃旱憂葵董農旱憂禾菽人各有所私吾旱憂松竹松¶
乾竹焦死眷眷在心目灑葉溉其根汲水勞僮僕油雲¶
<pb:KR4h0140_WYG_444-17b>¶
忽東起涼雨淒相續似靣洗垢塵如頭得膏沐千柯習¶
習潤萬葉欣欣緑十日澆灌功不如一霡霂方知宰生¶
靈何異活草木所以聖與賢同心調玉燭¶
　　　題道宗上人十韻(并序/)¶
　　普濟寺律大徳宗上人法堂中有故相國鄭司徒¶
　　歸尚書陸刑部元少尹及今吏部鄭相中書韋相¶
　　錢左丞詩覽其題皆與上人唱詶閱其人皆朝賢¶
　　省其文皆義語予始知上人之文為義作為法作¶
<pb:KR4h0140_WYG_444-18a>¶
　　為方便智作為解脫性作不為詩而作也知上人¶
　　者云爾恐不知上人者謂為䕶國法振靈一皎然¶
　　之徒與故予題二十句以解之¶
如来説偈讚菩薩著論議是故宗律師以詩為佛事一¶
音無差别四句有詮次欲使第一流皆知不二義精潔¶
霑戒體閒淡藏禪味從容恣語言縹緲離文字旁延邦¶
國彦上逹王公貴先以詩句牽後令入佛智人多愛師¶
句我獨知師意不似休上人空多碧雲思¶
<pb:KR4h0140_WYG_444-18b>¶
　　　寄皇甫賔客¶
名利既兩忘形體方自遂卧掩羅雀門無人驚我睡睡¶
足斗擻衣閒歩中庭地食飽摩挲腹心頭無一事除却¶
𤣥晏翁何人知此味¶
　　　寄庾侍郎¶
一雙華亭鶴數片太湖石巉巉蒼玉峰矯矯青雲翮是¶
時歳云暮淡薄煙景夕庭霜封石稜池雪印鶴迹幽致¶
竟誰别閒静聊自適懐哉庾順之好是今宵客¶
<pb:KR4h0140_WYG_444-19a>¶
　　　寄崔少監¶
微微西風生稍稍東方明入秋神骨爽琴曉絲桐清彈¶
為古宫調玉水寒泠泠自覺弦指下不是尋常聲須臾¶
羣動息掩琴坐空庭直至日出後猶得心和平惜哉意¶
未已不使崔君聽¶
　　　醉題沈子明壁¶
不愛君池東(池東一/作家)十叢菊不愛君池南(池南一/作家)萬竿¶
竹愛君簾下唱歌人色似芙蓉聲似玉我有陽關君未¶
<pb:KR4h0140_WYG_444-19b>¶
聞若聞亦應愁殺君¶
　　　勸酒¶
勸君一醆(一作杯/下同)君莫辭勸君兩醆君莫疑勸君三醆¶
君始知面上今日老昨日心中醉時勝醒時天地迢遥¶
自(一作/迢日)長久白兎赤烏相趂走身後堆金拄北斗不如¶
生前一樽酒君不見春明門外天欲明喧喧歌哭半死¶
生逰人駐馬出不得白轝素車争路行歸去来頭已白¶
典錢將用買酒喫¶
<pb:KR4h0140_WYG_444-20a>¶
　　　落花¶
留春春不住春歸人寂寞厭風風不定風起花蕭索既¶
興風前歎重命花下酌勸君嘗緑醅教人拾紅萼桃飄¶
火&KR0395;&KR0395;梨墮雪漠漠獨有病眼花春風吹不落¶
　　　對鏡吟¶
白頭老人照鏡時掩鏡沈吟吟舊詩二十年前一莖白¶
如今變作滿頭絲(余二十年前嘗有詩云白髪生一莖/朝来明鏡裏勿言一莖少滿頭從此)¶
(始今則/滿頭矣)吟罷廻頭索杯酒醉来屈指數親知老於我者¶
<pb:KR4h0140_WYG_444-20b>¶
多窮賤設使身存寒且飢少於我者半為土墓樹已抽¶
三五枝我今幸得見頭白禄俸不薄官不卑眼前有酒¶
心無苦只合歡娯不合悲¶
　　　耳順吟寄敦詩夢得¶
三十四十五慾牽七十八十百病躔五十六十卻不惡¶
恬淡清浄心安然已過愛貪聲利後猶在病羸昏耄前¶
未無筋力尋山水尚有心情聽管弦閒開新酒嘗數醆¶
醉憶舊詩吟一篇敦詩夢得且相勸不用嫌他耳順年¶
<pb:KR4h0140_WYG_444-21a>¶
　　　别氊帳火爐¶
憶昨臘月天北風三尺雪年老不禁寒夜長安可徹頼¶
有青氊帳風前自張設復此紅火爐雪中相暖熱如魚¶
入淵水似兔藏深穴婉軟蟄鱗蘇温燉凍肌活方安隂¶
慘夕遽變陽和節無奈時候遷豈是恩情絶毳䈴逐日¶
巻香燎隨灰滅離恨屬三春佳期在十月但令此身健¶
不作多時别¶
　　　六年春贈分司東都諸公(時為河/南尹)¶
<pb:KR4h0140_WYG_444-21b>¶
我為同州牧内愧無才術忝擢恩已多遭逢幸非一偶¶
當榖賤嵗適值民安日郡縣獄空虚鄉閭盗奔逸其間¶
最幸者朝客(一作/夕)多分秩行接鴛鷺羣坐成芝蘭室時¶
聨拜表騎間動題詩筆夜雪秉燭逰春風攜榼出花教¶
鶯㸃檢栁付風排比法酒淡清漿含桃嫋紅實洛童調¶
(去/聲)金管盧女鏗瑶瑟黛慘歌思深腰凝舞拍密每因同¶
醉樂自覺忘衰疾始悟肘後方不如杯中物生涯隨日¶
過世事何時畢老子苦乖慵希君數牽率¶
<pb:KR4h0140_WYG_444-22a>¶
　　　九日代羅樊二妓招舒著作(齊梁/格)¶
羅敷歛雙袂樊姬獻一杯不見舒員外秋菊為誰開¶
　　　憶舊逰(寄劉/蘇州)¶
憶舊遊舊逰安在哉舊逰之人半白首舊逰之地多蒼¶
苔江南舊逰凡幾處就中最憶呉江隈長洲苑緑栁萬¶
樹齊雲樓春酒一杯閶門曉嚴旗鼔出臯橋夕閙船舫¶
廻脩蛾慢臉燈下醉急管繁弦頭上催六七年前狂爛¶
熳三千里外思裵回李娟張態一春夢周五殷三歸夜¶
<pb:KR4h0140_WYG_444-22b>¶
臺虎丘月色為誰好娃宫花枝應自開頼得劉郎解吟¶
詠江山氣色合歸来(娟態蘇州妓名/周殷蘇州從事)¶
　　　荅崔賔客晦叔十二月四日見寄(来篇云共相/呼喚醉歸来)¶
今嵗日餘二十六来嵗年登六十二尙不能憂眼下身¶
因何更算人間事居士忘筌黙黙坐先生枕麴昏昏睡¶
早晚相從歸醉鄉醉鄉去此無多地¶
　　　勸我酒¶
勸我酒我不辭請君歌歌莫遲歌聲長辭亦切此辭聽¶
<pb:KR4h0140_WYG_444-23a>¶
　者堪愁絶洛陽女兒面似花河南大尹頭如雪¶
　　　　贈韋處士六年夏大熱旱¶
　驕陽連毒暑動植皆枯槁旱日乾密雲炎煙焦茂草少¶
　壯猶困苦况予病且老脫(一作/既)無白栴檀何以除熱惱¶
　(華嚴經云以白栴檀塗身能/除一切熱惱而得清涼也)汗巾束頭鬢羶食熏襟抱¶
　始覺韋山人休糧散髪好¶
　¶
　¶
<pb:KR4h0140_WYG_444-23b>¶
　¶
　¶
　¶
　¶
　¶
　¶
　¶
御定全唐詩巻四百四十四¶
