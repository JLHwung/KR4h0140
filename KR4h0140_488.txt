# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.551038
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百八十八
<pb:KR4h0140_WYG_488-1a>¶
　欽定四庫全書¶
御定全唐詩巻四百八十八¶
　　盧鈞¶
　盧鈞字子和舉進士中第嘗為李絳裵度幕僚歷嶺南¶
　山南昭義宣武節度大中時召為左僕射後以太保致¶
　仕卒年八十七詩一首¶
　　　　薦冰¶
　薦冰朝日後闢廟曉光清不改晶熒質能彰雨露情且¶
<pb:KR4h0140_WYG_488-1b>¶
　無霜共潔豈與水均明在捧揺寒色當呈表素誠凝姿¶
　陳俎豆浮彩映牕楹皎皎盤盂側稜稜嚴氣生¶
　　范傳質¶
　范傳質元和進士第詩一首¶
　　　　薦冰¶
　乘春方啓閉羞獻有常程潔朗寒光徹輝華素彩明色¶
　凝霜雪浄影照冕旒清肅肅将崇禮兢兢示捧盈方圓¶
　陳玉座小大表精誠朝覿當西陸桃弧毎共行¶
<pb:KR4h0140_WYG_488-2a>¶
　賈謩¶
賈謩元和進士詩一首¶
　　　賦得芙蓉出水¶
的皪舒芳豔紅姿映緑蘋揺風開細浪出沼媚清晨翻¶
影初迎日流香暗襲人獨披千葉淺不競百花春魚戲¶
參差動龜游次第新涉江如可採從此免迷津¶
　陳彥博¶
陳彥博元和五年進士第詩一首¶
<pb:KR4h0140_WYG_488-2b>¶
　　　恩賜魏文貞公諸孫舊第以𨗳直臣¶
阿衡隨逝水池館主他人天意能酬德雲孫喜庇身生¶
前由直道歿後振芳塵雨露新恩日芝蘭舊(一作/故)里春¶
勲庸留十代光彩映諸鄰共賀升平日(一作/代)從兹得諫¶
臣¶
　唐扶¶
唐扶字雲翔晉陽人莒公儉之後元和五年登進士第¶
為侍御史終福州團練觀察使詩二首¶
<pb:KR4h0140_WYG_488-3a>¶
　　　使南海道長沙題道林岳麓寺¶
道林岳麓仲與昆卓犖請從先後論松根踏雲二千步¶
始見大屋開三門泉清或戲蛟龍窟殿豁數盡髙帆掀¶
即今異鳥聲不斷聞道看花春更繁從容一衲分若有¶
蕭瑟兩鬢吾能髠逢迎侯伯轉覺貴膜拜佛像心加尊¶
稍揖皇英頮濃淚試與屈賈招清魂荒唐大樹悉楠桂¶
細碎枯草多蘭蓀沙彌去學五印字靜女來懸千尺幡¶
主人念我塵眼昏半夜號令期至暾遲回雖得上白舫¶
<pb:KR4h0140_WYG_488-3b>¶
羈泄不敢言緑尊兩祠物色採拾盡壁間杜甫真(一作/原)¶
少恩晩來光彩更騰射筆鋒正健如可吞¶
　　　和兵部鄭侍郎省中四松詩(松是中書相公任/侍郎曰手栽  一)¶
　　　(本作奉和中書相公任兵/部侍郎日後閣植四松)¶
幽抱應無語貞松遂自栽寄懐丞相業因擢大夫材日¶
射蒼鱗動塵迎翠箒迴嫩茸含細粉初葉泛新桮偶聖¶
為舟去逢時與鶴來寒聲連曉竹靜氣結隂苔赫奕鳴¶
騶至熒煌洞户開良辰一臨眺憇樹幾裵回恨發風期¶
<pb:KR4h0140_WYG_488-4a>¶
阻詩從綺思裁還聞舊凋契凡在(一作/九萬)此中培¶
　陶雍¶
陶雍元和間人詩一首¶
　　　和兵部鄭侍郎省中四松詩(鄭侍郎/澣也)¶
右相歷兵署四松皆手栽斸時驚鶴去移處帶雲來根¶
倍雙桐植花分八桂開生成造化力長作棟梁材豈羡¶
蘭依省猶嫌柏占臺出樓終百尺入夢已三台幽韻和¶
宮漏餘香度酒杯拂冠枝上雪染履影中苔髙位相承¶
<pb:KR4h0140_WYG_488-4b>¶
地新詩寡和才何由比蘿蔓攀附在條枚¶
　郭周藩¶
郭周藩河東人登元和六年第詩一首¶
　　　譚子池¶
澄水一百步世名譚子池余詰陵陽叟此池當因誰父¶
老謂余說本郡譚叔皮開元末年中生子字阿宜墜地¶
便能語九嵗多鬚睂不飲亦不食未嘗言渴饑十五鋭¶
(一作/能)行走快馬不能追二十入山林一去無還期父母¶
<pb:KR4h0140_WYG_488-5a>¶
憶念深鄉閭為立祠大厯元年春此兒忽來歸頭冠簪¶
鳳皇身著霞(一作/霓)裳衣普遍拯疲俗丁寧告親知余為¶
神仙官下界不可祈恐為妖魅假不如早平夷此有黄¶
金藏鎮在兹廟基發掘散生聚可以救貧羸金出繼靈¶
泉湛若清琉璃泓澄表符瑞水旱無竭時言訖辭冲虚¶
杳靄上𤣥微凡情留不得攀望衆號悲尋禀神仙誡徹¶
廟斸開窺果獲無窮寶均融霑困危巨源出嶺頂噴湧¶
世間稀異境流千古終年福四維¶
<pb:KR4h0140_WYG_488-5b>¶
　侯冽(一作/列)¶
侯冽元和六年進士第詩二首¶
　　　金谷園花發懐古¶
金谷千年後春花發滿園紅芳徒笑日穠豔尚迎軒雨¶
濕輕光軟風揺碎影翻猶疑施錦帳堪歎罷朱紈愁態¶
鶯吟澀啼容露綴繁慇懃問前事桃李竟無言¶
　　　花發上林¶
花發三陽盛香飄五柞深素暉雲積苑紅彩繡張林落¶
<pb:KR4h0140_WYG_488-6a>¶
　水隨魚戲揺風映鳥吟瓊樓出髙豔玉輦駐濃隂亂蝶¶
　枝開影繁蜂蘂上音鮮芳盈禁籞布澤荷天心¶
　　王質¶
　王質字華卿太原祁人文中子之後元和六年登第太¶
　和中歷河南尹宣歙觀察使詩一首¶
　　　　金谷園花發懐古¶
　寂寥金谷澗花發舊時園人事空懐古煙霞此獨存管¶
　絃非上客歌舞少王孫繁蘂風驚散輕紅鳥乍翻山川¶
<pb:KR4h0140_WYG_488-6b>¶
　終不改桃李自無言今日經塵路淒涼詎可論¶
　　髙銖¶
　髙銖字權仲元和六年登第為太原判官檢校觀察御¶
　史大中初終太常卿詩一首¶
　　　　和太原張相公山亭懐古¶
　鬬石類嚴巘飛流瀉潺湲逺壑簷宇際孤巒雉堞間何¶
　必到海岳境幽機自閒兹焉得髙趣髙步謝東山¶
御定全唐詩巻四百八十八¶
