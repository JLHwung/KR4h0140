# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:58.234296
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百七十二
<pb:KR4h0140_WYG_672-1a>¶
　欽定四庫全書¶
御定全唐詩巻六百七十二¶
　　唐彦謙¶
　　　　緋桃¶
　短牆荒圃四無鄰烈火緋桃照地春坐久好風休掩袂¶
　夜來㣲雨已霑巾敢同俗態期青眼似有㣲詞動絳脣¶
　盡日更無鄉井念此時何必見秦人¶
　　　　小院¶
<pb:KR4h0140_WYG_672-1b>¶
　小院無人夜煙斜月轉明清宵易惆悵不必有離情¶
　　　　春雪初霽杏花正芳月上夜吟¶
　霽景明如練繁英杏正芳姮娥應有語悔共雪爭光¶
　　　　文恵宮人¶
　認得前家令宮人淚滿裾不知梁佐命全是沈尚書¶
　　　　贈竇尊師¶
　我愛竇髙士棄官仍在家為嫌句漏令兼不要丹砂¶
　　　　穆天子傳¶
<pb:KR4h0140_WYG_672-2a>¶
王母清歌玉琯悲瑶臺應有再來期穆王不得重相見¶
恐為無端哭盛姬¶
　　　楚天¶
楚天遥望每長嚬宋玉襄王盡作塵不㑹瑶姬朝與暮¶
更為雲雨待何人¶
　　　寄徐山人¶
一室清羸鶴體孤氣和䄂瑩爽冰壺吳中髙士雖求死¶
不那稽山有謝敷¶
<pb:KR4h0140_WYG_672-2b>¶
　　　題宗人故帖¶
所忠無處訪相如風笈塵編跡尚餘惟有孝標情最厚¶
一編遺在茂陵書¶
　　　垂栁¶
絆惹春風(一作/風光)别有情世間誰敢鬬輕盈楚王江畔無¶
端種餓損纎腰(一作/宮娥)學不成¶
　　　登興元城觀&KR0463;火¶
漢川城上角三呼扈蹕防邊列萬夫褒姒冡前&KR0463;火起¶
<pb:KR4h0140_WYG_672-3a>¶
不知泉下破顔無¶
　　　鄧艾廟¶
昭烈遺黎死尚羞揮刀斫石恨譙周如何千載留遺廟¶
血食巴山伴武侯¶
　　　曲江春望¶
杏豔桃光(一作/嬌)奪晩霞樂遊無廟有年華漢朝冠蓋皆¶
陵墓十里宜春漢(一作/下)苑花¶
　　　漢殿¶
<pb:KR4h0140_WYG_672-3b>¶
鳥去雲飛意不通夜壇斜月轉松風君王寂慮無消息¶
却就閒人覓巨公¶
　　　賀李昌時禁苑新命¶
振鷺翔鸞集禁闈玉堂珠樹瑩風儀不知新(一作/親)到靈¶
和殿張緒如何柳一枝¶
　　　牡丹¶
顔色無因饒錦繡馨香惟觧掩蘭蓀那堪更被煙䝉蔽¶
南國西施泣斷魂¶
<pb:KR4h0140_WYG_672-4a>¶
　　　羅江驛¶
數枝髙柳帶鳴鴉一樹山榴自落花已是向來多淚眼¶
短亭回首在天涯¶
　　　奏捷西蜀題沲江驛¶
野客乘軺非所宜況將儒懦報戎機錦江不識臨卭酒¶
且免相如渴病歸¶
　　　春早落英¶
紛紛從此見花殘轉覺長繩繫日難樓上有愁春不淺¶
<pb:KR4h0140_WYG_672-4b>¶
小桃風雪凭䦨干¶
　　　仲山(髙祖兄仲/隐居之所)¶
千載遺蹤寄薜蘿沛中鄉里舊山河長陵亦是閒丘隴¶
異日誰知與仲多¶
　　　漢嗣¶
漢嗣安危繫數君髙皇决意勢難分張良口辨周昌吃¶
同建儲宮第一勛¶
　　　四老廟¶
<pb:KR4h0140_WYG_672-5a>¶
西漢儲宫定不傾可能園綺勝良平舉朝公將無全䇿¶
借請閒人羽翼成¶
　　　南梁戲題漢髙廟¶
數載從軍似武夫今隨戎㨗氣偏粗漢皇(一作/王)若問何¶
為者免道髙陽舊酒徒¶
　　　洛神¶
人世仙家本自殊何須相見向中途驚鴻瞥過遊龍去¶
漫惱陳王一事無¶
<pb:KR4h0140_WYG_672-5b>¶
　　　初秋到慈州冬首換絳牧¶
秋杪方攀玉樹枝隔年無計待春暉自嫌暫作仙城守¶
不逐鶯來共燕飛¶
　　　重經馮家舊里¶
馮家舊宅閉柴闗修竹猶存潏(一作/淗)水灣應繫星辰天¶
上去不留英骨葬人間¶
　　　克復後登安國寺閣¶
千門萬户鞠蒿藜斷燼遺垣一望迷惆悵建章鴛瓦盡¶
<pb:KR4h0140_WYG_672-6a>¶
夜來空見玉繩低¶
　　　題䖍僧室¶
何縁春恨貯離憂欲入空門萬事休水月定中何所謂¶
也嚬睂黛托腮愁¶
　　　見煬帝寳帳¶
漢文窮相作前王慳惜明珠不斗量翡翠鮫鮹何所直¶
千禆萬接上書嚢¶
　　　樓上偶題¶
<pb:KR4h0140_WYG_672-6b>¶
塵土無因狎隱淪青山一望每傷神可能前嶺空喬木¶
應有懐才抱器人¶
　　　親仁里聞猨¶
朱雀街東半夜驚楚魂湘(一作/和)夢兩徒(一作/雨中)清五更撩¶
亂趨朝火滿口塵埃亦數聲¶
　　　聞李瀆司勛下世¶
異鄉丹旐已飄揚一顧深知實未亡任被禇襃泉下笑¶
重將北面哭眞長¶
<pb:KR4h0140_WYG_672-7a>¶
　　　試夜題省廊桂¶
麻衣穿穴兩京塵十見東堂緑桂春今日競飛楊葉箭¶
魏舒休作畫籌人¶
　　　竹風¶
竹映風窗數陣斜旅人愁坐思無涯夜來留得江湖夢¶
全為乾聲似荻花¶
　　　長溪秋望¶
柳短莎長溪水流雨㣲煙暝立溪頭寒鴉閃閃前山去¶
<pb:KR4h0140_WYG_672-7b>¶
杜曲黃昏獨自愁¶
　　　嚴子陵¶
嚴陵情性是眞狂抵觸三公傲帝王不怕舊交嗔僭越¶
喚他侯霸作君房¶
　　　北齊¶
草草招提强據鞍周師乘勝莫回看背城肯戰知虚實¶
爭奈人前忍笑難¶
　　　楚世家¶
<pb:KR4h0140_WYG_672-8a>¶
偏信由來惑是非一言邪佞脫危機張儀重入懐王手¶
駟馬安車却放歸¶
　　　驪山道中¶
月殿眞妃下綵煙漁陽追虜及湯泉君王指㸃新豐樹¶
幾不親留七寳鞭¶
　　　韋曲¶
欲寫愁腸愧不才多情練漉已低摧窮郊二月初離别¶
獨傍寒村嗅野梅¶
<pb:KR4h0140_WYG_672-8b>¶
　　　黄子陂荷花¶
十頃狂風撼麯塵緑堤照水露紅新世間花氣皆愁絶¶
恰是蓮香更惱人¶
　　　野行¶
蝶戀晩花終不去鷗逄春水固難飛野人心地都無著¶
伴蝶隨鷗亦不歸¶
　　　興元沈氏莊¶
清淺縈紆一水間竹岡藤樹小躋攀露沾荒草行人過¶
<pb:KR4h0140_WYG_672-9a>¶
月上髙林宿鳥還江遶武侯籌筆地雨昏張載勒銘山¶
異鄉一笑因酣醉忘却愁來鬢髪班¶
　　　亂後經表兄瓊華觀舊居¶
一去仙居似轉蓬再經花謝倚春叢醉中篇什金聲在¶
别後音書錦字空長憶映碑逄若士未曽&KR0157;杖逐壺公¶
東風狼籍苔侵徑蕙草香銷杏帶紅¶
　　　秋霽夜吟寄友人¶
槐柳蕭疎溽暑收金商頻伏火西流塵衣歳晩縁身賤¶
<pb:KR4h0140_WYG_672-9b>¶
雨簟更深滿背秋前事悲涼何足道逺書慵懶未能修¶
惟思待月髙梧下更就東林訪惠休¶
　　　賀李昌時禁苑新命¶
玉簡金文直上清禁垣丹地閉嚴扄黄扉議政參元化¶
紫殿稱觴拂夀星萬戸千門迷歩武非煙非霧隔儀形¶
塵中舊侶無音信知道遼東鶴姓丁¶
　　　寄蔣二十四¶
鳥囀蜂飛日漸長旅人情味悔思量禪門澹薄無心地¶
<pb:KR4h0140_WYG_672-10a>¶
世事生疎欲面牆二月雲煙迷柳色九衢風土帶花香¶
大(一作/亦)知髙士禁愁寂試倚䦨干莫斷腸¶
　　　寄懐¶
有客傷春復怨離夕陽亭畔草青時淚從(一作/隨)紅蠟無¶
由制腸比朱弦恐更危梅向好風惟是笑柳因㣲雨不¶
勝垂雙溪未去饒歸夢夜夜孤眠枕獨欹¶
　　　送樊琯司業歸朝¶
近者蘇司業文雄道最光夫君居太學妙譽繼中行汲¶
<pb:KR4h0140_WYG_672-10b>¶
郡陵初發汾陰篋乆亡寂寥方倚席容易忽升堂去日¶
應懸榻來時定裂裳惬心頻拾芥應手屢穿楊辯急如¶
無敵飛騰固自强論心期舌在問事畏頭長駟馬終題¶
柱諸生悉面牆㗖螯譏爾雅賣餅訴公羊(三國志注魏/嚴幹善春秋)¶
(公羊鍾繇好左氏/謂公羊為賣餅家)未見泥凾谷俄驚火建章煙塵昏象¶
魏行在隔巴梁紅粟塡郿塢青袍過夀陽翦茅行殿濕¶
伐栢舊陵香黌室青衿盡渠門火斾揚雲飛同去國星¶
散各殊方賤子悲窮轍當年亦擅埸韲辛尋幼婦醴酒¶
<pb:KR4h0140_WYG_672-11a>¶
憶先王聖域探姫孔皇風樂禹湯畏誅輕李喜言命小¶
臧倉折樹休盤槊沈鉤且釣璜鴻都問詞客他日莫相¶
忘¶
　　　奉使岐下聞唐𢎞夫行軍為賊所擒傷而有作¶
報國捐軀實壯夫楚囚垂欲復神都雲臺畫像皆何者¶
青史書名或不孤散卒半隨袁校尉寡妻休問辟司徒¶
聞君敗績無歸計氣激星辰坐向隅¶
　　　咸通中始聞禇河南歸葬陽翟是歳上平徐方¶
<pb:KR4h0140_WYG_672-11b>¶
　　　大肆慶賞又詔八品錫其裔孫追叙風槩因成¶
　　　二十韻¶
冊府藏餘烈皇綱正本朝不聽還笏諫幾覆綴旒祧咫¶
尺言終直愴惶道已消淚心傳位日揮涕授遺朝飛燕¶
潛來趙黄龍豈見譙旣迷秦帝鹿難問賈生鵰穆卜緘¶
縢秘金根轍跡遥北軍那奪印東海漫難橋羅織黄門¶
訟笙簧白骨銷炎方無信息丹旐竟淪漂邂逅江魚食¶
淒涼楚客招文忠徒諡議子卯但簫韶未見公侯復尋¶
<pb:KR4h0140_WYG_672-12a>¶
傷嗣續凋流年隨水逝髙誼薄層霄柱石林公逺縑緗¶
故國饒奇蹤天驥活遺軸錦鸞翹近者淮夷戮前年歸¶
馬調始聞移北葬兼議䕃山苖聖澤覃將溥貞魂喜定¶
飄異時窮巷客懐古漫成謡¶
　　　岐王宅¶
朱邸平臺隔禁闈貴遊陳跡尚依稀雲低雍畤祈年去¶
雨細長楊縱獵歸申白賔朋傳道義應劉文彩寄音徽¶
承平舊物惟君(一作/名)盡猶冩雕鞍伴六飛¶
<pb:KR4h0140_WYG_672-12b>¶
　　　東(一作/陳)韋曲野思¶
淡霧輕雲(一作/隂)匝四垂緑塘秋望獨顰睂野蓮隨水無¶
人見寒鷺窺魚共影知九陌要津勞目擊五湖閒夢誘¶
(一作/有)心期孤燈夜夜愁欹枕一覺(一作/覽)滄洲似昔時¶
　　　上已(一作上已/日寄韓八)¶
上巳接寒食鶯花寥落晨㣲㣲潑火雨草草踏青人涼¶
似三秋景清無九陌塵與余(一作伯輿/一作怕與)同病者對此合¶
傷神¶
<pb:KR4h0140_WYG_672-13a>¶
　　　移莎¶
移從杜城曲置在小齋東正是髙秋裏仍兼細雨中結¶
根方迸竹疎䕃託髙桐苒苒齊芳草飄飄笑斷蓬片時¶
留靜者一夜響鳴蛩野露通宵滴溪煙盡日䝉試才卑¶
庾薤求味笑周菘只此霜栽好他時贈伯翁¶
　　　西明寺威公盆池新稻¶
為笑江南種稻時露蟬鳴後雨霏霏蓮盆積潤分畦小¶
藻井垂陰擢秀稀得地又生金象界結根仍對水田衣¶
<pb:KR4h0140_WYG_672-13b>¶
支公尚有三吳思更使幽人憶釣磯¶
　　　紅葉¶
無處不飄揚髙樓臨道旁素娥前夕月青女夜來霜宿¶
雨隨時潤秋晴著物光幽懐長若此病眼更相妨蜀紙¶
裁深色燕脂落靚粧低叢侵小閣倒影入迴塘謝朓留¶
霞綺甘寕棄錦張何人休逺道是處有斜陽薜荔垂書¶
幌梧桐墜井牀晩風生旅館寒籟近僧房桂緑明淮甸¶
楓丹照楚鄉鴈疎臨鄠杜蟬急傍瀟湘樹異桓宣武園¶
<pb:KR4h0140_WYG_672-14a>¶
非顧辟疆茂陵愁卧客不自保危腸¶
　　　鸂鶒¶
一宿南塘煙雨時好風揺動緑波㣲驚離曉㟁衝花去¶
暖下春汀照影飛華屋撚弦彈鼓舞綺窗含筆澹毛衣¶
畫屏見後長迴首爭得雕籠莫放歸¶
　　　螢¶
日下蕪城莽蒼中濕螢撩亂起衰(一作/花)叢寒煙陳后長¶
門閉夜雨隋家舊苑空星散欲陵前檻月影低如試北¶
<pb:KR4h0140_WYG_672-14b>¶
窗風羈人此夕方愁緒心似寒灰首似蓬¶
　　　夜蟬¶
翠竹髙梧夾後溪勁風危露雨淒淒那知北牖殘燈暗¶
又送西樓片月低清夜更長應未已逺煙尋斷莫頻嘶¶
羈人此夕如三歳不整寒衾待曙雞¶
　　　七夕¶
露白風清夜向晨小星垂佩月埋輪絳河浪淺休相隔¶
滄海波深尚作塵天外鳳皇何寂寞世間烏鵲漫辛勤¶
<pb:KR4h0140_WYG_672-15a>¶
倚䦨殿北斜樓上多少通宵不寐(一作/睡)人¶
　　　中秋夜玩月¶
一夜(一作/上)髙樓萬景奇碧天無際水無涯只(一作/空)留皎¶
月當層漢並送浮雲出四維霧靜(一作/盡)不容𤣥豹隠冰生¶
惟(一作/祇)恐夏蟲疑坐來離思憂將曉爭得嫦娥仔細知¶
　　　八月十六日夜月¶
斷腸佳賞固難期昨夜銷魂更不疑丹桂影空蟾(一作/蟬)¶
有露緑槐陰在鵲無枝賴將吟詠聊惆悵早是疎頑耐¶
<pb:KR4h0140_WYG_672-15b>¶
别離堪恨賈生曽慟哭不緣清景為憂時¶
　　　送韋向之睦州謁使君¶
才子南遊多逺情閒舟蕩漾任春行新安江上長如此¶
何似新安太守清¶
　　　春殘¶
景為春時短愁随别夜長暫碁寜號隠輕醉不成鄉風¶
雨曾通夕莓苔有衆芳落花如便去樓上即河梁¶
　　　玫瑰¶
<pb:KR4h0140_WYG_672-16a>¶
麝炷騰清燎鮫紗覆緑䝉宮妝臨曉日錦叚落東風無¶
力春烟裏多愁暮雨中不知何事意深淺兩般紅¶
　　　牡丹¶
眞宰多情巧思新固將能事送殘春為雲為雨徒虗語¶
傾國傾城不在人開日綺霞應失色落時青帝合傷神¶
嫦娥婺女曾相送留下鵶黃作蘂塵¶
　　　秋晩髙樓¶
松拂疎窗竹映䦨素琴幽怨不成彈清宵霽極雲離岫¶
<pb:KR4h0140_WYG_672-16b>¶
紫禁風髙露滿盤晩蝶飄零驚宿雨暮鴉淩亂報秋寒¶
髙樓瞪目歸鴻逺如信嵇康欲畫難¶
　　　離鸞¶
聞道離鸞思故鄉也知情願嫁王昌塵埃一别楊朱路¶
風月三年宋玉牆下疾不成雙㸃淚斷多難到九迴腸¶
庭前佳樹名梔子試結同心寄謝娘¶
　　　柳¶
春思春愁一萬枝逺村遥㟁寄相思西園有雨和苔長¶
<pb:KR4h0140_WYG_672-17a>¶
南内無人拂檻垂遊客寂寥緘逺恨暮鶯啼呌惜芳時¶
晩來飛絮如霜鬢恐為多情管别離¶
　　　春隂¶
一寸迴腸百慮侵旅愁危涕兩爭禁天涯已有銷魂别¶
樓上寧無擁鼻吟感事不關河裏笛傷心應倍雍門琴¶
春雲更覺愁于我閒蓋低村作暝陰¶
　　　春深獨行馬上有作¶
日烈風髙野草香百花狼籍柳披猖連天瑞靄千門逺¶
<pb:KR4h0140_WYG_672-17b>¶
夾道新陰九陌長衆飲不歡逃席酒獨行無味放遊韁¶
年來與問閒遊者若箇傷春向路旁¶
　　　春雨¶
綺陌夜來雨春樓寒望迷逺容迎燕戲亂響隔鶯啼有¶
恨開蘭室無言對李蹊花欹渾拂檻柳重欲垂堤燈檠¶
昏魚目薫爐咽麝臍别輕天北鶴夢怯汝南雞入戸侵¶
羅幌梢簷潤繡題新豐樹已失長信草初齊亂蝶寒猶¶
舞驚烏暝不栖庾郎盤馬地却怕有春泥¶
<pb:KR4h0140_WYG_672-18a>¶
　　　漢代¶
漢代金為屋吳宮綺作寮艷詞傳静婉新曲定妖嬈箭¶
響猶殘夢籖聲報早朝鮮明臨暁日迴轉度春宵半袖¶
籠清鏡前絲壓翠翹静多如有待閑極似無憀梓澤花¶
猶滿靈和柳未凋障昬巫峽雨屏掩浙江潮未信潘名¶
岳應疑史姓蕭漏因歌暫斷燈為雨頻挑飲酒䦨三雅¶
投壺賽百嬌鈿蟬新翅重金鴨舊香焦水淨疑澄練霞¶
孤欲建標别隨秦柱促愁為蜀弦么𤣥宴難瘳痺臨卭¶
<pb:KR4h0140_WYG_672-18b>¶
但發痟聨詩徴弱絮思友詠甘蕉王氏憐諸謝周郎定¶
小喬黼幃翹綵雉波扇畫文鰩荇密妨垂釣荷欹欲度¶
橋不因衣帶水誰覺路迢迢¶
　　　牡丹¶
青帝於君事分偏穠堆浮艶倚朱門雖然占得笙歌地¶
將甚酬他雨露恩¶
　　　湘妃廟¶
劉表荒碑斷水濵廟前幽草閉殘春已將愁淚留班竹¶
<pb:KR4h0140_WYG_672-19a>¶
　又感悲風入白蘋八族未來誰北拱四凶猶在莫南巡¶
　九峰相似堪疑處望見蒼梧不見人¶
　　　　句¶
　獨來成悵望不去泥欄干(惜花玉見/詩人  屑)¶
　¶
　¶
　¶
　¶
<pb:KR4h0140_WYG_672-19b>¶
　¶
　¶
　¶
　¶
　¶
　¶
　¶
御定全唐詩巻六百七十二¶
