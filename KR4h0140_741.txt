# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:01.596437
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百四十一
<pb:KR4h0140_WYG_741-1a>¶
　欽定四庫全書¶
御定全唐詩巻七百四十一¶
　　陳貺¶
　陳貺南閩人隐廬山三十年元宗聘至獻景陽臺懷古¶
　詩元宗稱善授以官固辭賜粟帛遣還詩一首¶
　　　　景陽臺懷古¶
　景陽六朝地運極自依依一會皆同是到頭誰論非酒¶
　濃沈逺慮花好失前機見此尤宜戒正當家國肥¶
<pb:KR4h0140_WYG_741-1b>¶
　　劉洞¶
　劉洞廬陵人學詩於陳貺隐居廬山後主召見獻詩百¶
　篇有集行世存詩一首¶
　　　　石城懷古¶
　石城古岸頭一望思悠悠幾許六朝事不禁江水流¶
　　　　句¶
　千里長江皆渡馬十年養士得何人　翻憶潘郎章奏¶
　内愔愔日暮好沾巾(江南野録金陵受圍洞爲七言詩/榜路傍云云家國愔愔如日将暮)¶
<pb:KR4h0140_WYG_741-2a>¶
(潘佑諫表/中語也)　百骸同草木萬象入心靈(夜坐録吟/窗雜)¶
　江爲¶
江爲宋州人避亂家建陽遊廬山師陳貺爲詩集一巻¶
今存詩八首¶
　　　旅懷¶
迢迢江漢路秋色又堪驚半夜聞鴻雁多年别弟兄髙¶
風雲影斷㣲雨菊花眀欲寄東歸信裵回無限情¶
　　　江行¶
<pb:KR4h0140_WYG_741-2b>¶
越信隔年稀孤舟幾夢歸月寒花露重江晩水煙㣲峰¶
直帆相望沙空鳥自飛何時洞庭上春雨滿蓑衣¶
　　　登潤州城¶
天末江城晚登臨客望迷春潮平島嶼殘雨隔虹霓鳥¶
與孤帆逺烟和獨樹低鄉山何處是目斷廣陵西¶
　　　岳陽樓¶
倚樓髙望極展轉念前途晚葉紅殘楚秋江碧入吳雲¶
中來雁急天末去帆孤明月誰同我悠悠上帝都¶
<pb:KR4h0140_WYG_741-3a>¶
　　　送客¶
明月孤舟遠吟髭鑷更華天形圍澤國秋色露人家水¶
館螢交影霜洲橘委花何當尋舊隱泉石好生涯¶
　　　臨刑詩(五代史補爲在福州有故人欲投江南/爲與草表事發并誅臨刑詞色不撓賦)¶
　　　(此/詩)¶
街鼓侵人急西傾日欲斜黄泉無旅店今夜宿誰家¶
　　　塞下曲¶
萬里黄雲凍不飛磧煙烽火夜深㣲胡兒移帳寒笳絶¶
<pb:KR4h0140_WYG_741-3b>¶
雪路時聞探馬歸¶
　　　隋堤柳¶
錦纜龍舟萬里來醉鄉繁盛忽塵埃空餘兩岸千株柳¶
雨葉風花作恨媒¶
　　　句¶
吟登蕭寺旃檀閣醉倚王家玳瑁筵(題白/鹿寺)　逺逺朝宗¶
出白雲方圓隨處性長存(水雜見吟/窗  録)¶
　髙越¶
<pb:KR4h0140_WYG_741-4a>¶
　髙越字仲逺幽州人仕吳授秘書郎累遷中書舎人終¶
　勤政殿學士户部侍郎詩一首¶
　　　　詠鷹(越歸南唐初投鄂帥張宣/乆不見知以鷹詩誚之)¶
　雪爪星眸世所稀摩天專待振毛衣虞人莫謾張羅網¶
　未肯平原淺草飛(一作晴空不礙摩天/翮未肎平原淺草飛)¶
　¶
　¶
　¶
<pb:KR4h0140_WYG_741-4b>¶
　¶
　¶
　¶
　¶
　¶
　¶
　¶
御定全唐詩巻七百四十一¶
