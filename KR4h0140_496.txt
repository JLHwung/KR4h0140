# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.858082
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百九十六
<pb:KR4h0140_WYG_496-1a>¶
　欽定四庫全書¶
御定全唐詩巻四百九十六¶
　　　姚合¶
　姚合陜州硤石人宰相崇曾孫登元和進士第授武功¶
　主簿調富平萬年尉寳厯中監察御史户部員外郎出¶
　荆杭州刺史後為給事中陜虢觀察使開成末終秘書¶
　監與馬戴費冠卿殷堯藩張籍遊李頻歸之合詩名重¶
　於時人稱姚武功云詩七巻¶
<pb:KR4h0140_WYG_496-1b>¶
　　　　送狄尚書鎮太原¶
　授鉞儒生貴傾朝赴餞筵麾幢官在省禮樂將臨邊代¶
　馬龍相雜汾河海暗連逺戎移帳幕高鳥避旌旃天下¶
　屯兵處皇威破虜年防秋嫌壘近入塞必身先中外恩¶
　重疊科名嵗接連散材無所用老向瑣闈眠¶
　　　　送楊尚書祭西(一本無/西字)嶽¶
　報功嚴祀典寵詔下明庭酒氣飄林嶺香煙入杳㝠樂¶
　清三奏備詞直百神聽衣拂雲霞濕詩通水石靈何因¶
<pb:KR4h0140_WYG_496-2a>¶
逐騶騎暫得到巖扃¶
　　　送李侍御過夏州(一作送李/廓侍郎)¶
酬恩不顧名走馬覺身輕迢遞河邊路蒼茫塞上城沙¶
寒無宿雁虜近少閒兵飲罷揮鞭去旁人意氣生¶
　　　送李起居赴池州¶
天子念疲民分憂輟侍臣紅旗高起焰緑野净無塵闕¶
下親知別江南恵化新朝昏即千里且願話逡廵¶
　　　送劉詹事赴夀州¶
<pb:KR4h0140_WYG_496-2b>¶
慇懃莫遽起四坐悉同袍世上詩難得林中酒更高隋¶
隄傍楊桞楚驛在波濤別後書頻寄無辭費筆毫¶
　　　送裴大夫赴亳州¶
杭人遮道路垂泣浙江前譙國迎舟艦行歌汴水邊周¶
旋君量逺交代我才偏寒日嚴旌㦸晴風出管絃一桮¶
誠淡薄四坐願留連異政承殊澤應為天下先¶
　　　送徐州韋僅行軍¶
餞幕儼征軒行軍歸大藩山程度函谷水驛到夷門暁¶
<pb:KR4h0140_WYG_496-3a>¶
日詩情逺春風酒色渾逡廵何足貴所貴盡殘罇¶
　　　送劉禹錫郎中赴蘇州¶
三十年來天下名銜恩東守闔閭城初經咸(一作/函)谷眠¶
山驛漸入梁園問水程霽日滿江寒浪静春風遶郭白¶
蘋生虎丘野寺呉中少誰伴吟詩月裏行¶
州城全是故呉宫香徑難尋古蘚中雲水計程千里逺¶
軒車送別九衢空鶴聲高下聽無盡潮色朝昏望不同¶
太守吟詩人自理小齋閒卧白蘋風¶
<pb:KR4h0140_WYG_496-3b>¶
　　　送賈謩赴共城營田¶
上國羞長選戎裝貴所從山田依法種兵食及時供水¶
氣詩書軟嵐煙筆硯濃㡬時無事擾相見得從容¶
　　　送裴宰君¶
見説為官處煙霞思不窮夜猿啼户外瀑水落廚中名¶
藥人難識仙山路易通還應施静(一作施/清浄)化誰復與君¶
同¶
　　　送顧非熊下第歸越¶
<pb:KR4h0140_WYG_496-4a>¶
失意尋歸路親知不復過家山去城逺日月在船多楚¶
塞數逢雁浙江長有波秋風別鄉老還聽鹿鳴歌¶
　　　送雍陶遊蜀¶
春色三千里愁人意未開木梢穿棧出雨勢(一作/氣)隔江¶
來荒館因花宿深山羡客廻相如何物在應只有琴臺¶
　　　送崔約下第歸揚州¶
滿座詩人吟送酒離城此㑹亦應稀春風下第時稱屈¶
秋巻呈親自束歸日晩山花當馬落天隂水鳥傍船飛¶
<pb:KR4h0140_WYG_496-4b>¶
江邊道路多苔蘚塵土無由得上衣¶
　　　送李廓侍御赴西川行營¶
不道弓箭字罷官唯醉眠何人薦籌策走馬逐旌旃陣¶
變孤虚外功成語笑前從今嶲州路無復有烽煙¶
　　　送楊尚書赴東川¶
郤縠詩書將銜恩赴梓州遶身垂印綬䕶馬執戈矛劒¶
閣和銘峭巴江帶字流從來皆惜別此別復何愁¶
　　　送邢郎中赴太原¶
<pb:KR4h0140_WYG_496-5a>¶
上將得良策恩威作長城如今并州北不見有胡兵晉¶
野雨初足汾河波亦清所從古無比意氣送君行¶
　　　送裴中丞赴華州¶
我夢何曽應看君渡滻川自無仙掌分非是聖心偏(去/年)¶
(曽夢除華州刺史/故此敘述而已)徑草多生藥庭花半落泉人間有此¶
郡况在鳳城邊¶
　　　送徐員外赴河中從事¶
赤府從軍美儒衣結束輕凉飇下山寺曉浪滿闗城閒¶
<pb:KR4h0140_WYG_496-5b>¶
坐饒詩景高眠長道情將軍不戰術計日立功名¶
　　　送殷堯藩侍御赴同州¶
吟詩擲酒船仙掌白樓前從事闗中貴主人天下賢此¶
生無了日終嵗踏離筵何計因歸去深山恣意眠¶
　　　送崔中丞赴鄭州¶
僕射陂前郡清髙越四鄰丹霄鳳詔下太守虎符新霧¶
濕闗城月花香驛路塵連枝栢庭樹歳歳一家春¶
　　　送丁端公赴河隂¶
<pb:KR4h0140_WYG_496-6a>¶
炎天木葉焦曉夕絶凉飇念子獨歸縣何人不在朝市¶
連風浪動帆徹海門遥飲盡樽中酒同年同(一作/共)寂寥¶
　　　送鄭尚書赴興元¶
儒有登壇貴何人得此功紅旗燒密雪白馬踏長風斧¶
鉞來天上詩書理漢中方知百勝略應不在彎弓¶
　　　送田使君赴蔡州¶
長年離别情百盞酒須傾詩外應無思人間半是行路¶
遥嘶白馬林斷出紅旌功業今應立淮西有勁兵¶
<pb:KR4h0140_WYG_496-6b>¶
　　　送無可上人遊邉¶
一鉢與三衣經行逺近隨出家還養母持律復能詩春¶
雪離京厚晨鐘近塞遲亦知蓮府客夜坐喜同師¶
　　　送僧¶
人間擾擾唯閒事自見髙人只有詩寂寞(一作/舊住)嵩峰雲¶
外寺常多夢(一作/聞定)裏過齋時¶
城中聽得新經論却過闗東說向人舊國門徒終日望¶
見時應是見真身¶
<pb:KR4h0140_WYG_496-7a>¶
　　　送宋慎言¶
童穉便知聞如今秪有君百篇詩盡和一盞酒須分驛¶
路多連水州城半在雲離情同落葉向晚更紛紛¶
　　　送家兄赴任招義¶
早得白眉名之官濠上城別離浮世事迢遰長年情廣¶
陌垂花影遥林起雨聲出闗春草長過汴夏雲生黠吏¶
先潛去疲人相次迎宴餘和酒拜魂夢共東行¶
　　　送崔𤣥亮赴果州冬夜宴韓卿宅¶
<pb:KR4h0140_WYG_496-7b>¶
蘭燭照重茵飛盃復㡬分主人寒不寐上客暁離羣騎¶
吏縁青壁旌旗度白雲劒銘生蘚色巴字疊冰文華省¶
思仙侣疲民愛使君泠泠唯自適郡邸有誰聞¶
　　　送喻鳬校書歸毘陵¶
主人庭葉黑詩稿更誰書闕下科名出鄉中賦籍除山¶
春煙樹衆江逺晚帆疎吾亦家呉者無因到弊廬¶
　　　送董正字武歸常州覲親¶
路岐知不盡離別自無窮行客心方切主人罇未空楚¶
<pb:KR4h0140_WYG_496-8a>¶
檣收月下江樹在潮中人各還家去還家慶不同¶
　　　送蕭正字往蔡州賀裴相淮西平¶
相府旌旄重還邀上客行今朝郭門路初徹蔡州城從¶
馬唯(一作/還)提酒防身不要兵從來皆作使君去是時平¶
　　　送進士田卓入華山¶
何物隨身去六經與一琴辭家計已久入谷住(一作住/谷跡)¶
應深偶坐僧同石閒書葉滿林業成(一作/他年)須謁帝無貯¶
白雲心¶
<pb:KR4h0140_WYG_496-8b>¶
　　　送右司薛員外赴處州¶
懐中天子書腰下使君魚瀑布和雲落仙都與世疎逺¶
程兼水陸半歳在舟車相送難相別南風入夏初¶
　　　送王建秘書往渭南莊¶
白鬚芸閣吏羸馬月中行莊僻難尋路官閒易出城看¶
山多失(一作/炊)飯過寺故題名秋日田家作唯添集巻成¶
　　　送殷堯藩侍御遊山南¶
詩境西南好(一作勝一/作來逺)秋深(一作/聲)晝夜蛩人家連水影¶
<pb:KR4h0140_WYG_496-9a>¶
驛路在山峰谷(一作地/一作溪)静雲生石天寒(一作/晴)雪覆松我¶
為公府繋不得此相從¶
　　　送李植侍御¶
聖代無邪觸空林獬豸歸誰知隴山鳥長繞玉樓飛風¶
雨依山急雲泉入郭㣲無同昔年別別後寄書稀¶
　　　送王澹¶
常省為(一作/居)官處門前數樹松尋山屐費齒書石筆無¶
鋒果熟猿偷亂花繁鳥語重今來為客去惜(一作/借)取最¶
<pb:KR4h0140_WYG_496-9b>¶
高峰¶
　　　送崔之仁(一作別/劉得仁)¶
欲出還成住前程甚謫遷佯眠隨客醉愁坐似僧禪舊¶
國歸何處春山買欠錢㡬時無一事長在故人邊¶
　　　送孫山人¶
山翁來帝里(一作人/言語質)不肯住(一作住/世恨)多時塵土衣裳重¶
腥羶僕𨽻飢(一作/肥)林中愁不到城外老應遲喧寂一為¶
(一作/離)別相逢未有期¶
<pb:KR4h0140_WYG_496-10a>¶
　　　送費驤¶
兄寒弟亦飢力學少閒時何路免為客無門賣得詩㡬¶
人攜酒送獨我入山遲少小同居止今朝始別離¶
　　　送河中楊少府宴崔駙馬宅¶
鳳凰樓下醉醺醺晚出東門蟬漸聞不使鄉人治(一作/修)¶
驛路却將家累宿(一作/上)山雲閒時採藥隨僧去每月請¶
錢共客分縣吏若非三載滿自知無計更尋君¶
　　　送文著上人遊越¶
<pb:KR4h0140_WYG_496-10b>¶
水石隨緣豈計程東呉相遇別西京夜禪月下袈裟濕¶
曉上山巔錫杖鳴念我為官應易老羡師依佛學無生¶
越中多有前朝寺處處鐵(一作/金)鐘石磬聲¶
　　　送無可上人遊越(一作送無/可住越州)¶
清晨相訪立門前麻履方袍一少年嬾讀經文求作佛¶
願攻詩句覓昇(一作/成)仙芳春山影花連寺獨夜潮聲月¶
滿船今日送行偏惜別共師文字有因緣¶
　　　送洛陽張員外¶
<pb:KR4h0140_WYG_496-11a>¶
餞客未歸城東來騶騎迎千山嵩岳峭百縣洛陽清朔¶
雁和雲度川風吹雨(一作/雪)晴蘚庭公事暇(一作/少)應祗獨¶
吟行¶
　　　送少府田中丞入西蕃¶
蕭闗路絶久石堠亦為塵䕶塞空兵帳和戎在使臣風¶
沙去國逺雨雪換衣頻若問凉州事凉州多漢人¶
　　　送王龜處士¶
送客客為誰朱門處士稀唯修曾子行不著老莱衣古¶
<pb:KR4h0140_WYG_496-11b>¶
寺隨僧飯空林共鳥歸壺中駐年藥燒得獻庭闈¶
　　　送崔郎中赴常州¶
貴是鴒原在紫㣲榮逢知已領黄扉人間盛事今全得¶
江上政聲復欲歸風起滿城山果落雨餘穿宅水禽飛¶
昔年嘗作毘陵客石峭泉清天下稀¶
　　　送林使君赴邵州¶
詔書飛下五雲間才子分符不等閒驛路筭程多是水¶
州圖管地少於山江頭斑竹尋應遍洞裏丹砂自採還¶
<pb:KR4h0140_WYG_496-12a>¶
清浄化人人自理終朝無事更相闗¶
　　　送別友人(一作別友/人山居)¶
獨(一作/偶)向山中覓紫芝山人勾引住多時摘花浸酒春愁¶
盡燒竹煎茶夜卧遲泉落林梢多碎滴松生石底足旁¶
枝明朝却欲歸城市問我來期總(一作/自)不知¶
　　　送李琮歸靈州覲省¶
餞席離人起貪程醉不眠風沙移道路僕馬識山川塞¶
樹花開小關城雪下偏胡塵今已盡應便促朝天¶
<pb:KR4h0140_WYG_496-12b>¶
　　　送任畹評事赴沂海¶
擲筆不作尉戎衣從嫖姚嚴冬入都門僕馬氣益豪沂¶
州右鎮䧺士勇旌旗髙洛東無憂虞半夜開虎牢丈夫¶
貴功勲不貴爵祿饒仰眠作書生衣食何由銷任生非¶
常才臨事膽不揺必當展長畫逆波斬鯨鼇九陌塵土¶
黑話別立逺郊孟堅勒燕然豈獨在漢朝¶
　　　送李餘及第歸蜀¶
蜀山髙岧嶢蜀客無平才日飲錦江水文章盈其懐十¶
<pb:KR4h0140_WYG_496-13a>¶
年作貢賔九年多邅迴春來登髙科升天得梯階手持¶
冬集書還家獻庭闈人生此為榮得如君者稀李白蜀¶
道難羞為無成歸子今稱意行所歴安覺危與子久相¶
從今朝忽乖離風飄海中船㑹合難自期長安米價髙¶
伊我常渇飢臨岐歌送子無聲但陳詞義交外不親利¶
交内相違勉子慎其道急若食與衣苦爇(一作/熱)道路赤¶
(一作/跡)行人念前馳一杯不可輕逺别方自兹¶
　　　送饒州張使君¶
<pb:KR4h0140_WYG_496-13b>¶
鄱陽勝事聞難比千里連連是稻畦山寺去時通水路¶
郡圗開䖏是詩題化行應免農人困庭静惟多野鶴棲¶
飲罷春明門外別蕭條驛路夕陽低¶
　　　送張宗原¶
東門送客道春色如死灰一客失意行十客顔色低住¶
者旣無家去者又非歸窮愁一成疾百藥不可(一作/能)治¶
子賢我且愚命分不合齊誰開蹇躓門日日同遊棲子¶
行何所之切切食與衣誰能買仁義令子無寒飢野田¶
<pb:KR4h0140_WYG_496-14a>¶
不生(一作/草)草四向生路岐士人甚商賈終日須東西鴻雁¶
春北去秋風復南飛勉君向前路無失相見期¶
　　　送王求¶
士有經世籌自無活身䇿求食道路間勞困甚徒役我¶
身與子同日被飢寒廹側望卿相門難入堅如石為農¶
昧耕耘作商迷貿易空把書巻行投人(一作/入)買罪責六¶
月南風多苦旱土色赤坐家心尚焦况乃逺作客羸馬¶
出郭門餞飲曉連夕願君似醉腸莫謾生憂慼¶
<pb:KR4h0140_WYG_496-14b>¶
　　　送朱慶餘及第後歸越¶
勸君緩上車鄉里有吾廬未得同歸去空令相見疎山¶
晴棲鶴起天曉落潮初此慶將誰比獻親冬集書¶
　　　送朱慶餘越州歸覲¶
鄉書落姓名太守拜親榮訪我波濤郡還家霧雨城海¶
山窗外近鏡水世間清何計隨君去鄰牆過此生¶
　　　送任尊師歸蜀覲親¶
白雲修道者歸去春風前玉簡通仙籍金丹駐母年錦¶
<pb:KR4h0140_WYG_496-15a>¶
文江一色酒氣雨相連衆説君平死真師易義全¶
　　　送友人遊蜀¶
送君一壺酒相别野庭邉馬上過秋色舟中到錦川峡¶
猿啼夜雨蜀鳥噪晨煙莫便不廻首風光促㡬年¶
　　　送杜立歸蜀¶
迢遞三千里西南是去程杜陵家已盡蜀國客重行雪¶
照巴江色風吹棧閣聲馬嘶山稍煖人語店初眀旅夢¶
心多感狐吟氣(一作/意)不平誰為李白後為訪錦官城¶
<pb:KR4h0140_WYG_496-15b>¶
　　　送韓湘赴江西從事¶
年少登科客從軍詔命新行裝有兵器祖席盡詩人細¶
雨湘城暮㣲風楚水春潯陽應足雁夢澤豈無塵猿叫¶
來山頂潮痕在樹身從容多暇日佳句寄須頻¶
　　　送潘傳秀才歸宣州¶
李白墳三尺嵯峨萬古名因君還故里為我弔先生晴¶
日移虹影空山出(一作/聚)鶴聲老郎閒未得無計此中行¶
　　　送僧黙然¶
<pb:KR4h0140_WYG_496-16a>¶
出家侍母前至孝自通禪伏日江頭別秋風檣下眠鳥¶
聲猿更促石色樹相連此路多如此師行亦有縁¶
　　　送陟遐(一作/霞)上人遊天台¶
萬疊赤城路終年遊客稀朝來送師去自覺有家非石¶
浄山光逺雲深海色微此詩成亦鄙為我寫巖扉¶
　　　送盛秀才赴舉¶
重重呉越浙江潮刺史何門始得消五字州人唯有此¶
(一作誰/有比)四鄰風景合相饒橘村籬落香潛度竹寺虛空¶
<pb:KR4h0140_WYG_496-16b>¶
翠自飄君去九衢須説我病成疎嬾嬾趨朝¶
　　　送僧貞實歸杭州天竺¶
石橋寺裏最清涼聞說&KR0523;庵寄上方林外猿聲連院(一/作)¶
(曉/)磬月中潮色到禪牀他生念我身何在此世唯師性¶
亦忘九陌相逢千里別青山重疊樹蒼蒼¶
　　　送盧二弟茂才罷舉遊洛謁新(一作/劉)相¶
踏碎作賦筆驅車出上京離筵俯岐路四坐半公卿守¶
命貧難擲憂身夢數驚今朝赴知已休詠苦辛行¶
<pb:KR4h0140_WYG_496-17a>¶
　　　送任畹及第歸蜀中覲親¶
子規啼欲死君聽固無愁闕下聲名出鄉中意氣遊東¶
川横劒閣南斗近刀州神聖(一作/到處)題前字千人看不休¶
　　　送杜觀罷舉東遊¶
秋風離九陌心事豈云安曾是求名苦當知此去難辛¶
勤程自逺寂寞夜多寒詩句無人識應須把劍看¶
　　　送狄兼謩下第歸故山¶
慈恩塔上名昨日敗垂成賃舍應無術居山豈釣聲半¶
<pb:KR4h0140_WYG_496-17b>¶
年猶小隐數日得閒行映竹窺猿劇尋(一作/循)雲探(一作/採)¶
鶴情(一作/清)愛花髙酒戸煮藥汙茶鐺莫便多時住煙霄¶
路在城¶
　　　送源中丞赴新羅¶
赤墀賜(一作/名)對使殊方官重霜臺紫綬光玉節在船清¶
海怪金函開&KR0457;拜夷王雲晴漸覺山川異風便那(一作/寜)¶
知道路長誰得似君將雨露海東萬里灑扶桑¶
　　　送陳倜(一作稠/一作彤)赴江陵從事¶
<pb:KR4h0140_WYG_496-18a>¶
荆州勝事衆皆聞幕下今朝又得君才子何須藉(一作/中)¶
科第男兒終久要功勲江村竹樹多於草山路塵埃半¶
是雲新什定知饒景思不應一向賦從軍¶
　　　送張郎中副使赴澤潞¶
暁陌事戎装風流粉署郎機籌(一作/權)通變化除拜出尋¶
常地冷饒霜氣山高礙雁行應無離別恨車馬自生光¶
　　　送陸暢侍御歸揚州¶
故園偏接近霅水洞庭邊歸去知何日相逢各長年山¶
<pb:KR4h0140_WYG_496-18b>¶
川南北路風雪别離天椘色窮冬燒淮聲獨夜船從軍¶
丞相府談笑酒杯前¶
　　　送韋瑶校書赴越¶
寄家臨禹穴乗傳出秦闗霜落橘滿地潮來帆近山相¶
門賔益貴水國事多閒晨省髙堂後餘歡杯酒間¶
　　　送雍陶及第歸覲¶
獻親冬集書比橘復何如此去闗山逺相思笑語疎路¶
尋丹壑斷人近白雲居幽石題名處憑君亦記余¶
<pb:KR4h0140_WYG_496-19a>¶
　　　送李秀才赴舉¶
羅刹樓頭醉送君西入京秦呉無限地山水半分程海¶
上煙霞濕闗中日月明登科舊鄉里當為改嘉名¶
　　　送李傳秀才歸宣州¶
謝守青山宅山孤宅亦平池塘無復見春草野中生常¶
日登樓望今朝送客行慇懃拂石壁為我一書名¶
　　　送元緒上人遊商山¶
萬法空門裏師修歴㡬生過來心已悟未到行彌精溪¶
<pb:KR4h0140_WYG_496-19b>¶
寂鐘還度林昏錫獨鳴朝簪抽未得此別豈忘情¶
　　　送僧棲真歸杭州天竺寺¶
吏事日紛然無因到佛前勞師相借問知我亦通禪古¶
寺杉松出殘陽鐘磬連草菴盤石上歸此是因縁¶
　　　送敬法師歸福州¶
結得隨緣伴蟬鳴方出闗新經譯舊寺故國與誰還齋¶
為無鐘早心因罷講閒東南數千里何處不逢山¶
　　　送清敬闍黎歸浙西¶
<pb:KR4h0140_WYG_496-20a>¶
大地無生理吳中豈是歸自翻貝葉偈人施福田衣夏¶
盡灘聲出潮來日色微郡齋師去後寂寞夜吟稀¶
　　　送賈島及鍾渾¶
日日攻詩亦自彊年年供應在名場春風驛路歸何處¶
紫閣山邊是草堂¶
　　　送僧遊邊(一作送/無可)¶
師向邊頭去邉人業障輕腥羶齋自㓗部落講還成傳¶
教多離寺隨緣不計程三千世界内何處是無生¶
<pb:KR4h0140_WYG_496-20b>¶
　　　送澄江上人赴興元鄭尚書招¶
師經非紙上師佛在心中覺路何曽異行人自不同水¶
雲晴亦雨山木(一作/舍)夜多風聞結西方社尚書待逺公¶
　　　送馬戴下第客遊¶
昨來送君處亦是九衢中此日慇懃別前時寂寞同鳥¶
啼寒食雨花落暮春風向晩離人起(一作/別)筵收罇未空¶
　　　送薛二十三郎中赴婺州¶
我住浙江西君去浙江東日日心來往不畏浙江風¶
<pb:KR4h0140_WYG_496-21a>¶
　　　送獨孤煥評事赴豐州¶
東門攜酒送廷評結束從軍塞上行深磧路移唯馬覺¶
斷蓬風起與鵰平煙生逺戍侵雲色冰疊黄河長雪聲¶
須鑿燕然山上石登科記裏是閒名¶
　　　送張齊物主簿赴内鄉(一作送張/主簿赴山)¶
㡬年山下事仙翁名在長生籙籍中燒得藥成須寄我¶
曾為主簿與君同¶
　　　送王嗣之典儀城¶
<pb:KR4h0140_WYG_496-21b>¶
日日思(一作/困)朝位偷閒城外行唯求採藥者(一作/法)不道¶
在官名(一作/行)好異嫌山淺尋幽喜逕生病來文字拙不¶
(一作/休)要把歸城¶
　　　別賈島¶
嬾作住山人貧(一作/官)家日(一作/月)賃身書多筆漸秃睡少¶
枕長新野客狂無過詩仙瘦始真秋風千里去誰與我¶
相親¶
　　　別李餘¶
<pb:KR4h0140_WYG_496-22a>¶
　病童隨瘦馬難筭往來程野寺僧相送河槗酒滯行足¶
　愁無道性久客㑹人情何計羈窮盡同居不出城¶
　　　　別胡逸¶
　記得春闈同席試逡廵何啻十年餘今日相逢又相送¶
　予乗五馬子單車¶
　　　　惜別¶
　酒䦨歌罷更遲㽞攜手思量凭翠樓桃李容華猶歎月¶
　風流才器亦悲秋光隂不覺朝昏過岐路無窮早晚休¶
<pb:KR4h0140_WYG_496-22b>¶
　似把剪刀裁別恨兩人分得一般愁¶
　　　　欲別¶
　山川重疊逺茫茫欲別先憂別恨長紅芍藥花雖共醉¶
　緑蘼蕪影又分將鴛鴦有路髙低去鴻雁南飛一兩行¶
　惆悵與君煙景迥(一作/隔)不知何日到瀟湘¶
　　　　別杭州¶
　醉與江濤別江濤惜我遊他年婚嫁了終老此江頭¶
御定全唐詩巻四百九十六¶
