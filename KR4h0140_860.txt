# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:08.152891
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百六十
<pb:KR4h0140_WYG_860-1a>¶
　欽定四庫全書¶
御定全唐詩巻八百六十¶
　　孫思邈¶
　孫思邈京兆華原人隐太白山通百家陰陽推歩醫藥¶
　隋文帝以國子博士召不就太宗召詣京師欲官之亦¶
　不受高宗上元初還山¶
　　　　四言詩(缺一/字)¶
　取金之精合石之液列為夫婦結為魂魄一體混沌兩¶
<pb:KR4h0140_WYG_860-1b>¶
　精感&KR0557;河車覆載鼎候無忒洪鑪烈火烘燄翕赫煙未¶
　及黔燄不假碧如畜扶桑若藏霹靂姹女氣索嬰兒聲¶
　寂透出兩儀麗於四極壁立㡬多馬馳一驛宛其死矣¶
　適然從革惡黜善遷情囘性易紫色内達赤芒外射熠¶
　若火生乍疑血滴號曰中環退藏於宻霧散五内川流¶
　百脉骨變金植顔駐玉澤陽德乃敷陰功　積南宫度¶
　名北斗落籍¶
　　葉法善¶
<pb:KR4h0140_WYG_860-2a>¶
葉法善字道元一字太素家於松陽遍厯名山得道術¶
高宗徴之駐景龍觀明皇朝試法多靈驗開元八年年¶
一百七嵗化去留三詩於座側¶
　　　留詩¶
昔在禹餘天還依太上家忝以掌仙録去來乗煙霞暫¶
下宛利城渺然思金華自此非久住雲上登香車¶
適向人間世時復濟蒼生度人初行滿輔國亦功成但¶
念清微樂誰忻下界榮門人好住此翛然雲上征¶
<pb:KR4h0140_WYG_860-2b>¶
退仙時此地去俗久為榮今日登雲天歸真遊上清&KR0378;¶
丸空示世騰舉不為名為報學仙者知余朝玉京¶
　張果¶
張果兩當人先隐中條山後於鸑鷟山登真洞往來天¶
后召之不起明皇以禮致之肩輿入宫擢銀青光禄大¶
夫賜號通𤣥先生未幾還山¶
　　　題登真洞¶
修成金骨鍊歸真洞鎖遺蹤不計春野草謾随青&KR0656;秀¶
<pb:KR4h0140_WYG_860-3a>¶
閑花長對白雲新風揺翠篠&KR1201;寒玉水&KR0557;丹砂走素鱗¶
自是神仙多變異肯教踪跡掩紅塵¶
　許宣平¶
許宣平新安歙人景雲中隐城陽山南塢結庵以居時¶
或負薪賣擔挂一花瓠及曲竹杖每醉拄之以歸嘗於¶
同華間題詩傳舍李白東遊覽之曰此仙詩也及新安¶
累訪之不得後咸通七年郡人許明奴家有嫗入山採¶
樵見一人坐石上食桃甚大自稱明奴之祖即宣平也¶
<pb:KR4h0140_WYG_860-3b>¶
與一桃食嫗嫗後却食輕健入山不歸¶
　　　負薪行¶
負薪朝出賣沽酒日西歸路人莫問歸何處穿入白雲¶
行翠微(一作借問家何在穿雲入翠/微一作穿白雲行入翠微)¶
　　　庵壁題詩¶
隐居二十載石室南山巔静夜翫明月清朝飲碧泉樵¶
人歌壠上谷鳥戯巖前樂矣不知老都忘甲子年¶
　　　見李白詩又吟(白訪宣平不得乃題詩於庵壁/曰我吟傳舍詩來訪仙人居煙)¶
<pb:KR4h0140_WYG_860-4a>¶
　　　(嶺迷高跡雲林隔太虛窺亭但蕭索倚杖空躊/蹰應化遼天鶴歸當千載餘宣平歸庵見壁詩)¶
　　　(作/此)¶
一池荷葉衣無盡兩畆黄精食有餘又被人來尋討著¶
移庵不免更深居¶
　成真人¶
成真人者不知其名亦不知所自開元末有中使自嶺¶
外迴謁金天廟神奠祝畢戲問巫曰大王在否對曰不¶
在中使訝其所荅詰之曰闗外迎成真人耳中使遽使¶
<pb:KR4h0140_WYG_860-4b>¶
人於闗候之有一道士弊衣負囊而來問之姓成因延¶
於傳舍以驛騎載歸館於私第宻以其事奏之明皇大¶
異召入内殿詔問道術及所修之事皆拱黙不對復懇¶
乞歸山許之挈囊而去所司掃灑其居見壁上題句刮¶
洗愈明以事上聞上黙然良久其後禄山起燕明皇幸¶
蜀皆如其䜟¶
　　　題壁¶
蜀路南行燕師北至本擬白日昇天且看黑龍飲渭¶
<pb:KR4h0140_WYG_860-5a>¶
　朱子真¶
朱子真明皇時人居南山下别墅甚盛出遊嘗以繡衣¶
女子數人自隨長安少年趙潁造之求飲令侍女及木¶
鳳歌舞侑酒子真自歌仍取一丸丹賜潁鑾輿幸蜀忽¶
失子真家潁服丹得二百餘嵗¶
　　　對趙潁歌(第三句/缺一字)¶
人間幾日變桑田誰識神仙洞裏天短促共知有　異¶
且須歡醉在生前¶
<pb:KR4h0140_WYG_860-5b>¶
　申歡(一作/宗)¶
申歡不知何許人開元中前進士張佐嘗遇之鄠杜逆¶
旅乗青驢背鹿革囊自言扶風人生宇文周時又云有¶
占夢者言歡前生為梓潼薛君胄好服食多尋異書日¶
誦黄老一百紙八月十五日長嘯獨飲忽覺兩耳有車¶
聲因穨然思寢頭纔至席遂有小車朱輪青盖駕赤犢¶
出耳中各長二三寸有二童子緑幘青帔亦長二三寸¶
謂君冑曰吾自兠𤣥國來君胄大駭曰君適出吾耳何¶
<pb:KR4h0140_WYG_860-6a>¶
謂兠𤣥國來二童子曰兠𤣥國在吾耳中君耳安能處¶
我因傾耳示之乃别有天地俄從二童子謁蒙𤣥真伯¶
授為主籙大夫即有黄帔三四人引至一曹署其中文¶
簿多所不識每月亦無請受但意有所念左右必先知¶
當便供給因暇登樓逺望忽有歸思賦詩一首二童子¶
見詩怒曰以君質性冲寂引至吾國鄙俗餘態果乃未¶
去遂逐之復自童子耳中出占夢者前生即耳中童子¶
也言訖吐朱絹尺餘令吞之遂復童子形而滅¶
<pb:KR4h0140_WYG_860-6b>¶
　　　兠𤣥國懷歸詩¶
風軟景和煦異香馥林塘登高一長望信美非吾鄉¶
　李遐周¶
李遐周有道術開元中召入禁中後求出住𤣥都觀天¶
寳末安禄山䟦扈遐周一旦隐去但於其所居壁上題¶
詩言禄山哥舒翰及幸蜀之事時人莫曉後方騐詩一¶
首¶
　　　題壁¶
<pb:KR4h0140_WYG_860-7a>¶
燕市人皆去函闗馬不歸若逢山下鬼環上繫羅衣¶
　趙恵宗¶
趙恵宗硤州人通曉法籙天寳末忽積薪自焚坐火中¶
誦度人經火既燼其下草猶緑得遺簡有詩二首¶
　　　遺簡詩¶
生我於虛置我於無至精為神元氣為軀散陽為明合¶
陰為符形為灰土神為仙居衆垢將畢萬事永除¶
吾駕時馬日月為衛洞耀九霄上謁天帝明明我衆及¶
<pb:KR4h0140_WYG_860-7b>¶
我門人偽道養形真道養神懋哉懋哉餘無所陳¶
　欒清¶
欒清字渾之貞元時與徐戡俱好道術游江南舟遇二¶
客問其姓名客笑持二蓮葉遺之上各有詩一葉題曰¶
攄浩然一葉題曰汎虛舟有頃遺渾之酒一巵甚馨香¶
飲訖别去失所在渾之大醉吐出數斗物戡視之皆五¶
臟爛黑在地渾之歡然起撫掌而歌遂仙去戡亦不知¶
所之¶
<pb:KR4h0140_WYG_860-8a>¶
　　　遇蓮葉二客詩¶
得飲攄公酒復登攄公舟便得神體清超遥曠無憂(清/)¶
　　(附/)蓮葉二客詩¶
行時雲作伴坐即酒為侶腹以元化充衣將雲霞補紂¶
虐與堯仁可惜皆朽腐(攄浩然/)¶
檝櫂無所假超然信萍查朝浮旭日輝夕䕃清月華營¶
營功業人朽骨成泥沙(汎虛舟/)¶
　韓湘¶
<pb:KR4h0140_WYG_860-8b>¶
韓湘字清夫愈之猶子也落魄不羈愈強之婚宦不聼¶
學道仙去¶
　　　言志¶
青山雲水窟此地是吾家後夜流瓊液凌晨咀絳霞琴¶
彈碧玉調鑪煉白硃砂寳鼎存金火元田養白鴉一瓢¶
藏世界三尺斬妖邪解造逡巡酒能開頃刻花有人能¶
學我同去看仙葩¶
　　　荅從叔愈(愈謫藍闗湘來逆同傳舍愈仍留之/作詩云才為世用古來多如子雄文)¶
<pb:KR4h0140_WYG_860-9a>¶
　　　(世孰過好待功名成就日却收/身去卧煙蘿湘荅此詩竟去)¶
舉世都為名利醉伊予獨向道中醒他時定是飛昇去¶
衝破秋空一㸃青¶
　侯道華¶
侯道華蒲人大中時仙去¶
　　　題院詩(河中永樂縣道浄院有道士鄧太𤣥錬/藥貯院内道華在院供給使常好子史)¶
　　　(手不釋巻衆或問要此何為荅曰天上無愚懵/仙人咸大笑之一旦失之亡所見惟脫雙履衣)¶
　　　(挂松上中留一詩時大中五年五月也方驗道/華竊太𤣥藥仙去節度鄭公先以其事聞詔賜)¶
<pb:KR4h0140_WYG_860-9b>¶
　　　(名昇/仙觀)¶
帖裏大還丹多年色不移前宵盜喫却今日碧空飛慙¶
媿深珍重珍重鄧天師他年煉得藥留著與内芝吾師¶
知此術速煉莫為遲三清専相待大羅的有期(下列細/字稱去)¶
(年七月一日蒙韓君賜姓李/名内芝配住上清善進院)¶
　裴航¶
裴航長慶中進士¶
　　　贈樊夫人詩(長慶中航下第游鄂渚偶與樊夫/人同載航見其有國色慕之賂侍)¶
<pb:KR4h0140_WYG_860-10a>¶
　　　(妾裊煙以詩達意夫人得航詩若不聞使裊煙/持詩荅航航亦未荅詩之㫖趣後經藍橋驛渴)¶
　　　(甚向老嫗求漿嫗呼女雲英擎漿與航英色芳/麗航憶夫人詩句異之願納聘焉嫗言已有靈)¶
　　　(丹須玉杵臼𢷬之有此當相與航購得之嫗仍/令航𢷬藥百日嫗吞之先入洞告姻戚來迎航)¶
　　　(及女就禮引見諸賔一仙嫗謂航應相識否航/不省曰不憶鄂渚同舟事乎航驚怛陳謝始知)¶
　　　(夫人即雲英之姊後航/及妻入玉峯洞為上仙)¶
向為胡越猶懷想况遇天仙隔錦屏儻若玉京朝㑹去¶
願隨鸞鶴入青冥¶
　　(附/)樊夫人荅裴航¶
<pb:KR4h0140_WYG_860-10b>¶
一飲瓊漿百感生𤣥霜𢷬盡見雲英藍橋便是神仙窟¶
何必﨑嶇上玉清¶
　鍾離權¶
鍾離權咸陽人遇老人授仙訣又遇華陽真人上仙王¶
𤣥甫傳道入崆峒山自號雲房先生後仙去¶
　　　題長安酒肆壁三絶句¶
坐卧常擕(一作/將)酒一壺不教雙眼識皇(一作/東)都乾坤許¶
大(一作/世界)無名姓疎散人中一(一作/大)丈夫¶
<pb:KR4h0140_WYG_860-11a>¶
　得道高僧(一作/真仙)不易逢幾時歸去願相從自言住處連¶
　滄海别是蓬萊第一峯¶
　莫厭追歡笑語頻尋思離亂好傷神閒來屈指從頭數¶
　得見(一作/到)清平有幾人¶
　　　　贈呂洞賔¶
　知君幸有英靈骨所以教君心恍惚含元殿上水晶宫¶
　分明指出神仙窟大丈夫遇真訣須要執持心猛烈五¶
　行匹配自刀圭執取龜蛇顛倒訣三尸神須打徹進退¶
<pb:KR4h0140_WYG_860-11b>¶
　天機明六甲知此三要萬神歸來駕火龍離九闕九九¶
　道至成真日三界四府朝元節氣翺翔兮神烜赫蓬萊¶
　便是吾家宅羣仙㑹飲天樂喧雙童引入昇𤣥客道心¶
　不退故傳君立誓約言親灑血逢人兮莫亂説遇友兮¶
　不須訣莫怪頻發此言辭輕慢必有陰司折執手相别¶
　意如何今日為君重作歌說盡千般𤣥妙理未必君心¶
　信也麽子後分明說與汝保惜吾言上大羅¶
御定全唐詩巻八百六十¶
