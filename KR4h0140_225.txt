# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.300043
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百二十五
<pb:KR4h0140_WYG_225-1a>¶
　欽定四庫全書¶
御定全唐詩巻二百二十五¶
　　杜甫¶
　　　　喜達行在所三首(原注自京/竄至鳳翔)¶
　西憶岐陽信無人遂却回眼穿當(一作/看)落日心死著寒¶
　灰霧(一作/荗)樹行相引蓮峰(一作/連山)望忽(一作/或)開所親驚老¶
　瘦辛苦賊中來¶
　愁(一作/秋)思胡笳夕凄凉漢苑春生還今日事間道暫時¶
<pb:KR4h0140_WYG_225-1b>¶
　人司𨽻章初覩南陽氣巳新喜心飜倒極嗚咽淚(一作/涕)¶
　霑巾¶
　死去憑誰報歸来始自憐猶瞻太白雪喜遇武功天影¶
　靜千官(一作/門)裏心蘇七校前今朝漢社稷新數中興年¶
　　　　得家書¶
　去憑逰客寄(一作休/汝騎)来為附家書今日知消息他鄉且¶
　舊居熊兒(宗文/小名)幸無恙驥子最憐渠臨老覉孤極傷時¶
　㑹合疎二毛趨帳殿一命侍鸞輿北闕妖氛滿西郊白¶
<pb:KR4h0140_WYG_225-2a>¶
露初凉風新過雁秋雨欲生魚農事空山裏眷言終(一/作)¶
(終篇/言)荷鋤¶
　　　奉贈嚴八閣老(唐兩省相呼為閣老時嚴/武為給事中屬黄門省)¶
扈聖(一作扈從/一作今日)登黄閣眀公獨妙年蛟龍得雲雨鵰鶚¶
在秋天客禮容疎放官曹可(一作/許)接聨新詩句句好應¶
任老夫傳¶
　　　奉送郭中丞兼太僕卿充隴右節度使三十韻¶
　　　(郭英/乂)¶
<pb:KR4h0140_WYG_225-2b>¶
詔發西山(一作/山西)將秋屯(一作/營)隴右兵凄凉餘部曲燀(一/作)¶
(烜/)赫舊家聲(英乂父知運都督/隴右威震西陲)鵰鶚乗時去驊騮顧主¶
鳴艱難須(一作/思)上䇿容易即前程斜日當軒盖髙(一作/歸)¶
風卷斾旌松悲天水冷沙亂雪山清和虜猶懐惠防邊¶
不(一作/詎)敢驚古来於異域鎮靜示(一作/得)專征燕薊奔封¶
豕周秦觸駭鯨中原何墋黷餘(一作/遺)孽尚縱横箭入昭¶
陽殿笳吟細栁營内人(宜春院女伎/謂之内人)紅袖泣(一作/短)王子¶
白衣行宸極祅(一作/妖)星動(一作/大)園陵(一作/林)殺氣平空餘¶
<pb:KR4h0140_WYG_225-3a>¶
金椀出無復繐帷輕毁廟天飛雨焚宫火徹眀罘罳(織/絲)¶
(為羅網之狀以/盖宫殿檐户間)朝共落棆(棆木/似楩)桷夜同傾三月師逾整¶
羣胡(一作/兇)勢就烹瘡痍(一作/恭承)親接戰勇決(一作/餘勇)冠垂成¶
妙譽期元宰殊恩且列卿幾時廻節鉞戮力埽欃槍(彗/星)¶
圭竇(一作/蓬户)三千士雲梯七十城耻非齊說客秖(一作/甘)似¶
魯諸生通籍㣲班忝周行獨坐榮隨肩趨漏刻短髪寄¶
(一作/媿)簪纓徑欲依劉表還疑(一作/能無)厭禰衡漸衰那(一作/寧)¶
此别忍淚獨含情廢邑狐貍語空邨虎豹争人頻墜塗¶
<pb:KR4h0140_WYG_225-3b>¶
炭公豈忘精誠元帥調新律(一作/鼎)前軍壓舊京安邉仍¶
扈從莫作(一作/無使)後功名¶
　　　送楊六判官使西蕃¶
送逺秋風落西征海氣寒帝京氛祲滿人世别離難絶¶
域遥懷怒和親願結歡敕書憐贊普兵甲望長安宣命¶
(一作/令)前程急惟良待士寛子雲清自守今日起為官垂¶
淚方投筆傷時即據鞍儒衣山鳥怪漢節野童看邉酒¶
排金醆(一作/盌)夷歌捧玉盤草輕(一作/肥)蕃馬健雪重拂廬¶
<pb:KR4h0140_WYG_225-4a>¶
乾慎爾參籌畫從茲正羽翰歸来權可取九萬一朝摶¶
　　　月¶
天上秋期近人間月影清入河蟾不沒𢷬藥兎長生只¶
益丹心苦能添白髮眀干戈知滿地(一作/道)休照國西營¶
　　　留别賈(至/)嚴(武/)二閣老兩院補闕(得雲字遺一/作兩院  補)¶
　　　(諸公得/聞字)¶
田園須蹔往(一作/住)戎馬惜離羣去逺留詩別愁多任酒¶
醺一秋常苦雨今日始無雲山路時(一作/晴)吹角(一作/笛)那¶
<pb:KR4h0140_WYG_225-4b>¶
堪處處聞¶
　　　晩行口號¶
三川不可到歸路晩山稠落雁浮寒水饑烏集戍樓市¶
朝今日異喪亂幾時休逺媿梁江總還家尚黒頭¶
　　　獨酌成詩¶
燈花何太喜酒緑(一作/色)正相親醉裏從為客詩成覺有¶
神兵戈猶在眼儒術豈謀身共(一作/苦)被㣲官縛低頭媿¶
野人¶
<pb:KR4h0140_WYG_225-5a>¶
　　　行次昭陵(唐太宗昭陵在醴泉縣九嵕山西北/時甫詔許之鄜州視家道里所經)¶
舊俗疲庸主羣雄問獨夫䜟歸龍鳳質威定虎狼都天¶
屬尊堯典(唐髙祖諡神堯以/其傳位如讓禪也)神功協禹謨風雲隨絶(一/作)¶
(逸/)足日月繼(一作/享)髙衢文物多師古朝廷半老儒直詞¶
寧戮辱賢路不﨑嶇往者災猶降蒼生喘未蘇指麾安¶
率土盪滌撫洪爐壯士悲陵邑幽人拜鼎湖玉衣晨自¶
舉鐵(一作/石)馬汗常趨(潼闗之戰賊兵時見黄旗軍掠陣/是日奏昭陵前石人馬俱流汗)¶
松柏瞻虚(一作/靈)殿塵沙立暝(一作/暗)途寂寥開國日流恨¶
<pb:KR4h0140_WYG_225-5b>¶
滿山隅¶
　　　重經昭陵¶
草昧英雄起謳歌歴數歸風塵三尺劒社稷一戎衣翼¶
亮貞文徳丕承戢武威聖圖天廣大宗祀日光輝陵寢¶
盤空曲熊羆守翠㣲再窺松栢路還見(一作/有)五雲飛¶
　　　喜聞官軍巳臨賊境二十韻¶
胡虜(一作/騎)潛京縣官軍擁賊壕鼎魚猶假息穴蟻欲何¶
逃帳殿羅𤣥冕轅門照白袍秦山當警蹕漢苑入旌旄¶
<pb:KR4h0140_WYG_225-6a>¶
路失(一作/濕)羊腸險雲横雉尾髙五原(畢白鹿少陵/髙陽細栁)空壁¶
壘八水(灞滻涇渭/灃鎬澇潏)散風濤今日看天意逰魂貸爾曹乞¶
降那更得尚詐莫徒勞元帥歸龍種司空(郭子/儀)握(一作/擁)¶
豹韜前軍(一作旌/李嗣業)蘇武節左將(僕固/懐恩)吕虔刀兵氣回飛¶
鳥威聲沒巨鼇戈鋋開雪色弓矢尚(一作/向)秋毫天歩艱¶
方盡時和運更遭誰云遺(一作/貴)毒螫(一作/蠆)巳是沃腥臊¶
睿想(一作/思)丹墀近神行羽衛牢花門騰絶漠拓(一作/柘)羯¶
(西域呼勇健/者為拓羯)渡臨洮此輩感恩至羸俘何足操鋒先衣¶
<pb:KR4h0140_WYG_225-6b>¶
染血騎突劒吹毛喜覺都城動悲憐(一作/連)子女號家家¶
賣釵釧只待獻春醪(至徳二載九月丁亥廣平王將朔/方等軍及回紇西域之衆十五萬)¶
(發鳳翔癸邜大軍入西/京甲辰㨗書至鳳翔)¶
　　　収京三首¶
仙仗離丹極妖星照玉除湏為下殿走不可好樓居(一/作)¶
(得非羣盗起/難作九重居)暫屈汾陽駕(莊子堯見四子于汾水/之陽窅然喪其天下)聊飛¶
燕將書依然七廟略更與萬方初¶
生意甘衰白天涯正寂寥忽聞哀痛詔又下聖眀朝羽¶
<pb:KR4h0140_WYG_225-7a>¶
翼懐(一作/慙)商老文思憶帝堯叨逢罪已日霑灑(一作/灑涕)望¶
青霄(朱長孺曰収京時上皇在蜀誥定行日肅宗汲汲/御丹鳳樓下制故曰忽聞哀痛詔又下聖眀朝靈)¶
(武諸臣争誇擁立之功至有蜀郡靈武功臣之目故以/商老羽翼刺之眀皇内禪故目之曰帝堯肅宗巳即大)¶
(位而用商老故事則/仍以東朝目之也)¶
汗馬収宫闕春城剷賊壕賞應歌杕杜歸及薦櫻桃雜¶
虜横戈數(一作/槊)功臣甲第髙萬方頻(一作/同)送喜無乃聖¶
躬勞¶
　　　臘日¶
<pb:KR4h0140_WYG_225-7b>¶
臘日常(一作/年)年暖尚遥今年臘日凍全消侵陵雪色還¶
萱草漏洩春光有(一作/是)柳條縦酒欲謀良(一作/長)夜醉還¶
(一作/歸)家初散(一作/放)紫(一作/北)宸朝口脂面藥隨恩澤(景龍/中臘)¶
(日賜近臣/口脂面藥)翠管銀罌下九霄¶
　　　紫宸殿退朝口號¶
户外昭容紫袖垂雙瞻御座引朝儀(宫人引導至/天祐間始革)香飄¶
合殿春風轉花覆千官淑景移晝漏希(一作/聲)聞髙閣報¶
天顔有喜近臣知宫中每出歸東省㑹送䕫龍集(一作/到)¶
<pb:KR4h0140_WYG_225-8a>¶
鳳池¶
　　　曲江二首¶
一片花飛減却春風飄萬㸃正愁人且看欲盡花經(一/作)¶
(驚/)眼莫厭傷多酒入脣江上小堂(一作/棠)巢翡翠花(一作/苑即)¶
(芙蓉/苑)邊髙冢卧麒麟細推物理須行樂何用(一作/事)浮名¶
(一作/榮)絆此身¶
朝回日日典春衣毎日江頭盡醉歸酒債尋常(八尺曰/尋倍尋)¶
(曰/常)行處有人生七十古来稀穿花蛺蝶深深見(一作/舞)㸃¶
<pb:KR4h0140_WYG_225-8b>¶
水蜻蜓欵欵(一作/緩緩)飛傳語風光共流轉暫時相賞莫相¶
違¶
　　　曲江對酒¶
苑外江頭坐不歸水精春(一作/宫)殿轉霏㣲桃花細逐楊¶
花落(一作欲共/棃花語)黄鳥時(一作/仍)兼白鳥飛縱飲久判人共¶
棄嬾朝真與世相違吏(一作/含)情更覺滄洲逺老大悲傷¶
未拂衣¶
　　　曲江對(一作/值)雨¶
<pb:KR4h0140_WYG_225-9a>¶
城上春雲覆苑牆江亭晩色静年(一作/天)芳林花著雨燕¶
脂落(一作/濕)水荇牽風翠帶長龍武新軍深(一作/經)駐輦芙¶
蓉别殿謾焚香何時詔(一作/重)此金錢㑹暫(一作/爛)醉佳人¶
錦瑟旁(朱長孺曰此亦懐上皇南内之詩也𤣥宗用萬/騎軍以平韋氏改為龍武軍親近宿衛于興慶)¶
(宫南樓毎置酒眺望必由夾城以達曲江芙蓉苑今深/居南内昔日之駐輦遊幸皆不可得金錢之㑹亦無復)¶
(開元之/盛矣)¶
　　　奉和賈至舍人早朝大眀宫(賈至洛陽人與父/曾俱為中書舍人)¶
五夜漏聲催曉箭九重(一作/天)春色醉仙桃旌旗日暖龍¶
<pb:KR4h0140_WYG_225-9b>¶
蛇動宫殿風㣲燕雀髙朝罷香煙携滿袖詩成珠玉在¶
揮毫欲知世掌絲綸美(原注舍人先/世嘗掌絲綸)池上於(一作/如)今有¶
(一作/得)鳳毛¶
　　　宣政殿退朝晩出左掖(掖門在兩旁/如人之臂掖)¶
天門日射黄金牓春殿晴曛(一作/熏)赤羽旗宫草微㣲(一/作)¶
(霏/霏)承委佩鑪煙細細駐遊絲雲近蓬萊常好(一作/五)色雪¶
殘鳷鵲(觀/名)亦多時侍臣緩歩歸青鎻退食從容出毎遲¶
　　　題省中院壁(一本無/院字)¶
<pb:KR4h0140_WYG_225-10a>¶
掖垣竹埤梧十尋洞門對霤(一作/雪)常隂隂落花遊絲白¶
日靜鳴鳩乳燕青春深腐儒衰晩謬通籍退食遲迴違¶
寸心衮職曽無一字補許身媿比䨇南金¶
　　　春宿左省¶
花隱掖垣暮啾啾棲鳥過星臨萬户動月傍九霄多不¶
寢(一作/寐)聼金鑰(一作/鏁)因風想玉珂眀朝有封事數問夜¶
如何¶
　　　送翰林張司馬(一作/學士)南海勒碑(原注相/國製文)¶
<pb:KR4h0140_WYG_225-10b>¶
冠冕通南極文章落上台詔從三殿(一作/天上)去碑到百蠻¶
開野館濃(一作/穠)花發春帆細雨来不知滄海上(一作/使)天¶
遣幾時回¶
　　　晩出左掖¶
晝刻傳呼淺春旗簇仗齊退朝花底散歸院栁邊迷樓¶
雪融城濕宫雲去殿低避人焚諌草騎馬欲鷄棲¶
　　　曲江陪鄭八丈南史飲¶
雀啄江頭黄(一作/楊)栁花鵁鶄&KR1484;鷘滿晴沙自知白髮非¶
<pb:KR4h0140_WYG_225-11a>¶
春事且盡芳尊戀物華近侍即今難浪迹此身那得更¶
無家丈人文(一作/才)力猶強健豈傍青門學種𤓰¶
　　　送賈閣老出汝州¶
西掖梧桐樹空留一院隂艱難歸故里去住損春心宫¶
殿青門隔雲山紫邏深人生五馬貴莫受二毛侵¶
　　　鄭駙馬池臺喜遇鄭廣文同飲¶
不謂生戎馬何知共酒杯然臍郿塢敗握(一作/秃)節漢臣¶
回白髮千莖雪丹心一寸(一作/片)灰别離經死(一作/此)地披¶
<pb:KR4h0140_WYG_225-11b>¶
寫忽登臺重對秦簫發俱過阮宅(一作/巷)来留連(一作/醉留)春¶
夜舞(一作席一/作苑夜)淚落強(一作更一/作舞淚落)裵回¶
　　　送鄭十八虔貶台州司户傷其臨老陷賊之故¶
　　　闕為面别情見於詩¶
鄭公樗散鬢成(一作/如)絲酒後常稱老畫師萬里傷心嚴¶
譴日百年垂死中興時蒼惶(一作/伶俜)巳就長途往邂逅無¶
端出餞遲便與先生應永訣九重泉路(一作/下)盡交期¶
　　　題鄭十八著作虔(一作/丈)¶
<pb:KR4h0140_WYG_225-12a>¶
台州地闊(一作/僻)海冥冥雲水長和島嶼青亂後(一作/繾綣)故¶
人䨇别淚春深(一作/飄颻)逐客一浮萍酒酣嬾舞誰相拽詩¶
罷能吟不復聼第五橋東流恨水皇陂岸北結愁亭賈¶
生對鵩傷王傅蘇武看羊䧟賊庭可念此翁(一作心/一作公)懐¶
(一作/常)直道也霑新國用輕刑禰衡實恐遭江夏方朔虚¶
傳是嵗星窮巷悄然(一作/一朝)車馬絶案頭乾死讀書螢¶
　　　端午日賜衣¶
宫衣亦有名端午被恩榮細葛含風輭香羅疊雪輕自¶
<pb:KR4h0140_WYG_225-12b>¶
天題處濕當暑著来清意内稱(一作恰/稱身)長短終身荷聖¶
情¶
　　　贈畢四(曜/)¶
才大今詩伯家貧苦宦卑饑寒奴僕賤顔狀老翁為同¶
調嗟誰惜論文笑自知流傳江鮑體相顧免無兒¶
　　　酬孟雲卿¶
樂極傷頭白更長(一作/深)愛燭紅相逢難(一作/雖)衮衮告别¶
莫怱怱但恐天河落寧辭酒醆空眀朝牽世務揮淚各¶
<pb:KR4h0140_WYG_225-13a>¶
西東¶
　　　奉贈王中允(維/)¶
中允聲名乆如今契闊深共傳収庾信(侯景亂庾信奔/江陵元帝承制)¶
(除為御/史中丞)不比得陳琳(眀皇云從賊之臣毁謗朝廷如陳/琳之檄曹操者多矣王維獨憤痛)¶
(賦秋槐落葉詩故曰/不當比之陳琳也)一病(維䧟賊時/詐稱瘖疾)緣眀主三年獨此¶
心窮愁應有作試誦白頭吟¶
　　　奉陪鄭駙馬韋曲二首¶
韋曲花無賴家家惱殺人緑尊雖(一作/湏)盡日白髮好禁¶
<pb:KR4h0140_WYG_225-13b>¶
(一作/傷)春石角鉤衣破藤枝(一作蘿/一作梢)刺眼新何時占叢竹¶
頭戴小烏巾¶
野寺垂楊裏春畦亂水間美花多映竹好鳥不歸山城¶
郭終何事風塵豈駐顔誰能共公子薄暮欲俱還¶
　　　奉答岑參補闕見贈¶
窈窕清禁闥(一作/闕)罷朝歸不同君隨丞相後我往(一作/住)¶
日華東冉冉桞枝碧娟娟花蘂紅故人得佳句獨(一作/猶)¶
贈白頭翁¶
<pb:KR4h0140_WYG_225-14a>¶
　　　送許八拾遺歸江寧覲省甫昔時嘗客遊此縣¶
　　　於許生處乞瓦棺寺維摩圖様志諸篇末¶
詔許(一作/天語)辭中禁慈顔(一作/家榮)赴(一作/拜)北堂聖朝新孝理¶
祖席(一作/行子)倍輝(一作/恩)光内(一作/贈)帛擎偏重宫衣著更香¶
淮隂清(一作/新)夜驛京口渡江航春隔雞人晝秋期燕子¶
凉賜書誇父老夀酒樂城隍(一作竹引趨庭曙山添扇/枕凉十年過父老幾日賽)¶
(城/隍)看畫曽饑渴追踪恨(一作/限)淼茫虎頭金粟影神妙獨¶
難㤀¶
<pb:KR4h0140_WYG_225-14b>¶
　　　因許八奉寄江寧旻上人¶
不見旻公三十年封書寄與淚潺湲舊来好事今能否¶
老去新詩誰與(一作/為)傳棊局動隨尋(一作/幽)澗竹袈裟憶¶
上泛湖船聞君話我為官在頭白昏昏只醉眠¶
　　　至徳二載甫自京金光門出問(一作/間)道歸鳳翔¶
　　　乾元初從左拾遺移華州掾與親故别因出此¶
　　　門有悲往事¶
此道昔歸順西郊胡正(一作/騎)繁至今殘破膽應(一作/猶)有¶
<pb:KR4h0140_WYG_225-15a>¶
未招魂近得(一作/侍)歸京邑移官豈(一作/逺)至尊無才日衰¶
老駐馬望千門¶
　　　寄髙三十五詹事(適國以淮南節度為李/輔  所短除太子詹事)¶
安穩髙詹事兵戈乆索居時来如(一作/知)宦達嵗晩莫情¶
疎天上多鴻雁池(一作/河)中足鯉魚相看過半百不寄一¶
行書¶
　　　路逢襄陽楊少府入城戲呈楊員外綰(原注甫/赴華州)¶
　　　(日許寄員外茯苓一本戱題/四韻附呈許員外為求茯苓)¶
<pb:KR4h0140_WYG_225-15b>¶
寄語楊員外山寒少茯苓歸来稍暄(一作/𠊱和)暖當為斸青¶
冥飜動(一作/倒)神仙(一作/龍蛇)窟封題鳥獸形兼將老藤杖扶¶
汝醉初醒¶
　　　題鄭縣亭子(鄭縣遊春亭在西/溪上一名西溪亭)¶
鄭縣亭子澗之濵户牖憑髙發興新雲斷岳蓮臨大路¶
(一作/道)天晴(一作/清)宫(一作/官)柳暗長春巢邊野雀(一作/鵲)羣欺¶
燕花底山蠭逺趁人更欲題詩滿青竹晩来幽獨恐傷¶
神¶
<pb:KR4h0140_WYG_225-16a>¶
　　　早秋苦熱堆案相仍(原注時任/華州司功)¶
七月六日苦炎熱(一作/蒸)對食暫餐還不能毎(一作/常)愁夜¶
中(一作/来)自足蝎況(一作/仍)乃秋後轉多蠅束帶發狂欲大¶
叫簿書何急来相仍南望青松架短(一作/絶)壑安得(一作/能)¶
赤脚蹋層冰¶
　　　望岳¶
西岳崚嶒(一作/危稜)竦處尊諸峰羅立(一作口一作/列  如似)兒孫安¶
得仙人九節杖(漢武帝登少室見一女子以/九節杖指日閉目食日精)拄到玉女¶
<pb:KR4h0140_WYG_225-16b>¶
洗頭盆(華山玉女祠前有五/石缸名玉女洗頭盆)車箱入谷無歸(一作/回)路箭¶
栝(一作閣一作闕一作筈/按韻㑹栝與筈括俱通)通天有一門稍待西(一作/秋)風¶
凉冷後髙尋白帝(白帝治/西岳)問真源¶
　　　至日遣興奉寄北省舊閣老兩院故人(一作/補遺)二¶
　　　首¶
去嵗兹辰捧御牀五更三㸃入鵷行欲知趨走傷心地¶
正想氛氲滿眼香無路從容陪語笑有時顛倒著衣裳¶
何人錯憶(一作/却認)窮愁日愁日(一作/日日)愁隨一線長¶
<pb:KR4h0140_WYG_225-17a>¶
憶昨逍遥供奉班去年今日侍龍顔麒麟不動鑪煙上¶
(一作/轉)孔雀徐開扇影還玉几(一作/座)由来天北極朱衣只¶
在殿中間孤城此日堪腸斷愁對寒雲雪(一作/白)滿山¶
　　　得弟消息二首¶
近有平隂信遥憐舍弟存側身千里道寄食一家村烽¶
舉新酣戰啼垂舊血痕不知臨老日招得幾人(一作/時)魂¶
汝懦歸無計吾衰往未期浪傳烏鵲喜深負鶺鴒詩生¶
理何顔面憂端且嵗時兩京三十口雖在命如絲¶
<pb:KR4h0140_WYG_225-17b>¶
　　　憶弟二首(原注時歸在/南陸渾莊)¶
喪亂聞吾弟饑寒傍濟州人稀吾(一作/書)不到兵在見何¶
由憶昨狂催走無時病去憂即今千種恨惟共水東流¶
且喜河南定不問鄴城圍百戰今誰在三年望汝歸故¶
園花自發春日鳥還飛斷絶人煙乆東西消息稀¶
　　　得舍弟消息¶
亂後誰歸得他鄉勝故鄉直(一作/若)為心厄苦久念(一作/得)¶
與(一作/汝)存亡汝書猶在壁汝妾(一作/室)巳辭房舊犬知愁¶
<pb:KR4h0140_WYG_225-18a>¶
恨垂頭傍我牀¶
　　　秦州雜詩二十首¶
滿目悲生事因人作逺遊遲迴度隴怯浩蕩及(一作/入)闗¶
愁水落魚龍(汧水出小隴山東北/流成淵名魚龍水)夜山空(一作/通)鳥鼠(鳥/鼠)¶
(同穴故名在/渭源縣西)秋西征問烽火心折此淹留¶
秦州山(一作/城)北寺勝跡(一作/𫝊是)隗嚻宫苔蘚山門古(一作/故)¶
丹青野殿空月眀垂葉露雲逐渡溪風清渭無情極愁¶
時獨向東¶
<pb:KR4h0140_WYG_225-18b>¶
州圖領同谷驛道出流沙降虜兼千帳居人有萬家馬¶
驕珠(一作/朱)汗落胡舞白蹄(一作/題)斜(白題國以白堊其/首舞則頭偏故云)年¶
少臨洮子(一作/至)西来亦自誇¶
鼓角緣邊郡川原欲夜時秋聼殷地發風散入雲悲抱¶
葉寒蟬静歸来(一作/山)獨鳥遲萬方(一作/年)聲一槩吾道竟¶
何之¶
南使宜天馬由来萬匹強浮雲連陣没秋草徧(一作/滿)山¶
長聞說真龍種仍殘(一作/空餘)老驌驦哀鳴思戰鬬逈立向¶
<pb:KR4h0140_WYG_225-19a>¶
蒼蒼¶
城上胡笳奏山邊漢節歸防河赴滄海奉詔發金㣲(一/作)¶
(徽/)士苦形骸黒旌(一作/林)疎鳥獸稀那聞(一作/堪)往来戍恨¶
解鄴城圍¶
莽莽萬重山孤城山(一作/石)谷間無風雲出塞不夜月臨¶
闗屬國歸何晩樓蘭斬未還煙塵獨(一作/一)長望衰颯正¶
摧(一作/催)顔¶
聞道尋源使從天此路迴牽牛去幾許宛馬至今来一¶
<pb:KR4h0140_WYG_225-19b>¶
望幽燕隔何時郡國開東征健兒盡羌笛暮吹哀¶
今日眀人眼臨池好驛亭叢篁低地碧髙柳半天青稠¶
疊多幽事喧呼閱使星老夫如有此不異在郊坰¶
雲氣接崑崘涔涔塞雨繁羌童看渭水使(一作/估)客向(一/作)¶
(尚/)河源煙火軍中幕牛羊嶺上村所居秋草淨正閉小¶
蓬門¶
蕭蕭古塞冷漠漠秋雲(一作/風)低黄鵠翅垂雨蒼鷹饑啄¶
泥薊門誰自北漢將獨征西不意書生耳(一作/眼)臨衰厭¶
<pb:KR4h0140_WYG_225-20a>¶
(一作/見)鼓鞞¶
山頭南(一作/東)郭寺水號北流泉老樹空庭得清渠一邑¶
傳秋花危石底晩景卧鐘邉(一作/前)俛仰悲身世溪風為¶
颯(一作/肅)然¶
傳道東柯谷(在秦州東南五十里有杜甫/祠即甫寓居姪佐草堂也)深藏數十家¶
對門藤盖瓦映竹水穿沙瘦地飜宜粟陽坡可種𤓰船¶
人近相報但恐失桃花¶
萬古仇池穴潛通小有天神魚人(一作/今)不見福地語真¶
<pb:KR4h0140_WYG_225-20b>¶
傳近接西南境長懐十九泉何時(一作/當)一茅屋送老白¶
雲邉¶
未暇泛滄海悠悠兵馬間塞門風(一作/風寒)落木客舍雨連¶
山阮籍行多興龎公隱不還東柯遂疎嬾(一作/放)休鑷鬢¶
毛斑¶
東柯好崖谷不與衆峰羣落日邀雙鳥晴天養(一作/卷)片¶
雲野人矜(一作/吟)險絶水竹㑹平分采藥吾將老兒童未¶
遣聞¶
<pb:KR4h0140_WYG_225-21a>¶
邊秋隂易久(一作/夕)不復辨晨光檐雨亂淋幔山雲低度¶
牆鸕鷀窺淺井蚯蚓上深(一作/髙)堂車馬何蕭索門前百¶
草長¶
地僻秋將盡山髙客(一作/夜)未歸塞雲多斷續邊日少光¶
輝警急烽常報傳聞(一作/聲)檄屢飛西戎外甥國何得迕¶
(一作/近)天威¶
鳳林(屬河/州)戈未息魚海(在河/州西)路常難候火雲烽(一作/峰)峻¶
懸軍幕(一作/暮)井乾風連西極動月過北庭寒故老思飛¶
<pb:KR4h0140_WYG_225-21b>¶
將何時(一作/人)議築壇¶
唐堯真自聖野老復何知曬藥能無婦應門幸(一作/亦)有¶
兒藏書聞禹穴讀記憶(一作/悟)仇池為報鴛行舊鷦鷯在¶
一枝¶
　　　月夜憶舍弟¶
戍鼓斷人行秋邊(一作/邊秋)一雁聲露從今夜白月是故鄉¶
眀有弟皆分散(一作/羇旅)無家問死生寄書長不避(一作/達)況¶
乃未休兵¶
<pb:KR4h0140_WYG_225-22a>¶
　　　宿贊公房(原注京中大雲/寺主謫此安置)¶
杖錫何来此(一作/乆)秋風巳颯然雨荒深院菊霜倒半池¶
蓮放逐寧違(一作/虧)性虚空不離禪相逢成夜宿隴月向¶
人圓¶
　　　東樓¶
萬里流沙道西征(一作行一/作征西)過北(一作/此)門但(一作/俱)添新¶
(一作/征)戰骨不返舊征(一作/死生)魂樓角臨風迥城隂帶水(一/作)¶
(雨/)昏傳聲看驛使送節向河源¶
<pb:KR4h0140_WYG_225-22b>¶
　　　雨晴(一作/秋霽)¶
天水(一作外一作/際一作永)秋雲薄從西萬里風今朝好晴景乆¶
雨不妨農塞(一作/岸)柳行疎翠山棃結小紅胡笳樓上發¶
一雁入髙空¶
　　　寓目¶
一縣蒲萄熟秋山苜蓿多闗雲常帶雨塞水不成河羌¶
女輕(一作/揺)烽燧胡兒制(一作/掣)駱駝自傷遲暮眼喪亂飽¶
經過¶
<pb:KR4h0140_WYG_225-23a>¶
　　　山寺¶
野寺殘僧少山園細路髙麝香眠石竹鸚鵡啄金桃亂¶
石(一作/水)通人過懸崖置屋牢上方重閣晩百里見秋(一/作)¶
(纎/)毫¶
　　　即事(乾元二年回紇從郭子儀戰相州不利奔/還西京四月回紇死欲以寧國公主殉葬)¶
　　　(因無子/得歸)¶
聞道花門破和親事却非人憐漢公主生得渡河歸秋¶
思抛雲髻(一作/鬢)腰支勝(一作/賸)寳衣羣兇猶索戰回首意¶
<pb:KR4h0140_WYG_225-23b>¶
多違¶
　　　遣懐¶
愁眼看霜露寒城菊自花天風隨斷柳客淚墮清(一作/晴)¶
笳水淨樓(一作/城)隂直山昏塞日斜夜来歸鳥盡啼殺後¶
棲鴉¶
　　　天河¶
常時任顯晦秋至輙(一作最/一作轉)分眀縱被㣲雲掩終能(一/作)¶
(當一/作輸)永夜清含星動雙闕伴月照邊城牛女年年渡何¶
<pb:KR4h0140_WYG_225-24a>¶
曽風浪生¶
　　　初月¶
光細(一作/常時)弦豈(一作初/一作欲)上影斜輪未安微升古(一作/紫)塞¶
(一作/堞)外巳隱暮雲端河漢不改色闗山空自寒庭前有¶
白露暗滿菊花團(一作/闌)¶
　　　歸燕¶
不獨避霜雪其如儔侣稀四時無失序八月自知歸春¶
色豈相訪(一作/誤)衆雛還識機故巢儻未毁㑹傍主人飛¶
<pb:KR4h0140_WYG_225-24b>¶
　　　𢷬衣¶
亦知戍不返秋至拭清砧巳近苦(一作/暮)寒月況經(一作/驚)¶
長别心寧辭𢷬熨(一作/衣)倦一寄塞垣深用盡閨中力君¶
聼空外音¶
　　　促織¶
促織甚㣲細哀音(一作/聲)何動人草根吟(一作/冷)不穩牀下¶
夜(一作/意)相親乆客得無淚放(一作/故)妻難及晨悲絲(一作/絃)¶
與急管感激異天真¶
<pb:KR4h0140_WYG_225-25a>¶
　　　螢火¶
幸因腐草出敢近太陽飛未足臨書卷時能㸃客衣隨¶
風隔幔小帶雨傍林㣲十月清霜重飄零何處歸¶
　　　蒹葭¶
摧折不自守(一作/與)秋風吹若何暫時花戴(一作/載)雪幾處¶
(一作/墮水)葉沉波體弱春風(一作甲/一作苖)早叢長夜露多江湖後¶
揺落亦(一作/只)恐嵗蹉跎¶
　　　苦竹¶
<pb:KR4h0140_WYG_225-25b>¶
青𠖇亦自守輭弱強扶持味苦夏蟲避叢卑春鳥疑軒¶
墀曽不重剪伐欲(一作/亦)無辭幸近幽人屋霜根結在茲¶
　　　除架¶
束薪巳零落瓠葉轉(一作/卷)蕭(一作/相)疎幸結白花了寧辭¶
青蔓除秋蟲聲不去暮雀意何如寒事今牢落人生亦¶
有初¶
　　　廢畦¶
秋蔬擁霜露豈敢惜凋殘暮景數枝葉天風吹汝寒緑¶
<pb:KR4h0140_WYG_225-26a>¶
霑泥滓盡香與嵗時䦨生意春如昨悲君白玉盤¶
　　　夕烽¶
夕烽来不近(一作止一/作眀照灼)毎日(一作/了了)報平安塞上傳光(一/作)¶
(聲/)小雲邊落(一作/數)㸃殘照秦通警急過隴自艱難(一作/燄銷)¶
(仍再滅煙/迥不勝寒)聞道(一作/恐照)蓬萊殿千門立馬看(一作城中/幾道看)¶
　　　秋笛¶
清商欲盡奏奏苦血霑衣他日傷心極征人白骨歸相¶
逢恐恨過故作發聲㣲不見秋雲動悲風稍稍飛¶
<pb:KR4h0140_WYG_225-26b>¶
　　　送逺¶
帶甲滿天地胡為君逺行親朋盡一哭鞍馬去孤城草¶
木嵗月晩闗河霜雪清别離巳昨日因見古人情¶
　　　觀兵¶
北庭送壯士貔虎數尤多精銳舊無敵邊隅今若何妖¶
氛擁白馬元帥待彫戈莫守鄴城下斬鯨遼海波(乾元/元年)¶
(十月郭子儀等九節度圍相州眀年三月史思眀来援/戰于城下官軍潰而圍解初李光弼欲與朔方軍同逼)¶
(魏城圍史思眀得曠日持久則鄴城必㧞魚朝恩不可/而止詩謂不當困守鄴城老師乏饋以致援師之至也)¶
<pb:KR4h0140_WYG_225-27a>¶
　　　不歸¶
河間尚征(一作/戰)伐汝骨在空城從弟人皆有終身恨不¶
平數金憐俊邁總角愛聰眀面上三年土春(一作/秋)風草¶
(一作/吹)又生¶
　　　天末懐李白¶
凉風起天末君子意如何鴻雁幾時到江湖秋水多文¶
章憎命逹魑魅喜人過應共寃魂語投詩贈汨羅¶
　　　獨立¶
<pb:KR4h0140_WYG_225-27b>¶
空外一鷙鳥河間雙白鷗飄颻搏擊便容易往来遊草¶
露亦多濕蛛絲仍未収天機近人事獨立萬端憂¶
　　　日暮¶
日落風亦起城頭鳥(一作/烏)尾訛黄雲髙未動白水巳揚¶
波羌婦語還哭(一作/笑)胡兒行且歌將軍别換(一作上一/作換駿)¶
馬夜出擁彫戈¶
　　　空囊¶
翠柏苦猶食晨(一作/明)霞髙(一作/朝)可餐世人共鹵莽吾道¶
<pb:KR4h0140_WYG_225-28a>¶
屬艱難不㸑井晨凍無衣牀夜寒囊空恐羞澁留得一¶
錢看¶
　　　病馬¶
乗爾亦巳久天寒闗塞深塵中老盡力嵗晩病傷心毛¶
骨豈殊衆馴良猶至今物㣲意不淺感動一沈吟¶
　　　蕃劒¶
致(一作/至)此自僻逺又非珠玉裝如何有竒怪毎夜吐光¶
芒虎氣必騰趠(一作/上)龍身寧乆藏風塵苦未息持汝奉¶
<pb:KR4h0140_WYG_225-28b>¶
眀王¶
　　　銅缾¶
亂後碧井廢時清瑶殿深銅缾未失水百丈有哀音側¶
想美人意應非(一作/悲)寒甃沈蛟龍半缺落猶得折黄金¶
　　　觀安西兵過赴闗中待命二首(李嗣業以鎮西/北庭兵同郭子)¶
　　　(儀討安慶緒安西/即鎮西舊名也)¶
四(一作/西)鎮富精銳摧鋒皆絶倫還聞獻(一作/就)士卒足以¶
靜風塵老馬夜知道蒼鷹饑(一作/秋)著人臨危經乆戰用¶
<pb:KR4h0140_WYG_225-29a>¶
急(一作/意)始(一作/使)如神¶
竒兵不在衆萬馬救中原談笑無河北心肝奉至尊孤¶
雲隨殺氣飛鳥避轅門竟日留歡(一作/觀)樂城池未覺喧¶
　　　送人從軍¶
弱水應無地陽闗巳近天今君渡沙磧累月斷人煙好¶
武寧論命封侯不計年馬寒防失道雪没錦鞍韉¶
　　　野望¶
清秋望不極迢遰起曽隂逺水兼天淨孤城隱霧深葉¶
<pb:KR4h0140_WYG_225-29b>¶
稀風更落山迥日初沈獨鶴歸何晩昏鴉巳滿林¶
　　　示姪佐(原注佐草堂在東柯谷大佐出襄/陽房侍御史暐之子官  理正)¶
多病秋風落君来慰眼前自聞茅屋趣只想竹林眠滿¶
谷山雲起侵籬澗水懸嗣(一作/阮)宗諸子姪早覺仲容賢¶
　　　佐還山後寄三首¶
山晩浮(一作/黄)雲合歸時恐路迷澗寒人欲到村(一作/林)黒¶
鳥應棲野客茅茨小田家樹木低舊諳疎嬾叔湏汝故¶
相携¶
<pb:KR4h0140_WYG_225-30a>¶
白露黄粱熟分張素有期已應春得細頗覺寄来遲味¶
豈同金(一作/甘)菊香宜配緑(一作/紫)葵老人佗日愛正想滑¶
流匙¶
幾道泉澆圃交横落慢(一作/幔)坡葳蕤秋葉少(一作小一/作菜色)¶
隱映野雲多隔沼連香芰通林帶女蘿甚聞霜䪥白重¶
惠(一作/薦)意如何¶
　　　從人覓小胡孫許寄¶
人說南州路山猨樹樹懸舉家聞若駭(一作/共愛)為寄小如¶
<pb:KR4h0140_WYG_225-30b>¶
拳預哂愁胡面初(一作/何)調見馬鞭許求聰慧(一作/惠)者童¶
穉捧應癲¶
　　　秋日阮(一作/陳)隱居致䪥三十束¶
隱者柴門(一作/荆)内畦蔬繞舍秋盈筐承露䪥不待致書¶
求束比青芻色圓齊玉箸頭衰年闗鬲冷味煖并(一作/腹)¶
無憂¶
　　　秦州見敕(一作/除)目薛三璩(一作/據)授司議郎畢四¶
　　　曜除監察與二子有故逺喜遷官兼述索居凡¶
<pb:KR4h0140_WYG_225-31a>¶
　　　三十韻¶
大雅何寥闊(一作/廓)斯人尚典刑交期余潦倒材力爾精¶
靈二子聲(一作/陞)同日諸生困一經文章開突(一作/窔)奥(一/作)¶
(隩/)遷擢潤朝廷舊好何由展新詩更憶聼别来頭并白¶
相見眼終青伊昔貧皆甚同憂心(一作/嵗)不寧栖遑分半¶
菽浩蕩逐流萍俗態猶猜忌(一作/忍)妖氛忽(一作/遂)杳冥獨¶
慙投漢閣俱(一作/但)議哭秦庭還蜀祗無補(一作/益)囚梁亦¶
固扃華夷相混合宇宙一羶腥帝力収三統天威總四¶
<pb:KR4h0140_WYG_225-31b>¶
溟舊都俄望幸清廟肅惟馨雜種雖(一作/難)髙壘(一作/壁)長¶
驅甚建瓴焚香淑景殿漲水望雲亭法駕初還日羣公¶
若㑹星宫臣仍㸃染柱史正零丁官忝趨棲鳳朝囘歎¶
(一作/欲)聚螢喚人看騕褭不嫁惜娉婷掘劒知埋獄(一作/掘獄)¶
(即埋/劒)提刀見發硎侏儒應共飽漁父忌偏醒旅泊窮清¶
渭長吟望濁涇羽書還似急烽火未全停師老資殘寇¶
戎生及近坰忠臣辭憤激烈士涕飄零上(一作/小)将盈邊¶
鄙元勲溢鼎銘仰思調玉燭誰定握(一作/淬)青萍隴俗輕¶
<pb:KR4h0140_WYG_225-32a>¶
鸚鵡原情類鶺鴒秋風動闗塞髙卧想儀形¶
　　　寄彭州髙三十五使君適虢州岑二十七長史¶
　　　參三十韻¶
故(一作/古)人何寂寞今我獨淒凉老去才難(一作/雖)盡秋來¶
興甚長物情尤可見辭客未能忘海内知名士雲端各¶
異方髙岑殊緩歩沈(約/)鮑(照/)得同(一作/周)行意愜闗飛動¶
篇終接混茫舉天悲富(嘉/謨)駱(賓/王)近代惜盧(照/鄰)王(勃/)似爾¶
官仍貴前賢命可傷諸侯非棄擲半刺(别駕任居刺史/之半長史即别)¶
<pb:KR4h0140_WYG_225-32b>¶
(駕/)巳翺翔詩好幾時見書成無信(一作/使)将男兒行處是¶
客子鬬(一作/問)身強羇旅推賢聖沈緜抵咎殃三年猶瘧¶
疾(原注時/患瘧疾)一鬼不(一作/未)銷亡隔日搜脂髓増寒抱雪霜¶
徒然潛隙地有靦屢鮮妝(二語皆時/俗避瘧事)何太龍鍾極于今¶
出處妨無錢居帝里盡室在邉疆劉表雖遺恨龎公至¶
死藏心㣲傍魚鳥肉瘦怯豺狼隴草蕭蕭白洮雲片片¶
黄彭門(一作/天彭)劒閣外虢略鼎湖旁荆玉簪頭冷巴箋染¶
翰光烏麻(即胡/麻)蒸續曬丹橘露應嘗豈異神仙宅俱兼¶
<pb:KR4h0140_WYG_225-33a>¶
山水鄉竹齋燒藥竈花嶼讀書牀更得清新否遥知對¶
屬忙舊官寧改漢(刺史本/漢官)淳俗本歸(一作/不離)唐(虢本/晉地)濟世¶
宜公等安貧亦士常蚩尤終戮辱胡羯漫猖狂㑹待祅¶
氛靜(一作/滅)論文暫裹糧¶
　　　寄岳州賈司馬六丈巴州嚴八使君兩閣老五¶
　　　十韻¶
衡岳啼猨裏巴州鳥道邊故人俱不利(一作/别)謫宦兩悠¶
(一作/茫)然開闢乾坤正(一作/大)榮枯雨露偏長沙才子逺釣¶
<pb:KR4h0140_WYG_225-33b>¶
瀨客星懸憶昨趨行殿殷憂捧御筵討胡愁李廣奉使¶
待張騫無復雲臺仗虚修水戰船蒼茫城七十流落劒¶
三千畫角吹(一作/欹)秦晉(一作/塞)旄頭俯澗瀍小儒輕董卓¶
有識笑苻堅浪作禽填海那將血(一作/矢)射天萬方思助¶
順一鼓氣無前隂散陳倉北晴熏太白巔亂麻屍積衛¶
破竹勢臨燕法駕還雙闕王師下八川此時霑奉引佳¶
氣拂周旋貔虎開(一作/間)金甲(一作/匣)麒麟受玉鞭侍臣諳¶
入仗廏馬解登仙花動朱樓雪城凝碧樹煙衣冠心慘¶
<pb:KR4h0140_WYG_225-34a>¶
愴故老淚潺湲哭廟悲風急朝正霽景鮮月分梁漢米¶
春得(一作/給)水衡錢内蘂繁於纈宫莎(一作/花)輭勝緜恩榮¶
同拜手出入(一作/處)最隨肩晩著華堂醉寒重繡被眠轡¶
齊兼秉燭書枉滿懐牋毎覺升元輔深期列大賢秉鈞¶
方咫尺鎩翮再聨翩禁掖朋從改(一作/換)㣲班性命全青¶
蒲甘受(一作/就)戮白髮竟誰憐弟子貧原憲諸生老伏(一/作)¶
(服/)虔師資謙未達鄉黨敬何(一作/推)先舊好腸堪斷新愁¶
(一作/秋)眼欲穿翠乾危棧竹紅膩小湖(一作/池)蓮賈筆論孤¶
<pb:KR4h0140_WYG_225-34b>¶
憤嚴詩賦幾篇定知深意苦(一作/好)莫使衆人傳貝錦無¶
停織朱絲有斷絃浦鷗防碎首霜鶻不空拳地僻昏炎¶
瘴山稠隘石泉且將棊度日應用酒為年典郡終㣲眇¶
治中(髙宗初改治/中為司馬)實棄捐安排求傲吏比興展歸田去¶
去才難得蒼蒼理又𤣥古人稱逝矣吾道卜終焉隴外¶
飜投迹漁陽復控弦笑為妻子累甘與嵗時遷親故行¶
稀少兵戈動接聨他鄉饒夢寐失侣自屯邅多病加(一/作)¶
(成/)淹泊長吟阻靜便如公盡雄俊志在必騰騫(一作公/如盡憂)¶
<pb:KR4h0140_WYG_225-35a>¶
(患何事/負陶甄)¶
　　　寄張十二山人彪三十韻¶
獨卧嵩陽(一作/雲)客三違潁水春艱難隨老母慘澹向時¶
人謝氏尋山屐陶公漉酒巾羣兇彌宇宙此物在風塵¶
歴下辭姜被闗西得孟鄰早通交契宻晩接道流新靜¶
者心多妙(一作/好)先生藝絶倫草書何太(一作/應甚)苦詩興不¶
無神曹植休前軰張芝更後身數篇吟可老一字買堪¶
貧將恐曽防寇深潛(一作/情)託所親寧聞倚門夕盡力潔¶
<pb:KR4h0140_WYG_225-35b>¶
飱晨疎嬾為名悞驅馳喪我真索居猶(一作/尤)寂寞相遇¶
益悲(一作酸/一作愁)辛流轉(一作/轉徙)依邊徼逢迎念席珍時来故¶
舊少亂後別離頻世祖修髙廟文公賞從臣商山猶入¶
楚源(一作/湍)水不離(一作知/一作流)秦存想青龍祕騎行白鹿馴¶
耕巖非谷口結草即(一作/欲)河濵肘後符應驗囊中藥未¶
陳旅(一作/放)懐殊不愜良覿渺無因自古皆悲恨浮生有¶
屈伸此邦今(一作/全)尚武何處且依仁鼓角凌天籟闗山¶
信(一作/倚)月輪官場(一作/壕)羅鎮(一作/錦)磧賊火近洮岷蕭索¶
<pb:KR4h0140_WYG_225-36a>¶
　論兵(一作/功)地蒼茫鬬將辰大軍多處所餘孽尚紛綸髙¶
　興知籠鳥斯文起(一作/豈)獲麟窮秋正揺落回首望松(一/作)¶
　(湘/)筠¶
　　　　寄李十二白二十韻¶
　昔年有狂客號爾謫仙人筆落驚(一作/聞)風雨詩成泣鬼¶
　神聲名從此大汨沒一朝伸文彩承殊渥流傳必絶倫¶
　龍舟移櫂晩獸錦奪袍新白日来深殿青雲滿後塵乞¶
　歸優詔許遇我宿心親未負(一作/遂)幽棲志兼全寵辱身¶
<pb:KR4h0140_WYG_225-36b>¶
　劇(一作/戲)談憐野逸嗜酒見天真醉舞梁園夜行歌泗水¶
　春才髙心不展道屈善無鄰處士禰衡俊諸生原憲貧¶
　稻粱求未足薏苡謗何頻五嶺炎蒸地(時白流/夜郎)三危放¶
　逐臣幾年遭鵩鳥獨泣(一作/立)向(一作不/獨泣)麒麟蘇武先還¶
　漢黄公豈事秦楚筵辭醴日梁獄上書辰巳用當時法¶
　誰將此義(一作/議)陳老吟秋月下病起暮江濱莫怪恩波¶
　隔乘槎與(一作/得)問津¶
御定全唐詩巻二百二十五¶
