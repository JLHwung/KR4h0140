# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:04.689249
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百九十九
<pb:KR4h0140_WYG_799-1a>¶
　欽定四庫全書¶
御定全唐詩卷七百九十九¶
　　楊容華¶
　楊容華華隂人炯之姪女詩一首¶
　　　　新妝詩¶
　啼(一作宿/一作林)鳥驚眠罷房櫳乗曉(一作/曙色)開鳳釵金作縷鸞¶
　鏡玉為臺妝似臨池出人疑向月(一作/月下)來自憐終不見¶
　(一作方/未巳)欲去復裵回¶
<pb:KR4h0140_WYG_799-1b>¶
　　魏氏¶
　魏氏求巳之妹詩一首¶
　　　　贈外¶
　浮萍依綠水弱蔦寄(一作/附)青松與君結大義移天得所¶
　從翰林無雙鳥劒水不分龍諧和類琴瑟堅固同膠漆¶
　義重恩欲深夷險貴如一本自身不令積多嬰痛疾朝¶
　夕倦牀枕形體耻巾櫛遊子倦風塵從官初解巾束裝¶
　赴南郢脂駕出西秦比翼終難遂銜雌苦未因徒悲楓¶
<pb:KR4h0140_WYG_799-2a>¶
岸逺空對栁園春男兒不重舊丈夫多好新新人喜新¶
聘朝朝臨粉(一作/寳)鏡兩鴛固無比雙蛾誰與競詎憐愁¶
思人銜啼嗟薄命蕣華不足恃松枝有餘勁所願好(一/作)¶
(存/)九思勿令虧百行¶
　喬氏¶
喬氏馮翊人左司郎中知之之妹詩一首¶
　　　詠破簾¶
巳漏風聲罷(一作/擺)繩持也不禁一從經落後(一作/節)無復¶
<pb:KR4h0140_WYG_799-2b>¶
有貞心¶
　七嵗女子¶
女子南海人詩一首¶
　　　送兄(武后召見令賦送/兄詩應聲而就)¶
别路雲初起離亭葉正飛(一作/稀)所嗟人異鴈不作一行¶
歸(一作/飛)¶
　林氏¶
林氏濟南人隰城丞薛元曖妻也元曖早卒林博渉五¶
<pb:KR4h0140_WYG_799-3a>¶
經有母儀令徳訓其子彦輔彦國彥偉彦雲及姪據摠¶
播竝登進士第衣冠榮之詩一首¶
　　　送男左貶詩(一作送男/彦輔左貶)¶
他日初投杼勤王在飲冰有辭期不罰積毁竟(一作/意許)相¶
仍謫宦今何在銜寃猶未勝天涯分越徼驛騎(一作/驟)速¶
毘陵腸斷腹非苦書傳寫豈能淚添江水逺心劇海雲¶
蒸明月珠難識甘泉賦可稱但將忠報主何懼㸃青蠅¶
　趙氏¶
<pb:KR4h0140_WYG_799-3b>¶
趙氏冦坦母也詩三首¶
　　　古興¶
鬱蒸夏將半暑氣扇飛閣驟雨滿空来當軒巻羅(一作/簾)¶
幕度雲開夕霽宇宙何清廓明月流素光輕風換炎鑠¶
孤鸞傷(一作/相)對影寳瑟悲别鶴君子去不還遥(一作/揺)心¶
欲何托¶
金菊延清霜玉壺多美酒良人猶不歸芳菲豈常有不¶
惜芳菲歇但傷别離乆含情罷斟酌凝怨對窗牖¶
<pb:KR4h0140_WYG_799-4a>¶
霽雪舒長野寒雲半幽(一作/伴秋)谷嚴風振枯條猨啼(一作/啼猨)¶
抱冰木所嗟遊宦子少小荷天祿前程未云至悽愴對¶
車僕嵗寒成詠歌日暮棲林樸(一作/曲)不憚行險道(一作/路險)¶
空悲年運促¶
　郭紹蘭¶
郭紹蘭長安人巨商任宗妻也詩一首¶
　　　寄夫(任宗賈湘中數年不歸紹蘭作詩繫於燕/足時宗在荆州燕忽泊其肩見足繫書解)¶
　　　(視之乃妻所寄/也感泣而歸)¶
<pb:KR4h0140_WYG_799-4b>¶
我壻去重湖臨窗泣血書殷勤憑燕翼寄與薄情夫¶
　王韞秀¶
王韞秀河西節度使忠嗣女宰相元載妻也詩三首¶
　　　同夫遊秦(韞秀歸載嵗乆家貧見輕/妻族因同夫入秦求舉)¶
路掃飢寒跡天哀志氣人休零離别淚攜手入西秦¶
　　　夫入相寄姨妹(載拜相韞秀銜/宿恨寄姨妹)¶
相國已隨麟閣貴家風第一右丞詩笄年解笑鳴機婦¶
恥見蘇秦富貴時¶
<pb:KR4h0140_WYG_799-5a>¶
　　　喻夫阻客(載相肅代兩朝貴盛無比賓客/候門或多間阻復為詩喻之)¶
楚竹燕歌動畫梁春蘭(一作/更闌)重換舞衣裳公孫開閣(一/作)¶
(館/)招嘉(一作/佳)客知道浮榮(一作/雲)不乆長¶
　張夫人¶
張夫人楚州山陽人户部侍郎吉中孚妻也詩五首¶
　　　古意¶
轆轤曉轉素絲綆桐聲夜落蒼苔塼涓㳙吹溜若時雨¶
濯濯佳蔬非用天丈夫不解此中意抱甕當時徒自賢¶
<pb:KR4h0140_WYG_799-5b>¶
　　　拜新月¶
拜新月拜月出(一作/畫)堂前暗魄初(一作/深)籠桂虚弓未引¶
弦拜新月拜月妝樓上鸞鏡始(一作/未)安臺蛾眉巳相向¶
拜新月(一本無/此三字)拜月不勝情庭花(一作/前)風露清月臨人¶
自老人望月長明(一作望月/更長生)東家阿母亦拜月一拜一¶
悲聲斷絶昔年拜月逞容輝(一作/儀)如今拜月雙淚垂回¶
看衆女拜新月却憶紅閨(一作/閨中)年少時¶
　　　栁絮¶
<pb:KR4h0140_WYG_799-6a>¶
靄靄芳春朝雪絮起青條或值花同舞不因風自飄過¶
尊浮綠醑拂幌綴紅綃那用持愁翫春懐不自聊¶
　　　拾得韋(一作/華)氏花鈿以詩寄贈¶
今朝妝閣前拾得舊花鈿粉汚痕猶在塵侵色尚鮮曾¶
經纎手裏拈向翠眉邊能助千金笑如何忍棄捐¶
　　　誚喜鵲¶
疇昔鴛鴦侣朱門賀客多如今無此事好去莫相過¶
　　　句¶
<pb:KR4h0140_WYG_799-6b>¶
遊蜂乍起驚落墀黄鳥銜來却上枝(栁/絮)　臨風重回首¶
掩淚向庭花(寄/逺)　鏡中春色老枕前秋夜長(詠淚吟以/上見  窗)¶
(雜/録)¶
　王氏¶
王氏太原人永福潘令之妻詩一首¶
　　　書石壁(王氏隨夫宰永福任滿祖餞留連累日/王先解舟泊五里汰王灘下俟乆不至)¶
　　　(月夜登岸題詩石壁末署太原族望嵗久詩/漫滅獨太原二字入石邑人因以名其灘)¶
何事潘郎戀别筵歡情未(一作/不)斷妾心懸汰王灘下相¶
<pb:KR4h0140_WYG_799-7a>¶
思處猿呌山(一作/空)山月滿船¶
　裵淑¶
裵淑字柔之元稹繼室詩一首¶
　　　荅微之(稹自㑹稽到京未踰月出鎮武昌/裵難之稹賦詩相慰裵亦以詩荅)¶
侯門初擁節御苑栁絲新不是悲殊命唯愁别近親黄¶
鶯遷古木朱(一作/珠)履從清塵想到千山外滄江正暮春¶
　趙(一作/劉)氏¶
趙氏洹水人杜羔妻也詩四首¶
<pb:KR4h0140_WYG_799-7b>¶
　　　夫下第(一作杜羔不/第將至家寄)¶
良人的的有竒才何事年年被放回如今妾面羞君靣¶
君若(一作/到)來時近夜来(别本有代羔贈詩云澹澹春風/花落時不堪愁望更相思無金)¶
(可買長門賦有/恨空吟團扇詩)¶
　　　雜言寄杜羔¶
君從淮海遊再過蘭杜(一作/杜蘭)秋歸来未(一作/不)須臾又欲¶
向梁州梁州秦嶺西棧道與雲齊羌蠻(一作/奚)萬餘落矛¶
㦸自髙低巳念寡儔侣復慮勞攀躋丈夫重志氣兒女¶
<pb:KR4h0140_WYG_799-8a>¶
空悲啼臨卭滯遊地肎顧濁水泥人生賦命有厚薄君¶
但(一作/自)遨遊我寂寞¶
　　　聞夫杜羔登第(一作聞杜羔/登第又寄)¶
長安此去無多地鬱鬱蔥蔥佳氣浮良人得意正年少¶
今夜醉眠何處樓¶
　　雜言¶
上林園中青青桂折得一枝好夫壻杏花如雪柳垂絲¶
春風蕩颺不同枝¶
<pb:KR4h0140_WYG_799-8b>¶
　張氏¶
張氏袁州人評事彭伉妻詩二首¶
　　　寄夫(貞元中伉登第辟江西/幕不歸張以詩寄之)¶
乆無音信到羅幃路逺迢迢遣問誰聞君折得東堂桂¶
折罷那能不暫歸¶
驛使今朝過五湖殷勤為我報狂夫從来誇有龍泉劒¶
試割相思得斷無(彭伉荅妻詩云莫訝相如獻賦遲錦/書誰道淚霑衣不須化作山頭石待)¶
(我東堂/折桂枝)¶
<pb:KR4h0140_WYG_799-9a>¶
　薛馧(一作/藴)¶
薛(一作/蔣)馧字馥彦輔孫女也詩三首¶
　　　贈鄭女郎(一作鄭/氏妹)¶
豓陽灼灼河洛神珠簾繡户青樓春能弹箜篌弄纎指¶
愁殺門前年少子笑開一面紅粉妝東園幾樹桃花死¶
朝理曲暮理曲獨坐窗前一片玉行也嬌坐也嬌見之¶
令人魂魄(一作/暗)銷堂前錦褥紅地鑪綠沈香榼傾屠蘇¶
解佩時時歇歌管芙蓉帳裏蘭麝滿晩起羅衣香不斷¶
<pb:KR4h0140_WYG_799-9b>¶
滅燭(一作/燭滅)每嫌秋夜短¶
　　　古意¶
昨夜巫山中(一作/雲)失却陽臺女朝來香閣裏(一作今朝/香閣前)¶
獨伴楚王語¶
　　　贈故人¶
昔别容如玉今来鬢若絲淚痕應共見腸斷阿誰知¶
　　　句¶
寂寞相思處雕梁落燕泥(春閨曲錄見/吟窗雜)¶
<pb:KR4h0140_WYG_799-10a>¶
　楊德麟¶
楊德麟司農少卿敬之之小女也詩一首¶
　　　題奉慈寺(寺本虢國夫人宅後為駙馬郭暧第/升平公主薨追福置寺德麟年十三)¶
　　　(以六韻題之今/存警句二韻)¶
日月金輪動栴檀碧樹秋塔分鴻鴈翅鐘挂鳳凰樓¶
　崔氏¶
崔氏校書郎盧某妻詩一首¶
　　　述懷(校書娶崔時年已暮崔/微有愠色賦詩述懷)¶
<pb:KR4h0140_WYG_799-10b>¶
不怨盧郎年紀大不怨盧郎官職卑自恨妾身生較晩¶
不及盧郎年少時¶
　陳玉蘭¶
陳玉蘭呉人王駕妻也詩一首¶
　　　寄夫(一作王駕詩/題云古意)¶
夫戍邊關妾在呉西風吹妾妾憂夫一行書信千行淚¶
寒到君邊衣到無¶
　薛媛¶
<pb:KR4h0140_WYG_799-11a>¶
薛媛濠梁人南楚材妻也詩一首¶
　　　寫真寄夫(南楚材旅遊陳受潁牧之眷欲以女/妻之楚材許諾因託言有訪道行不)¶
　　　(復返舊薛媛善畫妙屬文微知其意對鏡圖形/為詩寄之楚材大慙遂歸偕老里人為語稱之)¶
欲下丹青筆先拈寳鏡寒巳經(一作/驚)顏索寞漸覺鬢凋¶
殘淚眼描將(一作/來)易愁腸寫出難恐君渾忘却時展畫¶
圖看(里人語云當時婦棄夫今日夫/棄婦若不逞丹青空房應獨守)¶
　孫氏¶
孫氏樂昌(一作/安)人進士孟昌期妻也善詩毎代夫作一¶
<pb:KR4h0140_WYG_799-11b>¶
日忽曰才思非婦人事遂焚其集詩三首¶
　　　聞(一作/聼)琴¶
玉指朱絃軋復清湘妃愁怨最難聽初疑颯颯涼風勁¶
(一作動/一作至)又似蕭蕭暮雨零近比流泉来碧嶂逺如𤣥鶴¶
下青㝠夜深彈罷堪惆悵露溼叢蘭月滿庭¶
　　　白蠟燭詩(代夫/贈人)¶
景勝銀釭香比蘭(一作自占清/香勝蕙蘭)一條白玉偪人寒他時¶
紫禁春風夜醉草天書仔細看¶
<pb:KR4h0140_WYG_799-12a>¶
　　　謝人送酒(一作代謝崔/家郎君送酒)¶
謝將清酒寄愁人澄澈甘香氣味真好是緑窗風(一作/明)¶
月夜一杯揺蕩(一作/動)滿懷春¶
　張立本女¶
草場官張立本女少未讀書忽自吟詩立本隨口錄之¶
詩一首¶
　　　詩¶
危冠廣袖楚宫妝獨歩閒庭逐夜涼自把玉簪敲砌竹¶
<pb:KR4h0140_WYG_799-12b>¶
清歌一曲月如霜¶
　侯氏¶
侯氏邊將張揆(一作/暌)妻也詩一首¶
　　　繡龜形詩(揆為邊將防戎十餘年不歸侯為迴/文詩繡作龜形詣闕上之武宗覽詩)¶
　　　(&KR0897;揆還鄉并賜/侯絹三百疋)¶
暌離已是十秋(一作/年)強對鏡那堪重理妝聞鴈幾迴修¶
尺素見霜先為製衣裳開箱疊練先垂淚拂杵調砧更¶
斷腸繡作龜形獻天子願教征客早還鄉¶
<pb:KR4h0140_WYG_799-13a>¶
　慎氏¶
慎氏毘陵儒家女也適蘄春嚴灌夫無子被出慎以詩¶
訣灌夫感而留之詩一首¶
　　　感夫詩(一作與夫訣/一作留别)¶
當時心事巳相關雨散雲飛(一作/収)一餉間便是孤㠶從¶
此去不堪重上(一作/過)望夫山¶
　薛瑶¶
薛瑶東明國人左武衞將軍承冲之女嫁郭元振為妾¶
<pb:KR4h0140_WYG_799-13b>¶
詩一首¶
　　　謡(一作返俗謡薛氏年十五剪髪出/家六年為謡云云遂返初服歸郭)¶
化雲心兮思淑貞洞寂滅兮不見人瑶草芳兮思芬蒀¶
(一作/氛氲)將奈何兮青春¶
　王霞卿¶
王霞卿藍田人會稽宰韓嵩之妾嵩死霞卿流落會稽¶
嘗題詩唐安寺進士鄭殷彞和詩求謁霞卿荅詩拒之¶
詩二首¶
<pb:KR4h0140_WYG_799-14a>¶
　　　題唐安寺閣壁(并序/)¶
　　瑯琊王氏霞卿光啟三年陽春二月登於是閣臨¶
　　軒軫恨覩物增悲雖看煥爛之花但比淒涼之色¶
　　時有輕綃捧硯小玉看題¶
春来引歩暫尋遊愁見風光倚(一作恨覩/煙霄簇)寺樓正好開¶
懷對煙月(一作舉目盡/為停待景)雙睂不覺自如鉤(鄭殷彞和詩/云題詩仙子)¶
(此曽遊應是尋春别鳳樓賴得/從来未相識免教錦帳對銀鉤)¶
　　　荅鄭殷彞¶
<pb:KR4h0140_WYG_799-14b>¶
君是煙霄折桂身聖朝方切用儒珍正堪西上文場戰¶
空向途中泥婦人¶
　竇梁賓¶
竇梁賓夷門人盧東表侍兒也詩二首¶
　　　喜盧郎及第¶
曉妝初罷眼初瞤小玉驚人踏破帬手把紅箋書一紙¶
上頭名字有郎君¶
　　　雨中看牡丹¶
<pb:KR4h0140_WYG_799-15a>¶
東風未放曉泥乾紅藥花開不奈寒待得天晴花巳老¶
不如攜手雨中看¶
　任氏¶
任氏蜀尚書侯繼圖妻詩一首¶
　　　書桐葉(繼圖讀書大慈寺忽桐葉飄墜上有詩/句後數年卜婚任氏方知桐葉句乃任)¶
　　　(氏在左/綿書也)¶
拭翠斂蛾(一作/雙)睂鬱(一作/為)鬱心中事搦管(一作/桐葉)下庭除¶
書成(一作/我)相思字此字不書石此字不書紙書在桐(一/作)¶
<pb:KR4h0140_WYG_799-15b>¶
(向/秋)葉上願逐秋風起天下有心人盡解相思死天下負¶
心人不識相思字有心與負心不知落何地¶
　黄崇嘏¶
黃崇嘏臨卭人因事下獄貢詩蜀相周庠庠薦攝司戸¶
參軍政事明敏庠愛其才欲妻以女嘏作詩辭婚庠得¶
詩大驚問之乃黄使君女也詩二首¶
　　　下獄貢詩¶
偶辭(一作/離)幽隠在(一作/住)臨卭行止堅貞比澗松何事政¶
<pb:KR4h0140_WYG_799-16a>¶
清如水鏡絆他野鶴在深籠¶
　　　辭蜀相妻女詩(一作/辭婚)¶
一辭拾翠碧江湄貧守蓬茅但賦詩自服藍衫居郡掾¶
永抛鸞鏡畫蛾睂立身卓爾青松操挺志鏗然白璧姿¶
幕府若容為坦腹願天速變作男兒¶
　蔣氏¶
蔣氏呉越時湖州司法參軍陸濛妻也性耽酒善屬文¶
詩一首¶
<pb:KR4h0140_WYG_799-16b>¶
　　　荅諸姊妹戒飲(蔣以嗜酒成疾姊妹勸/其節飲加餐應聲吟荅)¶
平生偏好酒勞爾勸吾餐但得杯(一作/尊)中滿時光度不¶
難¶
　周仲美¶
周仲美成都人適李氏詩一首¶
　　　書壁(仲美隨夫金陵幕夫因事棄官入華山仲/美求歸未得會舅從泗調任長沙載之而)¶
　　　(南因書所/懷於壁)¶
愛妾不愛子為問此何理棄官更棄妻人情寧可已永¶
<pb:KR4h0140_WYG_799-17a>¶
訣泗之濱遺言空在耳三載無朝昏孤幃淚如洗婦人¶
義從夫一節誓生死江鄉感殘春腸斷晩煙起西望太¶
華峯不知㡬千里¶
　張文姬¶
張文姬鮑參軍妻也詩四首¶
　　　溪口雲¶
溶溶(一作/一片)溪口雲纔向溪中吐不復歸溪中還作溪中¶
(一作/頭)雨¶
<pb:KR4h0140_WYG_799-17b>¶
　　　池上竹¶
此君臨此池枝低水相近碧色緑波中日日流不盡¶
　　　沙上鷺¶
沙頭一水禽鼓翼揚清音只待髙風便非無雲漢心¶
　　　雙槿樹¶
緑影競扶踈紅姿相照灼不學桃李花亂向春風落¶
　程長文¶
程長文鄱陽人詩三首¶
<pb:KR4h0140_WYG_799-18a>¶
　　　獄中書情上使君(長文為强暴所誣/繫獄獻詩雪寃)¶
妾家本住鄱陽曲一片貞(一作/堅)心比孤竹當年二八盛¶
容儀(一作/輝)紅牋草𨽻恰如飛盡日閒窗刺繡坐有時極¶
浦採蓮歸誰道居貧守都邑幽閨(一作/居)寂寞無人識海¶
燕朝歸衾枕(一作/枕席)寒山花夜落階墀溼強暴之男何所¶
為手持白刃向簾幃一命任從刀下死千金豈(一作/不)受¶
暗中欺我心匪石情難轉志奪秋霜意不移血濺羅衣¶
終不恨瘡黏錦䄂亦何辭縣僚曽未知情緒即便教人¶
<pb:KR4h0140_WYG_799-18b>¶
縶囹圄朱脣滴瀝獨銜寃玉筯䦨干歎非所十月寒更¶
堪思(一作/更愁)人一聞擊柝一傷神髙髻不梳雲巳散蛾睂¶
罷(一作/淡)掃月仍新三尺嚴章難(一作/焉)可越百年心事向¶
誰說但看洗雪出圜扉始信白圭無玷缺¶
　　　銅雀臺怨¶
君王去後行人絶簫箏(一作/竽)不響歌喉咽雄劒無威光¶
彩沈寳鏡零落金星滅玉階寂寞(一作/寂)墜秋露月照當¶
時歌舞處當時歌舞人不迴化為今日西陵灰¶
<pb:KR4h0140_WYG_799-19a>¶
　　　　春閨怨¶
　綺陌香飄柳如線時光瞬息如(一作/驚)流電良人何處事¶
　功名十載相思不相見¶
　¶
　¶
　¶
　¶
　¶
<pb:KR4h0140_WYG_799-19b>¶
　¶
　¶
　¶
　¶
　¶
　¶
　¶
御定全唐詩卷七百九十九¶
