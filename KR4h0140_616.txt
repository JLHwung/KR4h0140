# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:55.709557
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百十六
<pb:KR4h0140_WYG_616-1a>¶
　欽定四庫全書¶
御定全唐詩巻六百十六¶
　　皮日休¶
　　　　雜體詩(并序/)¶
　　　案舜典帝曰䕫命汝典樂敎胄子詩言志歌永言¶
　　　在焉周禮太師之職掌教六詩諷賦既興風雅互¶
　　　作雜體遂生焉後係之於樂府盖典樂之職也在¶
　　　漢代李延年為恊律造新聲雅道雖缺樂府乃盛¶
<pb:KR4h0140_WYG_616-1b>¶
　　　鐃歌鼔吹拂舞予俞因斯而興詞之體不得不因¶
　　　時而易也古樂書論之甚詳今不能備載載其他¶
　　　見者案漢武集元封三年作柏梁臺詔羣臣二千¶
　　　石有能為七言詩者乃得上坐帝曰日月星辰和¶
　　　四時梁王曰驂駕駟馬從梁來由是聫句興焉孔¶
　　　融詩曰漁父屈節水潛匿方作郡姓名字離合也¶
　　　由是離合興焉晉傅咸有迴文反覆詩二首云反¶
　　　覆其文者以示憂心展轉也悠悠逺邁獨煢煢是¶
<pb:KR4h0140_WYG_616-2a>¶
　　也由是反覆興焉晉溫嶠有迴文虛言詩云寜神¶
　　静泊損有崇亡由是迴文興焉梁武帝云後牖有¶
　　朽栁沈約云偏眠船舷邊由是疊韻興焉詩云螮¶
　　蝀在東又曰鴛鴦在梁由是雙聲興焉詩云維南¶
　　有箕不可以簸揚維北有斗不可以挹酒漿近乎¶
　　戲也古詩或為之盖風俗之言也古有采詩官命¶
　　之曰風人圍棊燒敗襖看子故依然由是風人之¶
　　作興焉梁書云昭明善賦短韻吳均善壓強韻今¶
<pb:KR4h0140_WYG_616-2b>¶
　　亦效而為之存於編中陸生與余各有是為凡八¶
　　十六首至如四聲詩三字離合全篇雙聲疊韻之¶
　　作悉陸生所為又足見其多能也案齊竟陵王郡¶
　　縣詩曰追芳承荔浦揖道信雲丘縣名由是興焉¶
　　案梁元藥名詩曰戍客恒山下當思衣錦歸藥名¶
　　由是興焉陸與予亦有是作至如鮑昭之建除沈¶
　　炯之六甲十二屬梁簡文之卦名陸惠曉之百姓¶
　　梁元帝之鳥名龜兆蔡黄門之口字古兩頭纖纖¶
<pb:KR4h0140_WYG_616-3a>¶
　　藁砧五雜組已降非不能也皆鄙而不為噫由古¶
　　至律由律至雜詩之道盡乎此也近代作雜體唯¶
　　劉賔客集中有迴文離合雙聲疊韻如聫句則莫¶
　　若孟東野與韓文公之多他集罕見足知為之之¶
　　難也陸與予竊慕其為人遂合己作為雜體一巻¶
　　屬予序雜體之始云¶
　　　　苦雨雜言寄魯望¶
吳中十日涔涔雨歊蒸庳下豪家苦可憐臨頓陸先生¶
<pb:KR4h0140_WYG_616-3b>¶
獨自翛然守環堵兒飢僕病漏空厨無人肯典破衣裾¶
螺蠃時時上几案鼃黽徃徃跳琴書桃花米斗半百錢¶
枯荒濕壊炊不然兩牀苮席一素几仰卧高聲吟太𤣥¶
知君志氣如鐵石甌冶雖神銷不得乃知苦雨不復侵¶
枉費畢星無限力鹿門人作州從事周章似鼠唯知醉¶
府金廪粟虛請來憶著先生便知媿媿多饋少真徒然¶
相見唯知攜酒錢豪華滿眼語不信不如直上天公牋¶
天公牋方修次且榜鳴篷來一醉¶
<pb:KR4h0140_WYG_616-4a>¶
　　　　奉和魯望齊梁怨别次韻¶
芙蓉泣恨紅鉛落一朶别時煙似幕鴛鴦剛解惱離心¶
夜夜飛來櫂邊泊¶
　　　　奉和魯望曉起迴文¶
孤煙曉起初原曲碎樹㣲分半浪中湖後釣筒移夜雨¶
竹傍眠几側晨風圖梅帶潤輕霑墨畫蘚經蒸半失紅¶
無事有杯持永日共君惟好隠墻東¶
　　　　奉詶魯望夏日四聲四首¶
<pb:KR4h0140_WYG_616-4b>¶
　　　　　平聲¶
塘平芙蓉低庭閒梧桐高清烟埋陽烏藍空含秋毫冠¶
傾慵移簪杯乾將餔糟翛然非隨時夫君真吾曹¶
　　　　　平上聲¶
溝渠通疎荷浦嶼隠殘篠舟閒攢輕蘋槳動起静鳥隂¶
稀餘桑閒縷盡晩繭小吾徒當斯時此道可以了¶
　　　　　平去聲¶
怡神時高吟快意乍四顧村深啼愁鵑浪霽醒睡鷺書¶
<pb:KR4h0140_WYG_616-5a>¶
疲行終朝罩困卧至暮吁嗟當今交暫貴便異路¶
　　　　　平入聲¶
先生何違時一室習寂歴松聲將飄堂岳色欲壓席彈¶
琴奔𤣥雲斸藥折白石如教題君詩若得札玉冊¶
　　　　苦雨中又作四聲詩寄魯望¶
　　　　　平聲¶
涔涔將經旬昏昏空迷天鸕鷀成羣嬉芙蓉相偎眠魚¶
通蓑衣城㠶過菱花田秋收吾無望悲之真徒然¶
<pb:KR4h0140_WYG_616-5b>¶
　　　　　平上聲¶
河平州橋危壘晩水鳥上衝崖搜松根㸃沼寫芡響舟¶
輕通縈紆棧墮阻指掌攜橈將尋君渚滿坐可徃¶
　　　　　平去聲¶
狂霖昏悲吟瘦桂對病卧檐虛能彯斜舍蠹易漏破宵¶
愁將琴攻晝悶用睡過堆書仍傾觴富貴未換箇¶
　　　　　平入聲¶
羇棲愁霖中缺宅屋木惡荷傾還驚魚竹滴復觸鶴閒¶
<pb:KR4h0140_WYG_616-6a>¶
僧千聲琴宿客一笈藥悠然思夫君忽憶蠟屐著¶
　　　　奉和魯望疊韻雙聲二首¶
　　　　　疊韻山中吟¶
穿烟泉潺湲觸竹犢轂觫荒篁香牆匡熟鹿伏屋(一作/屈)¶
曲¶
　　　　　雙聲溪上思¶
疎杉低通灘冷鷺立亂浪草彩欲夷猶雲容空澹蕩¶
　　　　奉和魯望疊韻吳宫詞二首¶
<pb:KR4h0140_WYG_616-6b>¶
侵深尋嶔岑勢厲衛睥睨荒王將鄉亡細麗蔽袂逝¶
枍栺替製曳康莊傷荒涼主虜部伍苦嬙亡房廊香¶
　　　　奉和魯望閒居雜題五首¶
　　　　　晩秋吟(以題十五/字離合)¶
東臯煙雨歸耕日免去𤣥(一作/黄)冠手刈禾火滿酒爐詩¶
在口今人無計奈儂何¶
　　　　　好詩景¶
青盤香露傾荷女子墨風流更不言寺寺雲蘿堪度日¶
<pb:KR4h0140_WYG_616-7a>¶
京塵到死撲侯門¶
　　　　　醒聞檜¶
解洗餘酲晨半酉(一作/酒)星星先吹起雲門耳根無(一作/莫)¶
厭聽佳木㑹盡山中寂静源¶
　　　　　寺鐘暝¶
百縁斗藪無塵土寸地章煌欲布金重擊蒲牢㟏山日¶
冥冥烟樹覩棲禽¶
　　　　　砌思步¶
<pb:KR4h0140_WYG_616-7b>¶
襹襹古薜繃危石切切隂螿應晩田心事萬端何處止¶
少夷峰下舊雲泉¶
　　　　奉和魯望藥名離合夏日即事三首¶
季春人病抛芳杜仲夏溪波繞壊垣衣典濁醪身倚桂¶
心中無事到雲昏¶
數曲急溪衝細竹葉舟來徃盡能通草香石冷無辭逺¶
志在天台一遇中¶
桂葉似茸含露紫葛花如綬蘸溪黄連雲更入幽深地¶
<pb:KR4h0140_WYG_616-8a>¶
骨録閒㩦相獵郎¶
　　　　懐錫山藥名離合二首¶
暗竇養泉容決決明園䕶桂放亭亭歴山居處當天半¶
夏裏松風盡足聽¶
曉景半和山氣白薇香清淨雜纖雲實頭自(一/事)作是眠¶
平石腦側空林看虎羣¶
　　　　懐鹿門縣名離合二首¶
山瘦更培秋後桂溪澄閒數晩來魚臺前過雁盈千百¶
<pb:KR4h0140_WYG_616-8b>¶
泉石無情不寄書¶
十里松蘿隂亂石門前幽事雨來新野霜濃處憐殘菊¶
潭上花開不見人¶
　　　　奉和魯望寒日古人名一絶¶
北顧歡遊悲沈宋(梁武改/為北顧)南徐陵寢歎齊梁水邊韶景¶
無窮栁寒被江淹一半黄¶
　　　　胥口即事六言二首¶
波光杳杳不極霽景澹澹初斜黒蛺蝶粘蓮蘂紅蜻蜓¶
<pb:KR4h0140_WYG_616-9a>¶
褭蔆花鴛鴦一處兩處舴艋三家五家㑹把酒船偎荻¶
共君作箇生涯¶
拂釣清風細麗飄蓑暑雨霏㣲湖雲欲散未散嶼鳥將¶
飛不飛換酒帩頭把看載蓮艇子撐歸斯人到死還樂¶
誰道剛須用機¶
　　　　夜㑹問荅十¶
寒夜清(日休問/龜䝉)簾外迢迢星斗明况有蕭閒洞中客吟¶
為紫鳯呼凰聲(時華陽廣文/先生在焉)¶
<pb:KR4h0140_WYG_616-9b>¶
癭木杯(龜䝉問/日休)杉贅楠瘤刳得來莫怪家人畔邊笑渠¶
心祗爱黄金罍¶
落霞琴(日休/問賁)寥寥山水揚清音玉皇仙馭碧雲逺空使¶
松風終日吟¶
蓮花燭(賁問/日休)亭亭嫰蘂生紅玉不知含淚怨何人欲問¶
無由得心曲¶
金火障(日休問/龜䝉)紅獸飛來射羅幌夜來斜展掩深爐半¶
睡芙蓉香蕩漾¶
<pb:KR4h0140_WYG_616-10a>¶
　憶山月(龜䝉/問賁)前溪後溪清復絶看看又及桂花時空寄¶
　子規啼處血¶
　錦鯨薦(賁問/日休)碧香紅膩承君宴幾度閒眠却覺來彩鱗¶
　飛出雲濤靣¶
　懐溪雲(日休問/龜䝉)漠漠閒籠鷗鷺羣有時日暮碧將合還¶
　被魚舟來觸分¶
　霜中笛(龜䝉問/日休)落梅一曲瑤華滴不知青女是何人三¶
　奏未終頭已白¶
<pb:KR4h0140_WYG_616-10b>¶
　月下橋(日休問/龜䝉)風外拂殘衰栁條倚欄杆處獨自立青¶
　翰何人吹玉簫¶
　¶
　¶
　¶
　¶
　¶
御定全唐詩巻六百十六¶
