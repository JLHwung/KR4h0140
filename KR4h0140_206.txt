# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.752944
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百六
<pb:KR4h0140_WYG_206-1a>¶
　欽定四庫全書¶
御定全唐詩巻二百六¶
　　李嘉祐¶
　李嘉祐字従一趙州人天寳七年擢第授秘書正字坐¶
　事謫鄱江令調江隂入為中臺郎上元中出為台州刺¶
　史大厯中復為袁州刺史與嚴維劉長卿冷朝陽諸人¶
　友善為詩麗婉有齊梁風集一巻今編詩二巻¶
　　　　江上曲¶
<pb:KR4h0140_WYG_206-1b>¶
　江心澹澹芙蓉花江口蛾眉獨浣紗可憐應是陽臺女¶
　對坐鷺鷥嬌不語掩面羞㸔北(一作/此)地人回身(一作/首)忽¶
　作空山雨(一作巫/山雨)蒼梧秋色不堪論千載依依帝子魂¶
　君㸔峰上斑斑竹盡是湘妃泣淚痕¶
　　　　傷吳中¶
　館娃宫中春已歸闔閭城頭鶯已飛復見花開人又老¶
　横塘寂寂栁依依憶昔吳王在宫闕館娃滿(一作/賣)眼㸔¶
　花發舞袖朝欺陌上春歌聲夜怨江邉月古来人事亦¶
<pb:KR4h0140_WYG_206-2a>¶
猶今莫厭清觴與緑琴獨向西山聊一笑白雲芳草自¶
知心¶
　　　夜聞江南人家賽神因題即事¶
南方淫祀(一作/祠)古風俗楚嫗(一作/媪)解(一作/能)唱迎神曲鎗¶
鎗銅鼓蘆葉深寂寂瓊筵江水緑雨過風清洲渚閒椒¶
漿醉盡迎神還(一作神/欲還)帝女凌空下湘岸番君隔浦向¶
堯山月隐回塘猶自舞一門依倚神之祜韓康靈(一作/賣)¶
藥不復求扁鵲醫方曽莫覩逐客臨江空自悲月明流¶
<pb:KR4h0140_WYG_206-2b>¶
水無已時聽此迎神送神曲攜觴欲弔屈原祠¶
　　　古興¶
十五小家女雙鬟人不如蛾眉暫一見可直千金餘自¶
従得向蓬莱裏出入金輿乗玉趾梧桐樹上春鴉鳴曉¶
伴君王猶未起莫道君㤙長不休媫妤團扇苦悲秋君¶
㸔魏帝鄴都裏惟有銅臺漳水流¶
　　　雜興¶
花間昔日黄鸝囀妾向青樓已生怨花落黄鸝不復来¶
<pb:KR4h0140_WYG_206-3a>¶
妾老君心亦應變君心比妾心妾意舊来深一别十年¶
無尺素歸時莫贈路傍金¶
　　　送韋邕少府歸鍾山(一本題作送韋山/人歸鍾山别業)¶
祈門官罷後(一作旗亭/閲書罷)負笈向桃源萬巻長開帙千峰¶
不閉(一作/掩)門緑楊垂野渡(一作/徑)黄鳥傍山村念爾能髙¶
枕丹墀㑹一論¶
　　　送盧員外往饒州¶
為郎復典郡錦帳映朱輪露冕随龍節停橈得水人早¶
<pb:KR4h0140_WYG_206-3b>¶
霜蘆葉變寒雨石榴新莫怪諳風土三年作逐臣¶
　　　送裴五歸京口¶
君罷江西日家貧為一官還歸五陵去(一作/上)只向逺峰¶
㸔暮色催人别秋風待雨寒遥知到三徑唯有菊花殘¶
　　　送嚴維歸越州¶
艱難只用武歸向淛河東松雪千山暮林泉一水通鄉¶
心緣緑草野思㸔青楓春日(一作/好)偏相憶裁書寄剡中¶
　　　送杜士瞻楚州覲省¶
<pb:KR4h0140_WYG_206-4a>¶
風流與才思俱似晉時人淮月歸心促(一作/速)江花入興¶
新雲深滄海暮栁暗白田春共道官猶小憐君孝養親¶
　　　送裴宣城上元所居¶
水流過海稀爾去換春衣淚向檳榔盡身随鴻雁歸草¶
思晴後發花怨雨中飛想到金陵渚酣歌對落暉¶
　　　留别毘陵諸公¶
久作涔(一作/昨崟)陽令丹墀忽再還淒涼辭澤國離亂到鄉¶
山北固灘(一作/潮)聲滿南徐草色閒知心従此别相憶鬢¶
<pb:KR4h0140_WYG_206-4b>¶
毛斑¶
　　　送獨孤拾遺先輩先赴上都¶
行春日已曉桂檝逐寒煙轉曲遥峰出㸔濤極浦連入¶
京當獻賦封事更聞天日日趨黄閣應忘雲海邉¶
　　　常州韋郎中汎舟見餞¶
主人馮軾貴送客汎舟稀逼岸随芳草回橈背落暉映¶
花雙節駐臨水伯勞飛醉與羣公狎春塘露冕歸¶
　　　送崔侍御入朝¶
<pb:KR4h0140_WYG_206-5a>¶
十年猶執憲萬里獨歸春舊國逄芳草青雲見故人潘¶
郎今髪白陶令本家貧相送臨京口停橈淚滿巾¶
　　　送岳州司馬弟之任¶
岳陽天水外念爾一帆過野墅人煙逈山城雁影多有¶
時巫峡色終日洞庭波丞相今為郡應無勞者歌¶
　　　裴侍御見贈斑竹杖¶
騷人誇竹杖贈我意何深萬㸃湘妃淚三年賈誼心願¶
持終白首誰道貴黄金他日歸愚谷偏宜緑綺琴¶
<pb:KR4h0140_WYG_206-5b>¶
　　　送張觀(一作/勸)歸袁州¶
羨爾湘東去煙花尚可親緑芳深映鳥(一作/馬)逺岫遞迎¶
人飢狖啼初日殘鶯惜暮春遥憐謝客興佳句又應新¶
　　　冬夜饒州使堂餞相公五叔赴歙州¶
丞相過邦牧清絃送羽觴髙情同客醉子夜為人長斜¶
漢初過斗寒雲正䕶霜新安江自緑明主待惟良¶
　　　蒋山開善寺(一作崔/峒詩)¶
山殿秋雲裏香煙出翠微客尋朝磬至僧背夕陽歸下¶
<pb:KR4h0140_WYG_206-6a>¶
界千門在前朝萬事非㸔心兼送目葭菼自依依¶
　　　晩發江寧道中呈嚴維¶
惆悵遥江路蕭條落日過蟬鳴獨樹急鴉向古城多轉¶
曲随青嶂因髙見白波潘生秋徑草嚴子意如何¶
　　　句容縣東青陽館作¶
句曲千峰暮歸人向逺煙風揺近水葉雲䕶欲晴(一作/霜)¶
天夕照留山館秋光落草(一作/野)田征途傍斜日一騎獨¶
翩翩¶
<pb:KR4h0140_WYG_206-6b>¶
　　　晩春宴無錫蔡明府(一作/長官)西亭¶
茅簷閒寂寂無事覺人和井近時澆圃城低下見河興¶
緣芳草積情向逺峰多别日歸吳地停橈更一過¶
　　　送王端赴朝¶
君承明主意日日上丹墀東閣論兵後南宫草奏期人¶
稀傍河處槐暗入關時獨遣吳州客平陵結夢思¶
　　　送王正字山寺讀書¶
欲究先儒教還過支遁居山(一作/篠)堦閒聽法竹逕(一作/寺)¶
<pb:KR4h0140_WYG_206-7a>¶
獨㸔書向日荷新巻迎秋栁半疎風流有佳句不(一作/又)¶
似帶經鋤¶
　　　送房明府罷長寧令湖州客舎¶
君為萬里宰㤙及五湖人未滿先求退歸閒不厭貧逺¶
峰晴更近殘栁雨還新要自趨丹陛明年雞樹親¶
　　　詠螢¶
映水光難定凌虚體自輕夜風吹不滅秋露洗還明向¶
燭仍分焰投書更有情猶将流亂影来此傍簷楹¶
<pb:KR4h0140_WYG_206-7b>¶
　　　送李中丞楊判官¶
射策名先著論兵氣自雄能全季布諾不道魯連功流¶
水蒹葭外諸山睥睨中别君秋日晩回首夕陽空¶
　　　至七里灘作¶
遷客投於越臨江淚滿衣獨随流水逺轉覺故人稀萬¶
木迎秋序千峰駐晩暉行舟猶未已惆悵暮潮歸¶
　　　南浦渡口¶
寂寞横塘路新篁覆水低東風潮信滿時雨稻秔齊寡¶
<pb:KR4h0140_WYG_206-8a>¶
婦共租稅漁人逐鼓鼙慙無卓魯術解印謝黔黎¶
　　　暮秋遷客増思寄京華¶
宋玉怨三秋張衡復四愁思鄉雁北至欲(一作/歎)别水東¶
流倚樹㸔黄葉逄人訴(一作/話)白頭佳期不可失(一作/見)落¶
日自登樓¶
　　　送蘇修往上饒¶
愛爾無羈束雲山恣意過一身随逺岫孤櫂任輕波世¶
事關心少漁家寄宿多蘆花泊舟處江月奈人何¶
<pb:KR4h0140_WYG_206-8b>¶
　　　題王十九茆堂¶
滿庭多種藥入里作山家終日能留客凌寒亦對花海¶
鷗過竹嶼門栁拂江沙知爾卑棲意題詩美白華¶
　　　送𢎞志上人歸湖州¶
山林唯幽静行住不妨襌髙月穿松逕殘陽過水田(一/作)¶
(泉/)詩従宿世悟法為本師傳能使南人敬修持香火緣¶
　　　送陸士倫宰義興¶
陽羡蘭陵近髙城帶水閒淺流通野寺綠茗盖春山長¶
<pb:KR4h0140_WYG_206-9a>¶
吏多(一作/先)愁罷遊人詎肯還知君日清浄無事掩重關¶
　　　和張舎人中書宿直¶
漢主留才子春城直紫微對花閶闔静過竹吏人稀裁¶
詔催添燭将朝欲更衣玉堂宜嵗久且莫厭彤闈¶
　　　司勲王郎中宅送韋九郎中往濠州¶
憐爾因同舎㸔書似外家出關逄落葉傍水見寒花送¶
逺添秋思将衰戀嵗華清淮倍相憶回首莫令賖¶
　　　晩春送吉校書歸楚州(吉中孚曽/為道士)¶
<pb:KR4h0140_WYG_206-9b>¶
詩人饒楚思淮上及春歸舊浦菱花發(一作/待)閒門栁絮¶
飛髙名鄉曲重少事道流稀定向漁家醉殘陽卧釣磯¶
　　　送嚴二擢第東歸¶
隳官就賔薦時輩詎争先盛業推儒行髙科獨少年迎¶
秋見衰葉餘照逐鳴蟬舊里三峰下開門古縣(一作/道)前¶
　　　送冷朝陽及第東歸江寧¶
髙第由佳句諸生似者稀長安帶酒别建業候潮歸稚¶
子歡迎櫂隣人為掃扉含情過舊浦鷗鳥亦依依¶
<pb:KR4h0140_WYG_206-10a>¶
　　　送越州辛法曹之任¶
但能一官適莫羡五侯尊山色垂(一作/同)趨府潮聲自到¶
門緣塘剡溪路映竹五湖村王謝登臨處依依今尚存¶
　　　送樊兵曹潭州謁韋大夫¶
塞鴻歸欲盡北客始辭春零桂雖逄竹湘川少見人江¶
花鋪淺水山木暗殘春修刺轅門裏多憐爾為親¶
　　　送杜御史還廣陵¶
慙君従弱嵗(一作/冠)顧我比諸昆同事元戎久俱承國士¶
<pb:KR4h0140_WYG_206-10b>¶
㤙随鶯過淮水㸔栁向轅門草色金陵岸思心那可論¶
　　　送兖州杜别駕之任¶
停車邀别乗促軫奏胡笳若見楚山暮因愁浙水賖河¶
堤經淺草村徑歴繁花更有堪悲處梁城春日斜¶
　　　題裴十六少卿東亭¶
平津舊東閣深巷見南山巻箔嵐煙潤遮牕竹影閒傾¶
茶兼落帽戀客不開關斜照窺簾外川禽時往還¶
　　　同皇甫侍御題薦福寺一公房¶
<pb:KR4h0140_WYG_206-11a>¶
虚室獨焚香林空静磬長閒窺數竿竹老在一繩床啜¶
茗翻真偈然燈繼夕陽人歸逺相送歩履出回廊¶
　　　送従姪端之東都¶
虜近人行少憐君獨出城故關逄落葉寒日逐徂征聞¶
笛添歸思㸔山惬野情皇華今絶少龍額也相迎¶
　　　送王諫議充東都留守判官¶
時稱謝康樂别事漢平津衰栁寒關道髙車左掖臣背¶
河見北雁到洛問東人憶昔逰金谷相㸔華髪新¶
<pb:KR4h0140_WYG_206-11b>¶
　　　和都官苗員外秋夜省直對雨簡諸知已¶
多(一作/久)雨南宫夜仙郎寓(一作/上)直時漏長丹鳳闕秋冷¶
(一作/老)白雲司(一作/詞)螢影侵堦亂鴻聲出苑遲蕭條人吏¶
散(一作/静)小謝有新詩¶
　　　送従弟歸河朔¶
故鄉那可到令弟獨能歸諸将矜旄節何人重布衣空¶
城流水在荒澤舊村稀秋日平原路蟲鳴桑葉飛¶
　　　送崔夷甫員外和蕃¶
<pb:KR4h0140_WYG_206-12a>¶
君過湟中去尋源未是賒經春逄白草盡日度黄沙雙¶
節行為伴孤烽到似家和戎非用武不學李輕車¶
　　　春日長安送従弟尉吳縣¶
春愁能浩蕩送别又如何人向吳䑓逺鶯飛漢苑多見¶
花羞白髪因爾憶滄波好是神仙尉前賢亦未過¶
　　　元日無衣冠入朝寄皇甫拾遺冉従弟補闕紓¶
伏奏随亷使周行外冗員白髭空受嵗丹陛不朝天秉¶
燭千官去垂簾一室眠羡君青瑣裏並冕入爐煙¶
<pb:KR4h0140_WYG_206-12b>¶
　　　和韓郎中楊子津翫雪寄嚴維¶
雪深楊子岸㸔栁盡成梅山色潛知近潮聲只聽来夜¶
禽驚曉散春物受寒催粉署生新興瑶華寄上才¶
　　　送王牧往吉州謁王使君叔¶
細草綠汀洲王孫耐(一作/奈)薄逰年華初冠帶文體舊弓¶
裘野渡花争發春塘水亂流使君憐(一作/矜)小阮應念倚¶
門愁¶
　　　廣陵送林宰¶
<pb:KR4h0140_WYG_206-13a>¶
清政過前哲香名達至尊明通漢家籍重識府公㤙春¶
景生雲物風潮斂雪㾗長吟䇿羸馬青楚入關門¶
　　　贈衛南長官赴任¶
吏曹難茂宰主意念疲人更事文犀節還過白馬津雲¶
間辭北闕樹裏出西秦為報陶明府裁書莫厭貧¶
　　　自常州還江隂途中作¶
處處空籬落江村不忍㸔無人花色慘多雨鳥聲寒黄¶
霸初臨郡陶潛未罷(一作/去)官乗春務征伐誰肯問凋殘¶
<pb:KR4h0140_WYG_206-13b>¶
　　　潤州楊别駕宅送蒋九侍御收兵歸揚州¶
沴(一作/冷)氣清金虎兵威壮鐡冠揚旌川色暗(一作/暝)吹角¶
水風寒人對輜軿醉花垂(一作/㸔)睥睨殘羡歸丞相閣(一/作)¶
(府/)空望舊門(一作/雕)欄¶
　　　仲夏江隂官舎寄裴明府¶
萬室邉江次孤城對海安朝霞晴作雨濕氣晩生寒苔¶
色侵衣桁潮㾗上井欄題詩招茂宰思爾欲辭官¶
　　　送夏侯審參軍逰江東¶
<pb:KR4h0140_WYG_206-14a>¶
袖中多麗句未遣世人聞醉夜眠江月閒時逐海雲荻¶
花寒漫漫鷗鳥暮羣羣若到長沙苑漁家更待君¶
　　　送袁員外宣慰勸農畢赴洪州使院¶
聖主臨前殿殷憂遣使臣氣迎天詔喜㤙發土膏春草¶
色催歸櫂鶯聲為送人龍沙多道里流水自(一作/日)相親¶
　　　送侍御史四叔歸朝¶
淮南頻送别臨水惜殘春攀折隋宫栁淹留秦地人含¶
情歸上國論舊見平津更接天津近餘花映綬新¶
<pb:KR4h0140_WYG_206-14b>¶
　　　登楚州城望驛路十餘里山村竹林相次交映¶
十里山村道千峰櫟樹林霜濃竹枝亞嵗晩荻花深草¶
市多樵客漁家足水禽幽居雖可羡無那子牟心¶
　　　奉陪韋潤州逰鶴林寺¶
野寺江城近雙旌五馬過襌心超忍辱梵語問多羅松¶
竹閒僧老雲煙晩日和(一作/多)寒塘歸路轉清磬隔微波¶
　　　奉酬路五郎中院長新除工部員外見簡¶
　一門同秘省萬里作長城問絹蓮花府揚旗細栁營詞¶
<pb:KR4h0140_WYG_206-15a>¶
鋒偏却敵草奏直論兵何幸新詩贈真(一作/甘)輸小謝名¶
　　　送韋司直西行(此公深/入道門)¶
不恥青袍故尤宜白髪新心朝玉皇帝貌似紫陽人湘¶
浦眠銷日桃源醉度春能文兼證道荘叟是前身¶
　　　送上官侍御赴黔中¶
莫向黔中路令人到欲迷水聲巫峡裏山色夜郎西樹¶
隔朝雲合猨窺曉月啼南方饒翠羽知爾飲清溪¶
　　　送元侍御還荆南幕府¶
<pb:KR4h0140_WYG_206-15b>¶
迢遞荆州路山多水又分霜林澹寒日朔(一作故/一作朝)鴈蔽¶
南雲八座由持節三湘亦置軍自當行直指應不為功¶
勲¶
　　　登湓城浦望廬山初晴直省齎敕催赴江隂¶
西望香爐雪千峰晩色(一作/照)新白頭悲作吏黄紙苦(一/作)¶
(更/)催人多負登山屐深藏漉酒巾傷心公府内手板日¶
相親¶
　　　九日¶
<pb:KR4h0140_WYG_206-16a>¶
惆悵重陽日空山野菊新蒹葭百戰地江海十年人歎¶
老㸔衰栁傷秋對白蘋孤樓聞夕磬塘路向城闉¶
　　　九日送人¶
晴景應重陽髙䑓愴逺鄉水澄千室倒霧巻四山長受¶
節人逾老驚寒菊半黄席前愁此别未别己沾裳¶
　　　春日淇上作(一作漢/口春)¶
淇上(一作/水)春風(一作/来)漲鴛鴦逐(一作/逆)浪飛清明桑葉小¶
度雨杏花稀衛女紅粧薄王孫白馬肥相将踏青去不¶
<pb:KR4h0140_WYG_206-16b>¶
解惜羅衣¶
　　　送従叔陽冰祇召赴都¶
自小従逰慣多由戲笑偏常時矜禮數漸老荷優憐見¶
主承休命為郎貴晩年伯喈文與篆虚作漢家賢¶
　　　送友人入湘¶
聞說湘川路年年苦雨(一作/湖水)多猨啼巫峡雨月照洞庭¶
波窮海人還去孤城雁共過青山不可極来往自蹉跎¶
　　　送裴員外往江南¶
<pb:KR4h0140_WYG_206-17a>¶
公務江南逺留驩幕下榮楓林縁楚塞水驛到湓城岸¶
草知春晩沙禽好夜驚風帆幾度泊處處暮潮聲¶
　　　登秦嶺¶
南登秦嶺頭回望始堪愁漢闕青門逺髙山藍水流三¶
湘遷客去九陌故人逰従此辭鄉淚雙垂不復收¶
　　　送張惟儉秀才入舉¶
清秀過終童攜書訪老翁以吾為世舊憐爾繼家風淮¶
岸經霜栁關城帶月鴻春歸定得意花送到東中¶
<pb:KR4h0140_WYG_206-17b>¶
　　　送韋侍御湖南幕府¶
執憲随征虜逄秋出故關雨多愁郢路葉下識衡山地¶
逺従軍樂兵強分野閒皇家不易将此去未應還¶
　　　同皇甫冉赴官留别靈一上人¶
法許廬山逺詩傳休上人獨歸雙樹宿静與百花親對¶
物(一作/劫)雖留興觀空已悟身能令折腰客遥賞竹房春¶
　　　送客逰荆州¶
草色随驄馬悠悠共出秦水傳雲夢曉山接洞庭春帆¶
<pb:KR4h0140_WYG_206-18a>¶
影連三峡猨聲在四隣青門一分首難見杜陵人¶
　　　與鄭錫逰春¶
東門垂栁長回首獨心傷日暖臨芳草天晴憶故鄉映¶
花鶯上下過水蝶悠颺借問同行客今朝淚幾行¶
　　　故燕國相公輓歌二首¶
文若為全德留侯是重名論公(一作/功)長不宰因病得無¶
生大夢依禪定髙墳共(一作/仰)化城自應憐寂滅人世但¶
傷情¶
<pb:KR4h0140_WYG_206-18b>¶
共美持衡日皆言折檻時蜀侯(一作/臣)供廟畧漢主缺台¶
司車馬行仍止笳簫咽又悲今年杜陵陌(一作/柏)殄瘁百¶
花遲¶
　　　故吏部郎中贈給事中韋公挽歌二首¶
神理今何在斯人竟若斯顔淵徒有徳伯道且無兒白¶
髪今非老青雲數有竒誰言夕郎拜翻向夜臺悲¶
社里東城接松阡北地開聞笳春色慘執紼故人哀終¶
日南山對何時渭水回仁兄與㤙舊相望泣泉臺¶
<pb:KR4h0140_WYG_206-19a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_206-19b>¶
　¶
　¶
　¶
　¶
　¶
　¶
　¶
御定全唐詩巻二百六¶
