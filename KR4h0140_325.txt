# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.099540
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百二十五
<pb:KR4h0140_WYG_325-1a>¶
　欽定四庫全書¶
御定全唐詩巻三百二十五¶
　　權徳輿¶
　　　　早夏青龍寺致齋憑眺感物因書十四韻(寺壁/有舅)¶
　　　　(氏庶/子詩)¶
　曉(一作/晩)出文昌宫憩兹青蓮宇潔齋奉明祀憑覽傷夐¶
　古秦為三月火漢乃一抔土詐力自湮淪霸儀終莽鹵¶
　中南横峻極積翠洩雲雨首夏諒清和芳隂接場圃仁¶
<pb:KR4h0140_WYG_325-1b>¶
　祠閟嚴浄稽首洗靈府虛室僧正禪危梁燕初乳通荘¶
　走聲利結駟乃旁午觀化復何如刳心信為愈盛時忽¶
　過量弱質本無取静永環中樞益愧腰下組塵勞期抖¶
　擻陟降聊俯僂遺韻留壁間淒然感東武¶
　　　　仲秋朝拜昭陵¶
　清秋夀原上詔拜承吉卜嘗讀貞觀書及兹幸齋沐文¶
　皇昔潛耀隋季自顛覆撫運斯順人救焚非逐鹿神祇¶
　戴元聖君父納大麓良將授兵符直臣調鼎餗無疆傳¶
<pb:KR4h0140_WYG_325-2a>¶
慶祚有截荷亭育仙馭淩紫氛神遊棄黄屋方祗護山¶
跡先正陪巖腹杳杳九&KR0580;深沈沈萬靈肅鳥飛田已闢¶
龍去雲猶簇金氣爽林巒乾岡走崖谷吾皇𢎞孝理率¶
土䝉景福擁佑乃清夷威靈諒回復禮承三公重心愧¶
二卿禄展敬何所伸曾以斧山木¶
　　　拜昭陵出城與張祕監閣老同里臨行别承在¶
　　　史館未歸尋辱清辭輒酬之¶
仲月當南吕晨裝拜榖林逢君在東觀不得話離襟䇿¶
<pb:KR4h0140_WYG_325-2b>¶
馬縁雲路開緘扣玉音還期纔浹日里社酒同斟¶
　　　酬馮監拜昭陵迴途中遇雨見示¶
之子共乗軺清秋拜上霄(寢宫有/上霄門)曙霞迎夙駕零雨濕¶
迴鑣甘谷行初盡軒䑓去漸遥望中猶可辨耘鳥下山¶
椒¶
　　　朔旦冬至攝職南郊因書即事¶
大明南至慶(一作/應)天正朔旦圎丘樂六(一作/九)成文軌盡¶
同堯厯象齋祠忝備漢公卿星辰列位祥光滿金石交¶
<pb:KR4h0140_WYG_325-3a>¶
音曉奏清更有觀䑓稱賀處黄雲捧日瑞昇平¶
　　　奉和張監閣老過八陵院題贈杜卿崔貟外¶
崇飾山園孝理深萬方同感聖人心巳聞東閣招從事¶
每向西垣奉徳音公府從容談婉婉賔堦清切景沈沈¶
與君跬歩如同舍終日相期此盍簮¶
　　　奉和鄭賔客相公攝官豐陵扈從之作(時充鹵/簿使)¶
五輅導靈輼千夫象繚垣行宫移曉漏綵仗下秋原莫¶
究希夷理空懐渙汗恩頤神方蹈道傳聖乃尊尊共祝¶
<pb:KR4h0140_WYG_325-3b>¶
如山夀俄驚憑几言遐荒七月㑹肸蠁百靈奔豹尾從¶
風直鸞旗映日翻塗芻聨法從營騎肅旌門杳靄虞泉¶
夕淒清楚挽喧不堪程盡處嗚咽望文園¶
　　　詹事府宿齋絶句¶
清齋四體泰白晝一室空摧頽有古樹騷屑多悲風¶
　　　和王祭酒太社宿齋不得赴李尚書宅㑹戲書¶
　　　見寄¶
元禮門前勞引望句龍壇下阻歡娱此時對局空相憶¶
<pb:KR4h0140_WYG_325-4a>¶
博進何人更樂輸¶
　　　酬裵端公八月十五日夜對月見懐¶
涼夜清秋半空庭皓月圎動揺隨積水皎潔滿晴天多¶
病嘉期阻深情麗曲傳偏懐賞心處同望庾樓前¶
　　　奉和崔閣老清眀日候許閣老交直之際辱裵¶
　　　閣老書招云與考功苖曹長先城南遊覽獨行¶
　　　口號因以簡贈(時徳輿以疾/故有阻追遊)¶
紫禁宿初迴清眀花亂開相招直城外逺逺上春䑓諫¶
<pb:KR4h0140_WYG_325-4b>¶
曹將列宿幾處期子玉深竹與清泉家家桃李鮮折芳¶
行載酒勝賞隨君有愁疾自無悰臨風一搔首¶
　　　和張秘監閣老獻嵗過蔣大拾遺因呈两省諸¶
　　　公并見示¶
二賢同載筆乆次入新年焚草淹輕秩藏書厭舊編竹¶
風晴翠動松雪瑞光鮮慶賜行春令從兹佇九遷¶
　　　酬崔舎人閣老冬至日宿直省中奉簡兩掖閣¶
　　　老并見示¶
<pb:KR4h0140_WYG_325-5a>¶
令節一陽新西垣宿近臣曉光連鳳沼殘漏近雞人白¶
雪飛成曲黄鐘律應均層霄翔&KR0826;羽廣陌駐歸輪清切¶
晨趨貴㤙華夜直頻輟才時所重(九月中楊閣老/權知吏部選事)分命¶
秩皆真(十月中崔閣老正拜本官徳輿正/除禮部受命前一日分草詔詞)左掖期連茹¶
南宫愧積薪九年叨此地迴首倍相親¶
　　　八月十五日夜瑶䑓寺對月絶句¶
嬴女乗鸞已上天仁祠空在鼎湖邉涼風遥夜清秋半¶
一望金波照粉田(仁祠寺也見後/漢書楚王英傳)¶
<pb:KR4h0140_WYG_325-5b>¶
　　　夏至日作¶
璿樞無停運四序相錯行寄言赫曦景今日一隂生¶
　　　二月二十七日社兼春分端居有懐簡所思者¶
清晝開簾坐風光處處生看花詩思發對酒客愁輕社¶
日雙飛燕春分百囀鶯所思終不見還是一含情¶
　　　甲子嵗元日呈鄭侍御明府¶
萬里煙塵合秦吳遂𣺌然無人来上國灑淚向新年世¶
故看風葉生涯寄海田屠蘇聊一醉猶頼主人賢¶
<pb:KR4h0140_WYG_325-6a>¶
　　　七夕¶
佳期人不見天上喜新秋玉珮霑清露香車渡淺流東¶
西一水隔迢逓兩年愁别有穿針處微明月映樓¶
　　　嘉興九日寄丹陽親故¶
窮年路岐客西望思茫茫積水曽南渡浮雲失舊鄉海¶
邊尋别墅愁裏見重陽草露荷衣冷山風菊酒香獨謡¶
看墜葉逺目徧秋光更羡登攀處煙花滿練塘¶
　　　九日北樓宴集¶
<pb:KR4h0140_WYG_325-6b>¶
蕭颯秋聲樓上聞霜風漠漠起隂雲不見攜觴王太守¶
空思落㡌孟參軍風吟蟋蟀寒偏急酒泛茱茰晩易醺¶
心憶舊山何日見併將愁淚共紛紛¶
　　　奉陪李大夫九日龍沙宴㑹(遲字/)¶
龍沙重九㑹千騎駐旌旗水木秋光浄絲桐雅奏遲煙¶
蕪斂暝色霜菊發寒姿今日從公醉全勝落㡌時¶
　　　臘日龍沙㑹絶句¶
簾外寒江千里色林中罇酒七人期寧知臘日龍沙㑹¶
<pb:KR4h0140_WYG_325-7a>¶
却勝重陽落㡌時¶
　　　嚴陵釣䑓下作¶
絶頂聳蒼翠清湍石磷磷先生晦其中天子不得臣心¶
靈棲顥氣纓冕猶緇塵不樂禁中卧却歸江上春潛驅¶
東漢風日使薄者醇焉用佐天子特此報故人人(一作/則)¶
知大賢心不獨私其身弛張有深致耕釣陶天真奈何¶
清風後擾擾論屈伸交情同市道利欲相紛綸我行訪¶
遺䑓仰古懐逸民矰繳鴻鵠逺雪霜松桂新江流去不¶
<pb:KR4h0140_WYG_325-7b>¶
窮山色凌秋旻人世自今古清輝照無垠¶
　　　曉發武陽館即事書情¶
清晨䇿羸車嘲唽聞村雞行將騎吏親日與情愛暌東¶
風變林樾南畆事耕犂青菰冒白水方塘接廣畦雜英¶
被長坂野草蔓幽蹊㵼(一作/舄)鹵成沃壤枯株發柔荑芳¶
樹鶯命雛深林麏引麑杳杳途未極團團日已西哲士¶
務纓弁(一作/紱)鄙夫戀蓬藜終當稅塵駕盥濯依春溪¶
　　　豐城劍池驛感題¶
<pb:KR4h0140_WYG_325-8a>¶
龍劔昔未發泥沙(一作/池)相晦藏向非張茂先孰辨斗牛¶
光神物不自逹聖賢亦彷徨我行豐城野慷慨心内傷¶
　　　奉使宜春夜渡新淦江陸路至黄蘖館路上遇¶
　　　風雨作¶
草草理夜装渉江又登陸望路殊未窮指期今已促傳¶
呼戒徒御振轡轉林麓隂雲擁嵓端霔(一作/霈)雨當山腹¶
震雷如在耳飛電来照目獸跡不敢窺馬蹄唯務速䖍¶
心若齋禮(一作/禱)濡體如沭浴萬竅相怒號百泉暗奔瀑¶
<pb:KR4h0140_WYG_325-8b>¶
危梁慮足跌峻坂憂車覆問我何以然前日受微禄轉¶
知人代事纓組乃徽束向(一作/何)若家居時安枕春夣熟¶
遵途稍已近候吏来相續晩霽心始安林端見初旭¶
　　　細桞驛¶
細栁肅軍令條侯信殊倫棘門乃兒戲從古多其人神¶
武今不殺介夫如搢紳息駕幸兹地懐哉悚精神¶
　　　渭水¶
吕叟(一作/氏)年八十皤然持釣鈎意在静天下豈唯食營¶
<pb:KR4h0140_WYG_325-9a>¶
丘師臣有家法小白猶尊周日暮駐征䇿愛兹清渭流¶
　　　宫人斜絶句¶
　一路斜分古驛前隂風切切晦秋煙鉛華新舊共𠖇寞¶
日暮愁鴟(一作/鵶)飛野田¶
　　　敷水驛¶
空見水名敷秦樓昔事無臨風駐征騎聊復捋頿鬚¶
　　　朝元閣¶
繚垣複道上層霄十月離宫萬國朝胡馬忽来清蹕去¶
<pb:KR4h0140_WYG_325-9b>¶
空餘臺殿照山椒¶
　　　石甕寺¶
石甕靈(一作/寒)泉勝寳井汲人迴挂青絲綆厨煙半逐白¶
雲飛當晝老僧来灌頂¶
　　　盤豆驛¶
盤豆綠雲上古驛望思䑓下使人愁江充得計太子死¶
日暮戾園風雨秋¶
　　　晩渡揚子江却寄江南親故¶
<pb:KR4h0140_WYG_325-10a>¶
返照滿寒流輕舟任揺漾支頤見千里煙景非一狀逺¶
岫有無中片帆風水上天清去鳥滅浦逈寒沙漲樹晩¶
疊秋嵐江空翻宿浪胸中千萬慮對此一清曠迴首碧¶
雲深佳人不可望¶
　　　新安江路¶
深潭與淺灘萬轉出新安人逺禽魚浄山深水木寒嘯¶
起青蘋末吟矚白雲端即事遂幽賞何心挂儒冠¶
　　　月夜江行¶
<pb:KR4h0140_WYG_325-10b>¶
扣船(一作/□)不得(一作/能)寐浩露清衣襟彌傷孤舟夜逺結¶
萬里心幽興惜瑶草素懐寄鳴琴三奏月初上寂寞(一/作)¶
(寥/)寒江深¶
　　　江城夜泊寄所思¶
客程殊未極艤櫂泊迴塘水宿知寒早愁眠覺夜長逺¶
鐘和暗杵曙月照晴霜此夕相思意揺揺不暫忘¶
　　　陪包諫議湖墅路中舉帆(同用/山字)¶
蕭蕭涼雨歇境物望中閒風際片帆去煙中獨鳥還斷¶
<pb:KR4h0140_WYG_325-11a>¶
　橋通逺浦野墅接秋山更喜陪清興尊前一觧顔¶
　　　　富陽陸路¶
　又入亂峰去逺程殊未歸煙蘿迷客路山果落征衣欹¶
　石臨清淺晴雲出翠微漁潭明夜泊心憶謝𤣥暉¶
　　　　曉¶
　曉風揺五兩殘月映石壁稍稍曙光開片帆在空碧¶
　　　　晝¶
　孤舟漾曖景獨鶴下秋空安流日正晝浄(一作/浮)綠天無¶
<pb:KR4h0140_WYG_325-11b>¶
　風¶
　　　　晩¶
　古樹夕陽盡空江暮靄収寂寞扣船(一作/舷)坐獨生千里¶
　愁¶
　　　　夜¶
　猨聲到枕上愁夣紛難理寂寞(一作/寂)深夜寒青霜落秋¶
　水¶
御定全唐詩巻三百二十五¶
