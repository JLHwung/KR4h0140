# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.070243
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百二十四
<pb:KR4h0140_WYG_324-1a>¶
　欽定四庫全書¶
御定全唐詩巻三百二十四¶
　　權徳輿¶
　　　　送杜尹赴東都¶
　商於留異績河洛賀新遷朝選吳公守時推杜尹賢如¶
　綸披鳳詔岀匣淬龍泉風雨交中土簪裾敞别筵清明¶
　人比玉照灼府如蓮佇報司州政徴黄似潁川¶
　　　　送孔江州(一作送人/之九江)¶
<pb:KR4h0140_WYG_324-1b>¶
　九派尋陽郡分明似畫圗秋光連瀑布晴翠辨香鑪才¶
　子厭蘭省邦君榮竹符江城多暇日能寄八行無¶
　　　　送渾鄧州¶
　年少守南陽新恩印綬光輕軒出繞霤利刃發干將風¶
　勁初下葉雲寒方護霜想君行縣處露冕菊潭香¶
　　　　埇橋逹奚四于十九陳大三侍御夜宴叙各賦¶
　　　　二韻(一作埇橋/夜宴叙别)¶
　滿樹鐵冠瓊樹枝罇前燭下心相知明朝又與白雲逺¶
<pb:KR4h0140_WYG_324-2a>¶
自古河梁多别離¶
　　　酬别蔡十二見贈¶
伊人茂天爵恬澹卧郊園傲世方隐几説經乆顓門浩¶
歌曵柴車詎羡丹轂尊嚴霜被鶉衣不知狐白温游心¶
羲文際愛我相討論潢汙忽朝宗傳騎令載奔峥嶸嵗¶
隂晩愀愴離念繁别館絲桐清寒郊煙雨昏中飲見逸¶
氣縱談窮化元佇見(一作/看)公車起聖代待乞言¶
　　　揚州與丁山人别¶
<pb:KR4h0140_WYG_324-2b>¶
將軍易(一作/亦)道令威仙華髪清談得此賢惆悵今朝廣¶
陵别遼東後㑹復何年¶
　　　送台州崔録事¶
不嫌臨海逺微禄代躬耕古郡紀綱職扁舟山水程詩¶
因琪樹麗心與瀑泉清盛府知音在何時薦政成¶
　　　送信安劉少府(自常州參/軍選授)¶
相看結離念盡此林中渌夷代輕逺遊上才隨薄禄參¶
卿滯(一作/若)孫楚隐市同梅福吏散時泛舷賔来閒覆局¶
<pb:KR4h0140_WYG_324-3a>¶
襟情無俗慮談笑成逸躅此路足灘聲羡君多水宿¶
　　　送李城門罷官歸嵩陽(城門院在/遺補院東)¶
與君相識處吏隐在牆東啟閉千門静逢迎兩掖通罷¶
官多暇日肄業有儒風歸去塵寰外春山桂樹(一作/蘭桂)叢¶
　　　送上虞丞¶
越郡佳山水菁(一作/清)江接上虞計程航一葦試吏佐雙¶
鳬雲壑窺仙籍風謡驗地圗因尋黄絹字為我弔曹盱¶
　　　送盧評事婺州省覲¶
<pb:KR4h0140_WYG_324-3b>¶
知向東陽去晨裝見綵衣客愁青眼别家喜玉人歸漠¶
漠水煙晩蕭蕭楓葉飛雙溪泊船處候吏拜胡威¶
　　　送崔端公郎君入京覲省¶
已見風姿羙仍聞藝業勤清秋上國路白晳少年人帶¶
月輕帆疾迎霜綵服新過庭若有問一為説漳濵¶
　　　送張周二秀才謁宣州薛侍郎¶
儒衣兩少年春棹轂(一作/穀)溪船湖月供詩興嵐風(一作/煙嵐)¶
費酒錢上帆涵浦岸(一作投/極浦)欹枕傲晴天不用愁□旅¶
<pb:KR4h0140_WYG_324-4a>¶
宣城太守賢¶
　　　送張將軍歸東都舊業¶
功名不復求舊業向東周白草辭邊騎青門别故侯摧¶
殘寳劍折羸病緑珠愁日暮寒風起猶疑大漠秋¶
　　　送句容王少府簿領赴上都¶
上國路綿綿行人候曉天離亭緑綺奏鄉樹白雲連江¶
露濕征袂山鶯宜泊船春風若為别相顧起尊前¶
　　　送從弟謁貟外叔父廻歸義興¶
<pb:KR4h0140_WYG_324-4b>¶
異鄉兄弟少見爾自依然来酌林中酒去耕湖上田何¶
朝逢暑雨幾夜泊魚煙餘力當勤學成名貴少年¶
　　　送梁道士謁夀州崔大夫¶
年少一仙官清羸駕綵鸞洞宫雲渺渺花路水漫漫嵗¶
計芝田熟晨裝月帔寒遥知小山桂五馬待邀歡¶
　　　送鄭秀才貢舉¶
西笑(一作/去)意如何知隨貢舉(一作/士)科吟詩向月露驅馬¶
出煙蘿晩色平(一作/寒)蕪逺秋聲候鴈多自憐歸未得相¶
<pb:KR4h0140_WYG_324-5a>¶
送一勞歌¶
　　　送謝孝亷移家越州¶
家承晉太傅身慕魯諸生又見一帆去共愁千里程沙¶
平古(一作/煙)樹迥潮滿曉(一作/晩)江晴從此幽深去無妨隐¶
姓名¶
　　　送韓孝亷侍從赴舉¶
貢士去翩翩如君最少年綵衣行不廢儒服代相傳曉¶
月經淮路繁隂過楚天清談遇知巳應訪孝亷船¶
<pb:KR4h0140_WYG_324-5b>¶
　　　送陸拾遺秖召赴行在¶
鵷鷺承新命翻飛入漢庭歌詩能合雅獻納每論經月¶
曉蜀江逈猨啼楚樹青幸因焚草暇書札訪沈𠖇¶
　　　送暎師歸本寺¶
還歸栁市去逺逺出人羣苔甃桐花落山窻桂樹薰引¶
泉通絶澗放鶴入孤雲幸許宗雷到清談不易聞¶
　　　送宇文文府赴行在(行在一/作官)¶
送君當嵗暮㪷酒破離顔車騎擁寒水雪雲凝逺山且¶
<pb:KR4h0140_WYG_324-6a>¶
安黄綬屈莫羡白鷗閒從此圗南路青雲歩武間¶
　　　送岳州温録事赴任¶
觧巾州主簿捧檄不辭遥獨鶴九霄翼寒松百尺條晨¶
裝沾雨雪旅宿候風潮為政閒無事清談肅郡僚¶
　　　送山人歸舊隐¶
工為楚辭賦更著魯衣冠嵗儉山田薄秋深晨服寒武¶
人榮燕頷志士戀漁竿㑹被公車薦知君乆晦難¶
　　　惠上人房宴别¶
<pb:KR4h0140_WYG_324-6b>¶
方袍相引到龍華支䇿開襟路不賖法味巳同香積㑹¶
禮容疑在少施家逸民羽客期皆至疎竹青苔景半斜¶
究竟相依何處好匡山古社足煙霞¶
　　　送裵秀才貢舉¶
儒衣風貌清(一作羞/此别)去抵漢公卿賔貢年猶少篇章藝¶
已成臨流惜暮景話别起鄉情離酌不辭醉西江春草¶
生¶
　　　送袁太祝衢婺廵覆(同用/山字)¶
<pb:KR4h0140_WYG_324-7a>¶
挍緡稅畆不妨閒清興自随魚鳥間知君此去足佳句¶
路出桐溪千萬山¶
　　　送湖南李侍御赴本使賦採菱亭詩¶
舊俗採菱處津亭風景和沅江收暮靄楚女發清歌曲¶
岸縈湘葉荒堦上白波蘭橈向蓮府一為枉帆過¶
　　　送穆侍御歸東都¶
知君儒服貴綵繡兩相輝婉婉成名後翩翩擁傳歸江¶
深煙嶼沒山暗雨雲飛共待酬恩罷相將去息機¶
<pb:KR4h0140_WYG_324-7b>¶
　　　送崔端公赴度支江陵院三韻(照字/)¶
津亭風雪霽㪷酒留征棹星傳指湘江瑶琴多楚調偏¶
愁欲别處黯黯頹陽照¶
　　　送陸太祝赴湖南幕同用送字(三韻/)¶
不憚征路遥定縁賔禮重新知折栁贈舊侣乗籃送此¶
去佳句多楓江接雲夢¶
　　　送李處士歸弋陽山居(限姓名/中用韻)¶
暫来城市意何如却憶葛(一作/菖)陽溪上居不憚薄田輸¶
<pb:KR4h0140_WYG_324-8a>¶
井稅自將嘉句著州閭波翻極浦檣竿出霜落秋郊樹¶
影疎想到家山無俗侣逢迎只是坐籃輿¶
　　　送清皎上人謁信州陸貟外¶
暫辭長老去隨縁候曉輕裝寄客船佳句已齊康寳月¶
清談逺指謝臨川灘經水瀬逢新雪路過漁潭宿暝煙¶
暇日若隨千騎出南巖只在郡樓前¶
　　　送别同用闊字(三韻/)¶
耿耿離念繁蕭蕭凉葉脱緇塵素衣敝風露秋江闊想¶
<pb:KR4h0140_WYG_324-8b>¶
得讀書窗巖花對巾褐¶
　　　送人使之江陵(賞字/)¶
嘉招不辭逺捧檄利攸往行役念前程讌游暌舊賞征¶
軺星乍動江信潮應上煙水飛一㠶霜風揺五兩紛紛¶
别袂舉切切離鴻響後㑹杳何時悠然勞夢想¶
　　　餘干贈别張二十二侍御(一作餘干/别張侍御)¶
蕪城陌上春風别于越亭邊嵗暮逢驅車又愴南北路¶
返照寒江千萬峯¶
<pb:KR4h0140_WYG_324-9a>¶
　　　雜言賦得風送崔秀才歸白田限三五六七言¶
　　　(暄/字)¶
響深澗思啼猨闇入蘋洲暖輕隨栁陌暄澹蕩乍飄雲¶
影芳菲徧滿花源寂寞春江别君處和煙帶雨送征軒¶
　　　雜言同用離騷體送張評事襄陽覲省¶
黯離堂兮日晚儼壺觴兮送逺逺水霽兮微眀杜蘅秀¶
兮白芷生波泫泫(一作/沄沄)兮煙羃羃凝暮色於空碧紛離¶
念兮隨君泝九江兮經七澤君之去兮不可留五采裳¶
<pb:KR4h0140_WYG_324-9b>¶
兮木蘭舟¶
　　　嶺上逢乆别者又别¶
十年曾一别征路(一作/斾)此相逢馬首向何處夕陽千萬¶
峯¶
　　　贈别表兄韋卿¶
新讀兵書事護羌腰間寳劍映金章少年百戰應輕别¶
莫笑儒生淚數行¶
　　　古離别(一作古/别離)¶
<pb:KR4h0140_WYG_324-10a>¶
　人生天地間瞥若六轡馳夭夀既常數奈何生别離跡¶
　當中人域正性日已衰是非千萬境杳靄情塵滋出門¶
　事何常暫别亦難期冉冉歎流景悠悠限山陂盡此一¶
　夕歡華罇㑹前墀雞鳴東方曙夙駕臨通逵欲出強移¶
　歩欲留難致辭兩情不得已念此留何為天眀去已逺¶
　寂黙居人歸入門復上堂怳怳生驚疑經履同遊處猶¶
　言常相隨覽物或臨盤(一作/鏡)翻怪来何遲乃知前日歡¶
　本為今日悲特此(一作/翻思)别後心寧及未見時則知交疎¶
<pb:KR4h0140_WYG_324-10b>¶
　分乆乆翻易持報君未别後别後當自知¶
　¶
　¶
　¶
　¶
　¶
　¶
御定全唐詩巻三百二十四¶
