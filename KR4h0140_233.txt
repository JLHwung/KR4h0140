# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.518553
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百三十三
<pb:KR4h0140_WYG_233-1a>¶
　欽定四庫全書¶
御定全唐詩巻二百三十三¶
　　杜甫¶
　　　　曉發公安(原注數月/憩息此縣)¶
　北城擊柝復欲罷東方明星亦不遲鄰雞野哭如昨日¶
　物色生態能㡬時舟檝眇然自此去江湖逺適無前期¶
　出門轉眄已陳迹藥餌扶吾隨所之¶
　　　　泊岳陽城下¶
<pb:KR4h0140_WYG_233-1b>¶
　江國踰千里山城僅百層岸風飜夕浪舟雪灑寒燈留¶
　滯才難盡艱危氣益增圖南未可料變化有鯤鵬¶
　　　　纜船苦風戲題四韻奉簡鄭十三判官(泛/)¶
　楚岸朔風疾天寒鶬鴰呼漲沙霾草樹舞雪渡江湖吹¶
　帽時時落維舟日日孤因聲置驛外為覓酒家壚¶
　　　　登岳陽樓¶
　昔聞洞庭水今上岳陽樓呉楚東南坼乾坤日夜浮親¶
　朋無一字老病有孤舟戎馬關山北憑軒涕泗流¶
<pb:KR4h0140_WYG_233-2a>¶
　　　陪裵使君登岳陽樓¶
湖闊兼雲霧樓孤屬晩晴禮加徐孺子詩接謝宣城雪¶
岸叢梅發春泥百草生敢違漁父問從此更南征¶
　　　過南岳入洞庭湖¶
洪波忽争道岸轉異江湖鄂渚分雲樹衡山引舳艫翠¶
牙穿裛槳(一作/蔣)碧節上(一作/吐)寒蒲病渇身何去春生力¶
更無壤童犂雨雪漁屋架泥塗欹側風帆滿微㝠水驛¶
孤悠悠迴赤壁浩浩略蒼梧帝子留遺恨曹公屈壮圖¶
<pb:KR4h0140_WYG_233-2b>¶
聖朝光御極殘孽駐艱虞才淑隨厮養名賢隐鍛鑪邵¶
平元入漢張翰後歸呉莫怪啼痕數危檣逐夜烏¶
　　　宿青草湖(重湖南青/草北洞庭)¶
洞庭猶在目青草續為名宿槳依農事郵籤報水程寒¶
冰争倚薄雲月遞微明湖雁雙雙起人來故北征¶
　　　宿白沙驛(原注初過/湖南五里)¶
水宿仍餘照人煙復此亭驛邊沙舊白湖外草新青萬¶
象皆春氣孤槎自客星隨波無限月(一作/景)的的近南溟¶
<pb:KR4h0140_WYG_233-3a>¶
　　　湘夫人祠(即黄/陵廟)¶
肅肅湘妃廟空牆碧水春蟲書玉珮蘚燕舞翠帷塵晩¶
泊登汀樹微馨借(一作/香惜)渚蘋蒼梧恨不盡染淚在叢筠¶
　　　祠南夕望¶
百丈牽江色孤舟泛日斜興來猶杖屨目斷更雲沙山¶
鬼迷春竹湘娥倚暮花湖南清絶地萬古一長嗟¶
　　　登(一作/發)白馬潭¶
水生春纜沒日出野船開宿鳥行猶去叢花(一作/花叢)笑不¶
<pb:KR4h0140_WYG_233-3b>¶
來人人傷白首處處接金杯莫道新知要南征且未回¶
　　　歸雁¶
聞道今春雁南歸自廣州見花辭漲海避雪到羅浮是¶
物關兵氣何時免客愁年年霜露隔不過五湖秋(大歴/二年)¶
(嶺南節度使徐浩奏十一月二十五日當管懷集縣陽/雁來先是五嶺之外翔雁不到浩以陽為君德雁隨陽)¶
(者臣歸君之象/詩蓋深譏之)¶
　　　野望¶
納納乾坤大行行郡國遥雲山兼五嶺風壤帶三苗野¶
<pb:KR4h0140_WYG_233-4a>¶
樹侵江闊春蒲長雪消扁舟空老去無補聖明朝¶
　　　入喬口(原注長/沙北界)¶
漠漠舊京逺遲遲歸路賖殘年傍水國落日對春華樹¶
蜜早蠭亂江泥輕燕斜賈生骨已朽悽惻近長沙¶
　　　銅官渚守風(渚在寧/鄉縣)¶
不(一作/亦)夜楚帆落避風湘渚間水耕先浸草春火更燒¶
山早泊雲物晦逆行波浪慳飛來雙白鶴過去杳難攀¶
　　　北風(原注新康江/口信宿方行)¶
<pb:KR4h0140_WYG_233-4b>¶
春生南國瘴氣待北風蘇向晩霾殘日初宵鼔大鑪爽¶
攜卑濕地聲㧞洞庭湖萬里魚龍伏三更鳥獸呼滌除¶
貪破浪愁絶付摧枯執熱沈沈在凌寒往往須且知寛¶
疾胏不敢恨危途再宿煩舟子衰容問僕夫今晨非盛¶
怒便道即(一作/却)長驅隐几看帆席雲山湧坐隅¶
　　　雙楓浦(在瀏/陽縣)¶
輟櫂青楓浦雙楓舊已摧自驚衰謝力不道棟梁材浪¶
足浮紗帽皮須截錦苔江邊地有主暫借上天迴¶
<pb:KR4h0140_WYG_233-5a>¶
　　　奉送王信州崟北歸¶
朝廷防盜賊供給愍誅求下詔選郎署傳聲能典(一作/典信)¶
州蒼生今日困(一作/起)天子嚮時憂井屋有煙起瘡痍無¶
血流壤歌唯海甸畫角自山樓白髮寐常早荒榛農復¶
秋解龜踰臥轍遣騎覓扁舟徐榻不知(一作/能)倦潁川何¶
以酬塵生(一作/老塵)彤管筆寒膩黑貂裘髙義終焉在斯文¶
去矣休別離同雨散行止各雲浮林熱鳥開口江渾魚¶
掉頭尉佗(當是指/崔旰輩)雖北拜太史尚南留軍旅應都息寰¶
<pb:KR4h0140_WYG_233-5b>¶
區要盡收九重思諫諍八極念懷柔徙倚瞻王室從容¶
仰廟謀故人持雅論絶塞豁窮愁復見陶唐理甘為汗¶
漫遊¶
　　　江閣臥病走筆寄呈崔盧兩侍御¶
客子庖廚薄江樓枕席清衰年病祇瘦長夏想為情滑¶
憶(一作/喜)彫胡飯香聞錦帶羮溜匙兼暖腹誰欲致(一作/覓)¶
杯甖¶
　　　潭州送韋員外牧韶州(迢/)¶
<pb:KR4h0140_WYG_233-6a>¶
炎海韶州牧風流漢署郎分符先令望同舎有輝光白¶
首多年疾秋天昨夜凉洞庭無過雁書疏莫相忘¶
　　　江閣對雨有懷行營裵二端公(裵虯與討臧/玠故有行營)¶
南紀(一作/極)風濤壯隂晴屢不分野流行地日江入度山¶
雲層閣憑雷殷長空水面(一作/面水)文雨來銅柱北應(一作/意)¶
洗伏波軍¶
　　　酬韋韶州見寄¶
養拙江湖外朝廷記憶疎深慙長者轍重得故人書白¶
<pb:KR4h0140_WYG_233-6b>¶
髪絲難理(一作/並)新詩錦不如雖無南去雁看取北來魚¶
　　　千秋節有感二首(八月五日為/明皇千秋節)¶
自罷千秋節頻傷八月來先朝常宴㑹壯觀已塵埃鳳¶
紀編生日龍池塹劫灰湘川新涕淚秦樹逺樓臺寳鏡¶
羣臣得金吾萬國迴衢尊不重飲白首獨餘哀¶
御氣雲樓敞含風綵仗髙仙人張内樂王母獻宫桃羅¶
韤紅蕖豓金羈白雪毛舞階銜夀酒走索背秋毫聖主¶
他年貴邊心此日勞桂江流向北滿眼送波濤¶
<pb:KR4h0140_WYG_233-7a>¶
　　　晩秋長沙蔡五侍御飲筵送殷六參軍歸澧州¶
　　　覲省¶
佳士欣相識慈顔望逺遊甘從投轄飲&KR0533;作置書郵髙¶
鳥黄雲暮寒蟬碧樹秋湖南冬不雪吾病得淹留¶
　　　湖中(一作/南)送敬十使君適廣陵¶
相見各頭白其如離别何㡬年一㑹面今日復悲歌少¶
壯樂難得嵗寒心匪他氣纒霜匣滿冰置玉壺多遭亂¶
實漂泊濟時曾琢磨形容吾校老膽力爾誰過秋晚岳¶
<pb:KR4h0140_WYG_233-7b>¶
增翠風髙湖湧波鶱騰訪知已淮海莫蹉跎¶
　　　長沙送李十一(銜/)¶
與子避地西康州洞庭相逢十二秋逺媿尚方曾賜履¶
竟非吾土倦登樓久存膠漆應難並一辱泥塗遂晩收¶
李杜齊名(用杜密李膺李固/杜喬舊事為喻)真忝竊朔雲寒菊倍離憂¶
　　　重送劉十弟判官¶
分源豕韋派(言劉杜同出也范宣子曰在/商為豕韋氏在周為唐杜氏)别浦雁賔秋¶
年事推兄忝人才覺弟優經過辨豐劔意氣逐呉鉤垂¶
<pb:KR4h0140_WYG_233-8a>¶
翅徒衰老先鞭不滯留本枝凌嵗晩髙義豁窮愁他日¶
臨江待長沙舊驛樓¶
　　　奉贈盧五丈參謀(琚長原注時文人使自江陵/在  沙待恩旨先支率錢米)¶
恭惟同自出(甫祖母盧氏即所/誌范陽太君者)妙選異髙標入幕知孫¶
楚披襟得鄭僑丈人藉才地門閥冠雲霄老矣逢迎拙¶
相於契託饒賜錢傾府待争米駐(一作/貯)船遥鄰好艱難¶
薄氓(一作/甿)心杼軸焦客星空伴使寒水不成潮素髪乾¶
垂領銀章破在腰説詩能累夜醉酒或連朝藻翰惟牽¶
<pb:KR4h0140_WYG_233-8b>¶
率湖山合動揺時清非造次興盡却蕭條天子多恩澤¶
蒼生轉寂寥休傳鹿是馬莫信鵩如(一作/為)鴞未解依依¶
袂還斟泛泛瓢流年疲蟋蟀體物幸鷦鷯辜(一作/孤)負滄¶
洲願誰云晩見招¶
　　　登舟將適漢陽¶
春宅棄汝去秋帆催客歸庭蔬尚在眼浦浪已吹衣生¶
理飄蕩拙有心遲暮違中原戎馬盛逺道素書稀塞雁¶
與時集檣烏終嵗飛鹿門自此往永息漢隂機¶
<pb:KR4h0140_WYG_233-9a>¶
　　　暮秋將歸秦留别湖南幕府親友¶
水闊蒼梧野(一作/晚)天髙白帝秋途窮那免哭身老不禁¶
愁大府才能㑹諸公德業優北歸衝雨雪誰(一作/俱)憫敝¶
貂裘¶
　　　送盧十四弟侍御䕶韋尚書(之/晉)靈櫬歸上都二¶
　　　十韻¶
素幕渡江逺朱幡登陸微悲鳴駟馬顧失涕萬人揮參¶
佐哭辭畢門闌誰送歸從公伏事久之子俊才稀長路¶
<pb:KR4h0140_WYG_233-9b>¶
更執紼此心猶倒衣感恩義不小懷舊禮無違墓待龍¶
驤詔臺迎獬豸威深衷見士則雅論在兵機戎狄乘妖¶
氣塵沙落禁闈往年朝謁斷他日埽除非但促(一作/整)銅¶
壺箭休添玉帳旂動詢黄閣老肎慮白登圍萬姓瘡痍¶
合羣兇(一作/雄)嗜慾肥刺規多諫諍端拱自光輝儉約前¶
王體風流後代希對敭期特達衰朽再芳菲空裏愁書¶
字山中疾采薇撥杯要忽罷抱被宿何依眼冷看征蓋¶
兒扶立釣磯清霜洞庭葉故就別時飛¶
<pb:KR4h0140_WYG_233-10a>¶
　　　哭李常侍嶧二首¶
一代風流盡修文地下深斯人不重見將老失知音短¶
日行梅嶺寒山(一作/江)落桂林長安若箇畔(一作/伴)猶想映¶
貂金¶
青瑣陪雙入銅梁阻一辭風塵逢我地江漢哭君時次¶
第尋書札呼兒檢贈詩發揮王子表(漢書有王/子侯表)不媿史¶
臣詞¶
　　　哭韋大夫之晉¶
<pb:KR4h0140_WYG_233-10b>¶
悽愴郇瑖色(一作邑/一作地)差池弱冠年丈(一作大/一作士)人叨禮數¶
文律早周旋臺閣黄圖裏簪裾紫蓋邊尊榮真不忝端¶
雅獨翛然貢喜音容間馮招(左思詩馮公豈不/偉白首不見招)病疾纒¶
南過駭倉猝北思悄聨緜鵩鳥長沙諱犀牛蜀郡憐素¶
車猶慟哭寳劔欲髙懸漢道中興盛韋經亞相傳沖融¶
標世業磊落映時賢城府深朱夏江湖眇霽天綺樓關¶
(一作/髙)樹頂飛旐汎堂前帟(音/亦)幕疑(一作/旋)風燕笳簫急暮¶
蟬興殘虚白室跡斷孝廉船童孺交遊盡喧卑俗事牽¶
<pb:KR4h0140_WYG_233-11a>¶
老來多涕淚情在强詩篇誰寄方隅理朝難將帥權春¶
秋褒貶例名器重雙全¶
　　　舟中夜雪有懷盧十四侍御(一作/郎)弟¶
朔風吹桂水朔(一作/大)雪夜紛紛暗渡南樓月寒深北渚¶
雲燭斜初近見舟重竟無聞不識山隂道聽雞更憶君¶
　　　對雪¶
北雪犯長沙胡雲冷萬家隨風且間(一作/開)葉帶雨不成¶
花金錯囊從(一作/徒)罄銀壺酒易賖無人竭浮蟻有待至¶
<pb:KR4h0140_WYG_233-11b>¶
昏鴉¶
　　　樓上¶
天地空搔首頻抽白玉簪皇輿三極北身事五湖南戀¶
闕勞肝肺論(一作/掄)材媿杞柟亂離難自救終是老湘潭¶
　　　冬晩送長孫漸舎人歸州¶
參卿(參謀/也)休坐幄蕩子不還鄉南客瀟湘外西戎鄠杜¶
旁衰年傾蓋晩費日繫舟長㑹面思來札銷魂逐去檣¶
雲晴鷗更舞風逆雁無行匣裏雌雄劔吹毛任選將¶
<pb:KR4h0140_WYG_233-12a>¶
　　　暮冬送蘇四郎徯兵曹適桂州¶
飄飄蘇季子六印佩何遲早作諸侯客兼工古體詩爾¶
賢埋照久余病長年悲盧綰須征日樓蘭要斬時嵗陽¶
初盛動王化久磷緇為入蒼梧廟看雲哭九疑¶
　　　風疾舟中伏枕書懷三十六韻奉呈湖南親友¶
軒轅休製律虞舜罷彈琴尚錯雄鳴管猶傷半死心(四/句)¶
(言風/疾)聖賢名古邈羇旅病年侵舟泊常依震湖平早(一/作)¶
(半/)見參如聞馬融笛若倚仲宣襟故國悲寒望羣雲慘¶
<pb:KR4h0140_WYG_233-12b>¶
嵗隂水鄉霾白屋(一作/蜃)楓岸疊(一作/壘)青岑鬱鬱冬炎瘴¶
濛濛雨滯淫鼓迎非(一作/方)祭鬼彈落似鴞禽興盡纔無¶
悶愁來遽不禁生涯相汨沒時物自(一作/正)蕭森疑惑尊¶
中弩淹留冠上簪牽裾驚魏帝投閣為劉歆狂走終奚¶
適微才謝所欽吾安藜不糝汝貴玉為琛烏几重重縛¶
鶉衣寸寸鍼哀傷同庾信述作異陳琳十暑岷山葛三¶
霜楚户砧叨陪錦帳座久放白頭吟反樸時難遇忘機¶
陸易沈應過數粒食得近四知金春草封歸恨源花費¶
<pb:KR4h0140_WYG_233-13a>¶
獨尋轉蓬憂悄悄行藥病涔涔瘞夭追潘岳持危覓鄧¶
林蹉跎飜學歩感激在知音却假蘇張舌髙誇周宋鐔¶
(鐔劔鼻也莊子天子之劔/以周宋為鐔韓魏為鋏)納流迷浩汗峻址得嶔崟城¶
府開清旭松筠(一作/篁)起碧潯披顔争倩倩逸足競駸駸¶
朗鑒存愚直皇天實照臨公孫仍恃險侯景未生擒書¶
信中原闊干戈北斗深畏人千里井問俗九州箴戰血¶
流依舊軍聲動至今葛洪尸定解許靖力還(一作/難)任家¶
事丹砂訣無成涕作霖¶
<pb:KR4h0140_WYG_233-13b>¶
　　　奉贈蕭二十使君¶
昔在嚴公幕俱為蜀使臣艱危參大府前後間清塵(原/注)¶
(嚴再領成都/余復參幕府)起草鳴先路乘槎動要津王鳧聊暫出蕭¶
雉只相馴終始任安義荒蕪孟母鄰聨翩匍匐禮意氣¶
死生親(原注嚴公歿後老母在堂使君温凊之問甘脆/之禮名數若己之庭闈焉太夫人頃逝喪事又)¶
(首諸孫主典撫孤之情不減/骨月則膠漆之契可知矣)張老(晉大夫張孟/語稱張老)存家事¶
嵇康有故人食恩慙鹵莽鏤骨抱酸辛巢許山林志䕫¶
龍廊廟珍鵬圖仍矯翼熊軾且移輪磊落衣冠地蒼茫¶
<pb:KR4h0140_WYG_233-14a>¶
土木身塤篪鳴自合金石&KR0631;逾新重憶羅江外同遊錦¶
水濵結歡隨過隙懷舊益霑巾曠絶含香舎稽留伏枕¶
辰停驂雙闕早迴雁五湖春不達長卿病從來原憲貧¶
監河受貸粟一起轍中鱗¶
　　　奉送二十三舅錄事(崔/偉)之攝郴州¶
賢良歸盛族吾舅盡知名徐庻髙交友(庻與崔州平善/蓋以州平比偉)¶
劉牢出外甥泥塗豈珠玉環堵但柴荆衰老悲人世驅¶
馳厭甲兵氣春江上别淚血渭陽情舟鷁排風影林烏¶
<pb:KR4h0140_WYG_233-14b>¶
反哺聲永嘉多北至句漏且南征必見公侯復終聞盜¶
賊平郴州頗涼冷橘井尚淒清從役(一作/事)何蠻貊居官¶
志在行¶
　　　送魏二十四司直充嶺南掌選崔郎中判官兼¶
　　　寄韋韶州(嶺南交黔等州得任土人以郎/中御史充使選補謂之南選)¶
選曹分五嶺使者歴三湘才美膺推薦君行佐紀綱佳¶
聲斯(一作/期)共(一作/不)逺雅節在周防明白山濤鑒嫌疑陸¶
賈装故人湖外少春日嶺南長憑報韶州牧新詩昨寄¶
<pb:KR4h0140_WYG_233-15a>¶
(一作/夜)將¶
　　　送趙十七明府之縣¶
連城為寳重茂宰得才新山雉迎舟楫江花報邑人論¶
交飜恨晩臥病却愁春惠愛南翁悦餘波及老身¶
　　　燕子來舟中作¶
湖南為客動經春燕子銜泥兩度新舊入故園常識主¶
如今社日逺看人可憐處處巢君(一作/居)室何異飄飄託¶
此身暫語船檣還起去穿花落水(范德機云善/本作帖水)益霑巾¶
<pb:KR4h0140_WYG_233-15b>¶
　　　同豆盧峰知字韻(一本作同豆盧峰貽主/客李員外子棐知字韻)¶
鍊金歐冶子噴玉大宛兒符彩髙無敵聰明達所為夢¶
蘭他日應折桂早年知爛漫通經術光芒刷羽儀謝庭¶
瞻不逺潘省㑹於斯倡和將雛曲田翁號鹿皮¶
　　　歸雁二首¶
萬里衡陽雁今年又北歸雙雙瞻客上一一背人飛雲¶
裏相呼疾沙邊自宿稀繫書元(一作/無)浪語愁寂(一作/絶)故¶
山薇¶
<pb:KR4h0140_WYG_233-16a>¶
欲雪違胡地先花别楚雲却過清渭影髙起洞庭羣塞¶
北春隂暮江南日色曛傷弓流落羽行斷不堪聞¶
　　　小寒食舟中作¶
佳辰强飯(一作/飲)食猶塞隐几蕭條帶鶡冠春水船如天¶
上坐老年花似霧中看娟娟戲蝶過閒(一作/開)幔片片輕¶
鷗下急湍雲白山青萬餘里愁看直(一作/西)北是長安¶
　　　清明二首¶
朝來新火起新煙湖色春光浄客船繡羽銜(一作/衝)花他¶
<pb:KR4h0140_WYG_233-16b>¶
自得紅顔騎竹我無緣胡童結束還難有楚女腰肢亦¶
可憐不見定王城(漢長沙定/王發封此)舊處長懷賈傳井依然虚¶
霑焦(宜作/周)舉為寒食實藉嚴君賣卜錢鐘鼎山林各天¶
性濁醪粗飯任吾年¶
此身飄泊苦西東右臂偏枯半耳聾寂寂繫舟雙下淚¶
悠悠伏枕左書空十年蹴踘將雛逺萬里鞦韆習俗同¶
旅雁上雲歸紫塞家人鑽火用青楓秦城樓閣煙(一作/鶯)¶
花裏漢主山河錦繡中風水(一作/春去)春來洞庭闊白蘋愁¶
<pb:KR4h0140_WYG_233-17a>¶
殺白頭翁¶
　　　發潭州(時自潭/之衡)¶
夜醉長沙酒曉行湘水春岸花飛送客檣燕語留人賈¶
傅才未有褚公書絶倫髙名前後事回首一傷神¶
　　　迴櫂¶
宿昔試(一作/世)安命自私猶畏天勞生繫一物為客費多¶
年衡岳江湖大蒸池(蒸水在衡/陽城北)疫癘偏散才嬰薄(一作/舊)¶
俗有跡負前賢巾拂那闗眼缾罍易滿船火雲滋垢膩¶
<pb:KR4h0140_WYG_233-17b>¶
凍雨裛沈(一作/塵)緜強飯蓴添滑端居茗續煎清思漢水¶
上涼憶峴山巔順浪飜堪倚迴帆又省牽吾家碑(杜預/碑)¶
不昧王氏井依然几杖將衰齒茅茨寄短椽灌園曾取¶
適遊寺可終焉遂性同漁父成名(一作/功)異魯連篙師煩¶
爾送朱夏及寒泉¶
　　　贈韋七贊善¶
鄉里衣冠不乏賢杜陵韋曲未央前爾家最近魁三象¶
(原注斗魁下兩/兩相比為三台)時論同歸(一云/因侵)尺五天(原注俚語云城/南韋杜去天尺)¶
<pb:KR4h0140_WYG_233-18a>¶
　(五/)北走關山(一作/河)開雨雪南遊花栁塞雲(一作/風)煙洞庭¶
　春色悲公子鰕菜忘歸范蠡(一作/萬里)船¶
　　　　奉(一本無/奉字)酬寇十侍御錫見寄四韻復寄寇¶
　徃别郇瑕地於今四十年來簪御府筆故泊洞庭船詩¶
　憶傷心處春深把臂前南瞻按百越黄帽待君偏¶
　　　　酬郭十五受判官¶
　才微歲老(一作/晩)尚虚名臥病江湖春復生藥裹關心詩¶
　總廢花枝照眼句還成只同燕石能星隕自得隋珠覺¶
<pb:KR4h0140_WYG_233-18b>¶
　夜明喬口橘洲風浪促繫帆何惜片時程¶
　　　　衡州送李大夫七丈勉赴廣州¶
　斧鉞下青冥樓船過洞庭北風隨爽氣南斗避文星日¶
　月籠中鳥乾坤水上萍王孫丈人行垂老見飄零¶
　¶
　¶
　¶
御定全唐詩巻二百三十三¶
