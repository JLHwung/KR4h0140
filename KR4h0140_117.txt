# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.683747
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百十七
<pb:KR4h0140_WYG_117-1a>¶
　欽定四庫全書¶
御定全唐詩巻一百十七¶
　　張旭¶
　張旭蘇州吴人嗜酒善草書每醉後號呼狂走乃下筆¶
　或以頭濡墨而書既醒自視以為神世呼為張顛初仕¶
　為常熟尉自言始見公主擔夫爭道又聞鼓吹而得筆¶
　法意觀公孫大娘舞劒噐乃盡其神時以李白歌詩旭¶
　草書及裵旻劒舞為三絶詩六首¶
<pb:KR4h0140_WYG_117-1b>¶
　　　　清谿泛舟¶
　旅人倚征櫂薄暮起勞歌笑攬清谿月清輝不厭多¶
　　　　桃花谿¶
　隠隠飛橋隔野烟石磯西畔問漁船桃花盡日随流水¶
　洞在清谿何䖏邊¶
　　　　山行留客¶
　山光物態弄春輝莫為輕隂便擬歸縱使晴明無雨色¶
　入雲深䖏亦沾衣¶
<pb:KR4h0140_WYG_117-2a>¶
　　　春遊值雨¶
欲尋軒檻列清尊江上烟雲向晩昬湏倩東風吹散雨¶
明朝却待入華園¶
　　　春草¶
春草青青萬里餘邊城落日見離居情知海上三年别¶
不寄雲間一紙書¶
　　　栁¶
濯濯烟條拂地垂城邊樓畔結春思請君細看風流意¶
<pb:KR4h0140_WYG_117-2b>¶
未减靈和殿裏時¶
　賀朝¶
賀朝越州人官止山隂尉詩八首¶
　　　南山(一作賀/朝清詩)¶
湖北雨初晴湖南山盡見巖巖石帆影如得海風便仙¶
穴茅山峯彩雲時一見邀君共探此異籙殘幾巻¶
　　　孤興¶
晴日暖珠箔夭桃色正新紅粉青鏡中娟娟可憐嚬君¶
<pb:KR4h0140_WYG_117-3a>¶
子在遐險蕙心誰見珍羅幕空掩晝玉顔静移春江瑟¶
語幽獨再三情未申黄鵠千里翅芳音遲所因¶
　　　從軍行¶
朔胡乗月寇邊城軍書挿羽刺(一作/賜)中京天子金壇拜¶
飛將單于玉塞振佳兵騎射先鳴推任侠龍韜决勝佇¶
時英聞有河湟客愔愔理帷帟常山啟霸圖汜水先天¶
䇿銜珠浴鐵向桑乾釁旗膏劒指烏丸鳴雞已報關山¶
暁来雁遥傳沙塞寒直為甘心從苦節隴頭流水鳴嗚¶
<pb:KR4h0140_WYG_117-3b>¶
咽邊樹蕭蕭不覺春天山漠漠長飛雪魚麗陣接塞雲¶
平雁翼營通海月明始看晉幕飛鵝入旋聞齊壘啼烏¶
聲自從一戍燕支山春光幾度晉陽關金河未轉青絲¶
騎玉筯應啼紅粉顔鴻歸燕相續池邊芳草緑已見氛¶
清細栁營莫更春歌落梅曲烽沈竈减静邊亭海宴山¶
空肅已寜行望鳯京旋凱㨗重来麟閣畫丹青¶
　　　賦得遊人乆不歸(一作劉孝孫詩/又作賀朝清詩)¶
郷關𦕈天末引領悵懐歸羇旅乆滛滯物色屢芳菲稍¶
<pb:KR4h0140_WYG_117-4a>¶
覺出意盡行看蓬鬢稀如何千里外佇立霑裳衣¶
　　　宿香山閣(一作賈/彦璋詩)¶
暝上(一作/望)春山閣梯雲宿半空軒忩閉潮海枕席拂烟¶
虹朱網防棲鴿紗燈䕶夕蟲一聞雞唱暁已見日曈曈¶
　　　贈酒店胡姬¶
胡姬春酒店弦管夜鏘鏘紅㲩鋪新月貂裘坐薄霜玉¶
盤初鱠鯉金鼎正烹羊上客無勞散聼歌樂世娘¶
　　　賦得春鶯送友人二首(一作劉孝孫詩題作/一首後四句在前)¶
<pb:KR4h0140_WYG_117-4b>¶
翅掩飛鶯舞啼惱婕妤悲料取金閨意因君問所思¶
流鶯拂繡羽二月上林期待雪銷金禁銜花向玉墀¶
　萬齊融¶
萬齊融越州人官崑山令詩四首(按舊唐書文苑傳云/神龍中賀知章與賀)¶
(朝萬齊融張若虚邢巨包融倶以吴越之士文詞俊秀/名揚于上京人間徃徃傳其文朝萬止山隂尉齊融崑)¶
(山令蓋以萬字属上文作賀朝萬及考唐人所/選國秀搜玉二集俱作萬齊融賀朝今仍之)¶
　　　三日(一作/上巳)緑潭篇¶
春潭滉漾接隋宫宫闕連延潭水東蘋苔(一作/芷)嫩色㴠¶
<pb:KR4h0140_WYG_117-5a>¶
波緑桃李新花照底(一作/水)紅垂菱布藻如妝鏡麗日晴¶
天相照暎素影沈沈(一作/顥顥)對蝶飛金沙礫礫窺魚泳佳¶
人祓禊賞韶年傾國傾城併可憐拾翠縂来芳樹下踏¶
青争遶緑潭邊公子王孫恣遊翫沙陽(一作/場)水曲情無¶
厭禽浮似挹羽觴杯鱗躍疑投水心劍金鞍玉勒騁輕¶
肥落絮紅塵擁路飛緑水殘霞催席散畫樓初月待人¶
歸¶
　　　仗劒行¶
<pb:KR4h0140_WYG_117-5b>¶
昨夜星官動紫㣲今年天子用武威登車一呼風雷動¶
遥震隂山撼巍巍胡驕子當見旄頭蝕應死願騎單馬¶
仗天威挼取長繩縛虜歸仗劍遥叱路傍子匈奴頭血¶
濺君衣¶
　　　贈别江頭¶
東南飛鳥䖏言是故鄉天江上風花晚君行定幾千計¶
程頻破月數别屢開年明嵗潯陽水相思寄采蓮¶
　　　送陳七還廣陵¶
<pb:KR4h0140_WYG_117-6a>¶
風流誰代(一作/氏)子雖有舊無䨇歡酒言相送愁弦意不¶
降落花馥河道垂楊拂水忩海潮與春夢朝夕廣陵江¶
　邢巨¶
邢巨揚州人開元七年中文辭雅麗科官監察御史詩¶
二首¶
　　　遊春¶
海岳三峯古春皇二月寒緑潭漁子釣紅樹美人攀弱¶
蔓環沙嶼飛花㸃石關谿山遊未厭琴酌弄晴灣¶
<pb:KR4h0140_WYG_117-6b>¶
　　　遊宣州琴谿同武平一作¶
靈谿非人迹仙意素所秉鱗嶺森翠㣲澄潭照秋景¶
　張若虛¶
張若虚揚州人兖州兵曹與賀知章張旭包融號吴中¶
四士詩二首¶
　　　春江花月夜¶
春江潮水連海平海上明月共潮生灎灎随波千萬里¶
(一作/頃)何䖏春江無月明江流宛轉遶芳甸月照花林皆¶
<pb:KR4h0140_WYG_117-7a>¶
似霰空裡流霜不覺飛汀上白沙看不見江天一色無¶
纎塵皎皎空中孤月輪江畔何人初見月江月何年初¶
照人人生代代無窮已江月年年秖相似不知江月待¶
何人但見長江送流水白雲一片去悠悠青楓浦上不¶
勝愁誰家今夜扁舟子何䖏相思明月樓可憐樓上月¶
裵回應照離人妝(一作/玉)鏡臺玉(一作/遮)戸簾中巻不去𢷬¶
衣砧上拂還来此時相望不相聞願逐月華流照君鴻¶
雁長飛光不度魚龍潛躍水成文昨夜閒潭夢落花可¶
<pb:KR4h0140_WYG_117-7b>¶
憐春半不還家江水流春去欲盡江潭落月復西斜斜¶
月沈沈藏海霧碣石瀟湘無限路不知乗月幾人歸落¶
月遥情滿江樹¶
　　　代答閨夢還¶
關塞年華早樓臺别望違試衫著煖氣開鏡覔春暉燕¶
入窺羅幕蜂来上畫衣情催桃李艶心寄管弦飛妝洗¶
朝相待風花暝不歸夢魂何䖏入寂寂掩重扉¶
　薛業¶
<pb:KR4h0140_WYG_117-8a>¶
　薛業天寳間䖏士西遊廬山趙補闕驊王侍御定張評¶
　事有略各以文為贈獨孤及嘗稱其敦於詩困於學敏¶
　於行口弗言禄禄亦不及識其真者以為永歎詩二首¶
　　　　洪州客舎寄栁博士芳¶
　去年燕巢主人屋今年花發路傍枝年年為客不到舎¶
　(一作/歸去)舊國存亡那得知胡塵一起亂天下(一作天/下亂)何䖏¶
　春風無别離¶
　　　　晚秋贈張折衝(此公事/制舉)¶
<pb:KR4h0140_WYG_117-8b>¶
　都尉今無事時清但閉関夜霜戎馬瘦秋草射堂(一作/鵰)¶
　閒位以穿楊得名因折桂還馮唐真不遇歎息鬢毛斑¶
　¶
　¶
　¶
　¶
　¶
御定全唐詩巻一百十七¶
