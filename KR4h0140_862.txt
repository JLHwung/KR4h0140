# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:08.273786
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百六十二
<pb:KR4h0140_WYG_862-1a>¶
　欽定四庫全書¶
御定全唐詩巻八百六十二¶
　　清逺道士¶
　　　　同沈恭子遊虎丘寺有作¶
　我本長殷周遭罹厯秦漢四瀆與五岳名山盡幽竄及¶
　此寰區中始有近峰翫近峰何鬱鬱平湖渺瀰漫吟俛¶
　川之陰步上山之岸山川共澄澈光彩交凌亂白雲蓊¶
　欲歸青松忽消半客去川島静人來山鳥散谷深中見¶
<pb:KR4h0140_WYG_862-1b>¶
　日崖幽曉非旦聞子盛遊遨風流足詞翰嘉茲好松石¶
　一言常累歎勿謂余鬼神忻君共幽贊¶
　　春臺仙¶
　　　　遊春臺詩(貞元十一年秦中秀才白幽求從新/羅王子過海失風至一高山半腹一)¶
　　　　(城臺閣壯麗有大樹枝為風相磨如人誦詩詳/詩意殆示之進幽求疑未敢前俄冇朱衣人自)¶
　　　　(城中出傳勅諸真君來殿廊下玉女數百奏樂/白鶴孔雀盤舞應之日晩出讌迎月殿有四真)¶
　　　　(君各為迎月詩後一詩忘其下句又有童女唱/步虚歌幽求問從者是何處曰諸真君逰春臺)¶
　　　　(也主人是東岳真君四時各随地分為逰幽求/向諸真君乞歸許之得随西岳真君後操舟歸)¶
<pb:KR4h0140_WYG_862-2a>¶
　　　(自明州/返舊土)¶
玉幢亘碧虛此乃真人居裵回仍未進邪省猶難除(大/樹)¶
(枝誦/詩)¶
日落煙水黯驪珠色豈昏寒光射萬里霜縞遍千門(四/真)¶
(君迎/月詩)¶
玉魄東方開嫦娥逐影來洗心兼滌目怳若遊春臺¶
清波滔碧天烏藏黯黮連二儀不辨處忽吐清光圓¶
烏沈海西岸蟾吐天東頭¶
<pb:KR4h0140_WYG_862-2b>¶
鳳凰三十六碧天高太清元君夫人蹋雲語冷風颯颯¶
吹鵝笙(童女步/虚歌)¶
　酒肆布衣¶
　　　醉吟(貞元末有布衣於長安中遊酒肆吟詠丐/酒人以為狂時當素秋忽慨然四望淚下)¶
　　　(霑襟一老叟怪而問之布衣曰我來天地間一/百三十春秋矣每見春日煦和不覺喜樂至秋)¶
　　　(未嘗不傷而悲之也非悲秋悲人之生也因吟/詩擕手同醉數日不知所在有於西蜀江邊見)¶
　　　(之/者)¶
陽春時莭天氣和萬物芳盛人如何素秋時莭天地肅¶
<pb:KR4h0140_WYG_862-3a>¶
榮秀叢林立衰促有同人世當少年壯心儀貌皆儼然¶
一旦形羸又髮白舊遊空使淚連連¶
　　　又吟¶
有形皆朽孰不知休吟春景與秋時争如且飲長安酒¶
榮華零悴總奚為¶
　嵩嶽諸仙¶
　　　嫁女詩(元和中洛陽田璆鄧韶博學有文中秋/出建春門望月遇二書生邀至其莊池)¶
　　　(館臺榭率陳設盤筵若有待者詰之云今夕上/清神女嫁玉京仙郎羣仙㑹于兹嶽將藉君禮)¶
<pb:KR4h0140_WYG_862-3b>¶
　　　(導升降耳言訖花燭滿空有雲母雙車偕羣仙/下幃中坐者為西王母相者為劉綱侍者為茅)¶
　　　(盈弹箏擊筑者麻姑謝自然二書生衛符卿李/八百也頃之漢武帝唐明皇至末頃穆天子至)¶
　　　(各為歌相勸酬漢帝又召丁令威歌子晉吹笙/和之王母亦召葉静能歌明皇時事於是黄龍)¶
　　　(持杯於車前再拜祝仙郎神女劉綱茅盈與巢/父各有催籹詩玉女引仙郎與神女入帳璆韶)¶
　　　(奉命相禮禮畢符卿八百引之辭王母各賜延/夀酒一杯曰可増人間半甲子送出莊門四五)¶
　　　(步失所在惟嵩山嵯峨倚天得樵徑歸已嵗餘/矣於是二人棄家入少室山學道不知所終)¶
勸君酒為君悲且吟自從頻見市朝改無復瑶池宴樂¶
心(穆王把酒/請王母歌)¶
<pb:KR4h0140_WYG_862-4a>¶
奉君酒休嘆市朝非早知無復瑶池興悔駕驊騮草草¶
歸(王母持杯/穆天子歌)¶
八馬廻乗汗漫風猶思往事憩昭宫宴移𤣥圃情方洽¶
樂奏鈞天曲未終斜漢露凝殘月冷流霞杯泛曙光紅¶
崐崘回首不知處疑是酒酣魂夢中(穆天子/重歌)¶
一曲笙歌瑶水濵曽留逸足駐征輪人間甲子週千嵗¶
靈境杯觴初一巡玉兎銀河終不夜竒花好樹鎮長春¶
悄知碧海(一作/穆滿)饒詞句歌向俗流疑悞人(王母酬穆/天子歌)¶
<pb:KR4h0140_WYG_862-4b>¶
珠露金風下界秋漢家陵樹冷脩脩當時不得仙桃力¶
尋作浮塵飄隴頭(酒至漢武帝/王母又歌)¶
五十餘年四海清自親丹藥(一作/竈)得長生若言盡是仙¶
桃力看取神仙簿上名(漢帝上王/母酒歌)¶
月照驪山露泣花似悲先帝早昇遐至今猶有長生鹿¶
時遶温泉望翠華(漢帝召丁/令威歌)¶
幽薊煙塵别九重貴妃湯殿罷歌鐘中宵扈從無全仗¶
大駕蒼黄(一作/皇)發六龍妝匣尚留金翡翠暖池猶浸玉¶
<pb:KR4h0140_WYG_862-5a>¶
芙蓉荆榛一閉朝元路惟有悲風吹晩松(王母召葉静/能為眀皇歌)¶
上清神女玉京仙郎樂此今夕和鳴鳳凰鳳凰和鳴將¶
翺將翔與天齊休慶流無央(黄龍/祝辭)¶
玉為質兮花為顔蟬為鬢兮雲為鬟何勞傅粉兮施渥¶
丹早出娉婷兮縹緲間(劉綱催/妝詩)¶
水晶帳開銀燭明風揺珠珮連雲清休勻紅粉飾花態¶
早駕雙鸞朝玉京(茅盈催/妝詩)¶
三星在天銀河(一作/漢)迴人間曙色東方來玉苗瓊蕊亦¶
<pb:KR4h0140_WYG_862-5b>¶
宜夜莫(一作/來)使一花衝曉開(巢父催/妝詩)¶
　芙蓉古丈夫毛女¶
　　　吟(古丈夫者秦時驪山役夫毛女秦宫女殉𦵏/驪山者並以計得脫入山食木實日久毛髮)¶
　　　(紺緑能凌虛而翔大中初有陶太白尹子虛者/采藥入芙蓉峰遇之自嫌貎醜怪返穴易衣一)¶
　　　(古服儼雅一鬟䯻綵衣二子相與傾壺而飲飲/盡古丈夫折松枝叩壺而吟毛女和之贈藥而)¶
　　　(别/)¶
餌柏身輕叠嶂間是非無意到塵寰冠裳暫備論浮世¶
一餉雲遊碧落閒(古丈/夫)¶
<pb:KR4h0140_WYG_862-6a>¶
誰知古是與今非閒躡青霞與(一作/遶)翠微簫管秦樓應¶
寂寂彩雲空惹薜蘿衣(毛/女)¶
　希道¶
　　　授炙轂子歌二首(炙轂子王叡成疹積年苦冷/遊燕中逢櫻杖㯶笠者鶴貎)¶
　　　(高古名曰希道授以丹訣幷一歌/製丹餌之周星得瘳後竟仙去)¶
木津天魂金液地魄坎離運行寛無成金木有數秦晉¶
合近効宜六旬逺期三載闊¶
魄微入魂牝牡結陽呴陰滋神鬼滅千歌萬讚皆未决¶
<pb:KR4h0140_WYG_862-6b>¶
古往今來抛日月¶
　隐者¶
　　　李泌庭黑石詩¶
神真鍊形年未足化為我子功相續丞相瘞之刻𤣥玉¶
仙路何長死何促¶
　廣陵道士¶
　　　戲吟(道士於廣陵城賣藥有靈効彭城劉商棄/官訪道遇而異之攜登酒樓所談秦漢厯)¶
　　　(代事皆如目覩及暮歸道士下樓倐不見翼日/商於城街訪之道士仍賣藥見商愈喜復挈上)¶
<pb:KR4h0140_WYG_862-7a>¶
　　　(酒樓劇談勸醉出一小藥囊贈商戲吟一/詩别去累尋不復見商服藥身輕為地仙)¶
無事到揚州相攜上酒樓藥囊為贈别千載更何求¶
　黄冠野夫¶
　　　授馬氏女詩(黄鹿真人馬氏女者幼好道有黄/冠野夫年踰七十顔如渥丹傳&KR1459;)¶
　　　(永符篆要術易其名為道興授詩而行後結菴/於廬江之東復遇野夫與鎮壇金銀為黄鹿白)¶
　　　(鵝之精天祐末盜欲取之遂驂駕黄鹿/白鵝前引騰空而逝如所授詩之言)¶
女是寄生枝男是冬青木冬青駕白鵝寄生跨黄鹿若¶
遇冦相凌稳便抛家族早早上三清莫候丹砂熟¶
<pb:KR4h0140_WYG_862-7b>¶
　蜀中酒閣道人¶
　　　歌(蜀中有道人飲於酒閣歌此詩有許仲源者/問其詩中班龍珠何物云為鹿角授仲源製)¶
　　　(服方化一白鶴飛/去許後亦得仙)¶
尾閭不禁滄溟竭九轉神丹都謾說惟有班龍頂上珠¶
能補玉堂闗下穴¶
　章江書生¶
　　　吟(金陵陳省躬顯德中為臨川宰舟經章江泊/女兒浦抵暮有書生不通姓名登舟求見與)¶
　　　(省躬論語甚竒問今晉朝苐幾帝省躬具實對/微笑而已生間髙吟一詩省躬疑是神仙再拜)¶
<pb:KR4h0140_WYG_862-8a>¶
　　　(叩問終無言出/船不見所之)¶
西去長沙東上船思量此事已千年長春殿掩無人掃¶
滿眼梨花哭杜鵑¶
　萼嶺書生¶
　　　示邊洞元(洛陽道士邊洞元於嵩山萼嶺遇一/書生以木簡負數册書酒一大壺同)¶
　　　(憩松下傾壺中酒飲洞元洞元醉書生曰我有/術可與師醒酒取木簡摩拭化為劍曰借師之)¶
　　　(肝膾之可乎洞元懼而醒乞命遂揮/劍騰空去擲下書一巻有絶句云)¶
邂逅相逢萼嶺邊對傾浮蟻共談𤣥擬將劍法親傳授¶
<pb:KR4h0140_WYG_862-8b>¶
却為迷人未有縁¶
　成都醉道士¶
　　　示胡二郎歌(有胡二郎者嘗見一道士于成都/醉卧通衢二郎憐之每值其醉輒)¶
　　　(取石支其首道士一日醒見二郎在傍感之因/勸修道且歌以諷之二郎問為何人曰我即爾)¶
　　　(朱先生也去不見/二郎後亦得仙)¶
欲究丹砂理幽𤣥無處尋不離鉛與汞無出水中金金¶
欲煉時須得水水遇土兮終不起但知火候不叅差自¶
得還丹微妙㫖人世分明知有死剛只留心戀朱紫豈¶
<pb:KR4h0140_WYG_862-9a>¶
知光景片時間將謂人生長似此何不迴心師至道免¶
逐年光虛自老臨樽只解醉醺酣對鏡方知漸枯槁二¶
郎切切聴我語仙鄉咫尺無寒暑與君説盡只如斯莫¶
戀驕奢不肎去感君恩義言方苦火急迴心求出路吟¶
成數句贈君辭不覺便成今與古¶
　樵夫¶
　　　貽白永年詩(白椿夫字永年僖宗時湖南衡岳/人得懲妖袪疾之術一日有樵夫)¶
　　　(扣户曰西峯巖中有仙㑹話師可造之永年疑/其為妖杖策随之去至則暝矣但見崖壁有詩)¶
<pb:KR4h0140_WYG_862-9b>¶
　　　(翰墨猶濕讀/訖失其字)¶
清秋無所事乗露出遥天憑仗樵人語相期白永年¶
　李公佐僕¶
　　　留詩(李公佐舉進士後為鍾陵從事有僕夫自/布衣執役勤瘁晝夕恭謹迨三十年公佐)¶
　　　(不知其異人也一旦留/詩一章距躍凌空而去)¶
我有衣中珠不嫌衣上塵我有長生理不厭有生身江¶
南神仙窟吾當混其真不嫌市井諠來救世間人蘇子¶
跡已往(注云蘇/耽是也)顓蒙事可親(公佐字/顓蒙)莫言東海變天地¶
<pb:KR4h0140_WYG_862-10a>¶
有長春¶
　木客(鄱陽山中有木客秦時造阿房宫者食木/實得不死時下山就民間取酒為詩云)¶
酒盡君莫沽壺傾我當發城市多囂塵還山弄明月¶
　許大¶
　　　西山吟¶
自從明府歸仙後出入塵寰直至今不是藏名混時俗¶
賣藥沽酒要安心¶
　許學士¶
<pb:KR4h0140_WYG_862-10b>¶
　　　東洛貨丹¶
三千功滿去升天一住人間數百年華表他時却歸日¶
滄溟應恐變桑田¶
　　　天闗囘到世吟¶
九霄雲路竒哉險曽把(一作/抱)冲身入太和今日東歸渾¶
似夢望崖回首隔天波¶
　紫微孫處士¶
　　　送青城丈人酒¶
<pb:KR4h0140_WYG_862-11a>¶
深羡青城好洞天白龍一覺已千年鋪雲枕石長松下¶
朝退看書盡日眠¶
　　　送王懿昌酒¶
將知骨分到仙鄉酒飲金華玉液漿莫道人間只如此¶
回頭已是一年強¶
　青城丈人¶
　　　送太乙真君酒¶
峨嵋仙府静沈沈玉液金華莫厭斟凡客欲知真一洞¶
<pb:KR4h0140_WYG_862-11b>¶
劔門西北五雲深¶
　太乙真君¶
　　　送紫微處士酒¶
此中何必羡青城玉樹雲棲不記名悶却乗龍遊紫府¶
北辰南斗逐君行¶
　方壺居士¶
　　　題法雲寺雙檜¶
謝郎雙檜緑於雲昏暁濃陰色未分若竝亳宫仙鹿跡¶
<pb:KR4h0140_WYG_862-12a>¶
定知高峭不如君¶
　　　隋堤詞¶
嘗憶江都大業秋曽隨鑾蹕戲龍舟傷心一覺興亡夢¶
隄栁無情識世愁¶
　太白山𤣥士¶
　　　畫地吟¶
學得丹青數萬年人間幾度變桑田桑田雖變丹青在¶
誰向丹青合得仙¶
<pb:KR4h0140_WYG_862-12b>¶
　鄰道場人¶
　　　貨丹吟¶
尋仙何必三山上但使神存九竅清煉得綿綿元氣定¶
自然不食亦長生¶
　無名氏¶
　　　靈響詞(雲笈七籖序云余慕道年久竊覽三清/經修煉士當須入静三闗鍊氣續命大)¶
　　　(静三百日中静二百日小静一百日遂發志懇/試以小静開成三年起正月一日閉户剋期百)¶
　　　(日方出未踰月神光照目百靈集耳則知仙經/秘典言不虛設因剏靈響詞五篇以紀𤣥深)¶
<pb:KR4h0140_WYG_862-13a>¶
此響非俗響心知是靈仙不曽離耳裏高下如秋蟬¶
入夜聲則厲在晝聲則微神靈斥衆惡與我作風威¶
妙響無往時晝夜常輪迴那是偶然事上界特使來¶
何以辨靈應事須得梯媒自從靈響降如有真人來¶
存念長在心展轉無停音可憐清爽夜静聴秋蟬吟¶
　無名氏¶
　　　度世古𤣥歌(蜀志後周至真觀小蠻/橋下抇得石碑載此)¶
始青之下月與日兩半同升合為一大如彈丸甘如蜜¶
<pb:KR4h0140_WYG_862-13b>¶
出彼玉堂入金室子若得之慎勿失¶
　劉道昌¶
　　　鬻丹砂醉吟¶
心田但使靈芝長氣海常教法水朝功滿自然留不住¶
更將何物馭丹霄¶
　　　龜市告别¶
還丹功滿氣成胎九百年來混俗埃自此三山一歸去¶
無因重到世間來¶
<pb:KR4h0140_WYG_862-14a>¶
　李太𤣥¶
　　　摘紫芝¶
偶游洞府到芝田星月茫茫欲曙天雖則似離塵世了¶
不知何處偶真仙¶
　　　玉女舞霓裳¶
舞勢隨風散復收歌聲似磬韻還幽千迴赴節填詞處¶
嬌眼如波入鬢流¶
　曲龍山仙¶
<pb:KR4h0140_WYG_862-14b>¶
　　　翫月詩(栖巖謁韋令公經劍閣失足墜深岩下/進一石室乃太乙元君之居值東皇君)¶
　　　(遣使迎元君㑹曲龍山翫月元君挈栖巖跨鹿/龍同往至則酌醴各為歌㑹散復歸舊洞府元)¶
　　　(君送栖巖歸/已六十年矣)¶
曲龍橋頂翫瀛洲凡骨空陪汗漫遊不假丹梯躡霄漢¶
水晶盤冷桂花秋(栖巖/)¶
月砌瑶階泉滴乳玉蕭催鳳和煙舞青城丈人何處遊¶
𤣥鶴唳天雲一縷(青城丈人詞東皇命/玉女歌之送元君酒)¶
造化天橋碧海東玉輪還過輾晴虹霓襟似拂瀛洲頂¶
<pb:KR4h0140_WYG_862-15a>¶
顥氣潛消槖籥中(東皇/)¶
危橋横石架雲端跨鹿登臨景象寛顥魄洗煙澄碧落¶
桂花低拂玉簮寒(元君/)¶
　陳復休¶
陳復休號七子貞元中來舉褒城多變化之術嘗狂醉¶
市中褒帥怒而繫於獄不食而死尋即臭爛而復見於¶
家中和間大駕還京復休亦至闕下田晉公問京國㡬¶
年安寧曰二十果自問後二十日再幸陳倉後寄詩晉¶
<pb:KR4h0140_WYG_862-15b>¶
公未詳其意及駕至梁洋邠帥朱玫立襄王監國寒梅¶
兩枝驗矣¶
　　　句¶
夜坐空庭月色微一樹寒梅發兩枝¶
　鄭冠卿¶
　　　句¶
不縁過去行方便安得今朝㑹碧虛(棲霞洞遇日/華月華君)¶
　陳蓬¶
<pb:KR4h0140_WYG_862-16a>¶
　　　　句¶
　竹籬疎見浦茅屋漏通星(題松/山)¶
　　伊夢昌¶
　　　　句¶
　惟有松杉空弄月更無雲鶴暗迷人(題攸縣司/空觀仙臺)　露凝¶
　金盞滴殘酒檀㸃佳人噴異香(題黄/蜀葵)¶
　¶
　¶
<pb:KR4h0140_WYG_862-16b>¶
　¶
　¶
　¶
　¶
　¶
　¶
　¶
御定全唐詩卷八百六十二¶
