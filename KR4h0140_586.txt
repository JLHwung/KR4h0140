# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:54.483128
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百八十六
<pb:KR4h0140_WYG_586-1a>¶
　欽定四庫全書¶
御定全唐詩巻五百八十六¶
　　劉滄¶
　劉滄字藴靈魯人大中八年進士第調華原尉遷龍門¶
　令詩一巻¶
　　　　長洲懐古¶
　野燒原空盡荻灰吴王此地有樓臺千年事往人何在¶
　半夜月明潮自來白鳥影從江樹沒清猨聲入楚雲哀¶
<pb:KR4h0140_WYG_586-1b>¶
　停車日晚薦蘋藻風静寒塘花正開¶
　　　　經煬帝行宫¶
　此地曾經翠輦過浮雲流水竟如何香銷南國羙人盡¶
　怨入東風芳草多殘桞宫前空露葉夕陽川上浩烟波¶
　行人遥起廣陵思古渡月明聞棹歌¶
　　　　春日遊嘉陵江¶
　獨泛扁舟映緑楊嘉陵江水色蒼蒼行看芳草故鄉逺¶
　坐對落花春日長曲岸危檣移渡影暮天棲鳥入山光¶
<pb:KR4h0140_WYG_586-2a>¶
今來誰識東歸意把酒閒吟思洛陽¶
　　　秋日山齋書懐¶
啟户清風枕簟幽蟲絲吹落挂簾鉤蟬吟髙樹雨初霽¶
人憶故鄉山正秋浩𣺌蒹葭連夕照蕭疎楊桞隔沙洲¶
空將方寸荷知巳身寄烟蘿恩未酬¶
　　　晩秋洛陽客舍¶
清洛平分兩岸沙沙邉水色近人家隋朝古陌銅駝桞¶
石氏荒原金谷花庭葉霜濃悲逺客宫城日晩度寒鵶¶
<pb:KR4h0140_WYG_586-2b>¶
未成歸計關河阻空望白雲郷路賖¶
　　　深愁喜友人至¶
不避驅羸道路長青山同喜惜年光燈前話舊堦草夜¶
月下醉吟谿樹霜落葉已經寒燒盡衡門猶對古城荒¶
此身未遂歸休計一半生涯寄岳陽¶
　　　秋日望西陽¶
古木蒼苔墜幾層行人一望旅情増太行山下黄河水¶
銅雀臺西武帝陵風入蒹葭秋色動雨餘楊桞暮烟凝¶
<pb:KR4h0140_WYG_586-3a>¶
野花似泣紅妝淚寒露滿枝枝不勝¶
　　　鄴都懐古¶
昔時霸業何蕭索古木唯多鳥雀聲芳草自生宫殿處¶
牧童誰識帝王城殘春楊桞長川逈落日蒹葭逺水平¶
一望青山便惆悵西陵無主月空明¶
　　　題龍門僧房¶
静室遥臨伊水東寂寥誰與此身同禹門山色度寒磬¶
蕭寺竹聲來晩風僧宿石龕殘雪在鴈歸沙渚夕陽空¶
<pb:KR4h0140_WYG_586-3b>¶
偶將心地問髙士坐指浮生一夢中¶
　　　秋夕山齋即事¶
衡門無事閉蒼苔籬下蕭疎野菊開半夜秋風江色動¶
滿山寒葉雨聲來鴈飛關塞霜初落書寄郷閭人(一作/山客)¶
未迴獨坐髙窗此時節一彈瑶瑟自成哀¶
　　　江行書事¶
逺渚蒹葭覆緑苔姑蘇南望思裵徊空江獨樹楚山背¶
暮雨一(一作/孤)舟吴苑來人度深秋風葉落鳥飛殘照水¶
<pb:KR4h0140_WYG_586-4a>¶
烟開寒潮欲上泛萍藻寄薦三閭情自哀¶
　　　過鑄鼎原¶
黄帝修真萬國朝鼎成龍駕上丹霄天風乍起鶴聲逺¶
海霧漸深龍節遥仙界日長青鳥度御衣香散紫霞飄¶
唯留古跡寒原在碧水蒼蒼空寂寥¶
　　　秋日寓懐¶
海上生涯一釣舟偶因名利事淹留旅途誰見客青眼¶
故國幾多人白頭霽色滿川明水驛蟬聲落日隠城樓¶
<pb:KR4h0140_WYG_586-4b>¶
如何未盡此行役西入潼關雲木秋¶
　　　江城晩望¶
一望江城思有餘遥分野逕入樵漁青山經雨菊花盡¶
白鳥下灘蘆葉疎靜聼潮聲寒木杪逺看風色暮㠶舒¶
秋期又渉潼關路不得年年向此居¶
　　　宿蒼谿舘¶
孤舘門開對碧岑竹窗燈下聼猨吟巴山夜雨别離夢¶
秦塞舊山迢遰心滿地莓苔生近水㡬株楊桞自成隂¶
<pb:KR4h0140_WYG_586-5a>¶
空思知已隔雲嶺鄉路獨歸春草深¶
　　　題王母廟¶
寂寥珠翠想遺聲門掩煙㣲水殿清拂曙紫霞生古壁¶
何年絳節下層城鶴歸遼海春光晚花落閒堦夕雨晴¶
武帝無名在仙籍玉壇星月夜空明¶
　　　留别復本修古二上人¶
二逺相知是昔年此身長寄禮香烟緑蕪風晩水邉寺¶
清磬月髙林下禪臺殿虚窗山翠入梧桐疎葉露光懸¶
<pb:KR4h0140_WYG_586-5b>¶
西峰話别又須去終日關山在馬前¶
　　　邉思¶
漢將邉方背轆轤受降城北是單于黄河晩凍雪風急¶
野火逺燒山木枯偷號甲兵衝塞色銜枚戰馬踏寒蕪¶
蛾眉一沒空留怨青塜月明啼夜烏¶
　　　登龍門敬善寺閣¶
獨歩危梯入杳㝠天風瀟灑拂簷楹禹門煙樹正春色¶
少室雲屏向晚晴花落院深清禁閉水分川濶緑蕪平¶
<pb:KR4h0140_WYG_586-6a>¶
瑣窗朱檻同仙界半夜緱山有鶴聲¶
　　　題王校書山齋¶
猨鳥無聲晝掩扉寒原隔水到人稀雲晴古木月初上¶
雪滿空庭鶴未歸藥囿(一作/圃)地連山色近樵家路入樹¶
烟㣲栖遲慣得滄浪思雲閣還應夢釣磯¶
　　　浙江晚渡懐古¶
蟬噪秋風滿古隄荻花寒渡思萋萋潮聲歸海鳥初下¶
草色連江人自迷碧落晴分平楚外青山晚出穆陵西¶
<pb:KR4h0140_WYG_586-6b>¶
此來一見垂綸者郤憶舊居明月溪¶
　　　及第後宴曲江¶
及第新春選勝遊杏園初宴曲江頭紫毫粉壁題仙籍¶
栁色簫聲拂御樓霽㬌露光明逺㟁晩空山翠墜芳洲¶
歸時不省花間醉綺陌香車似水流¶
　　　秋日山寺懐友人¶
蕭寺樓臺對夕隂淡烟疎磬散空林風生寒渚白蘋動¶
霜落秋山黄葉深雲盡獨看晴塞鴈月明遥聼逺村砧¶
<pb:KR4h0140_WYG_586-7a>¶
相思不見又經嵗坐向松窗彈玉琴¶
　　　八月十五日夜玩月¶
中秋朗月静天河烏鵲南飛客恨多寒色滿窗明枕簟¶
清光凝露拂烟蘿桂枝斜漢流靈魄蘋葉㣲風動細波¶
此夜空亭聞木落蒹葭霜磧鴈初過¶
　　　晩春宿僧院¶
蕭寺春風正落花淹留數宿惠休家碧空雲盡磬聲逺¶
清夜月髙窗影斜白日(一作/社)閒吟為道侣青山遥指是¶
<pb:KR4h0140_WYG_586-7b>¶
生涯㣲㣲一㸃寒燈在鄉夢不成聞曙鵶¶
　　　懐汶陽兄弟¶
回看雲嶺思茫茫幾處(一作/度)關河隔汶陽書信經年鄉¶
國逺弟兄無力海田荒天髙霜月砧聲苦風滿寒林木¶
葉黄終日路岐歸未得秋來空羡鴈成行¶
　　　題天宫寺閣¶
丹闕侵霄壯復危排空霞影動簷扉城連伊水禹門近¶
烟隔上陽宫樹㣲天歛暮雲殘雨歇路穿春草一僧歸¶
<pb:KR4h0140_WYG_586-8a>¶
此來閒望更何有無限清風生客衣¶
　　　遊上方石窟寺¶
苔徑縈迴景漸分翛然空界静埃氛一聲疎磬過寒水¶
半壁危樓隠白雲雪下石龕僧在定日西山木鳥成羣¶
㡬來吟嘯立朱檻風起天香處處聞¶
　　　懐江南友人¶
久絶音書隔塞塵路岐誰與子相親愁中獨坐秦城夜¶
别後幾經吴苑春湘岸風來吹緑綺海門潮上沒青蘋¶
<pb:KR4h0140_WYG_586-8b>¶
空勞兩地望明月多感斷篷千里身¶
　　　題敬亭山廟¶
森森古木列巖隈迥壓寒原霽色開雲雨只從山上起¶
風雷多向廟中來三江入海聲長在雙鶴啼天影未迴¶
花落空庭春晝晩石牀松殿滿青苔¶
　　　經麻姑山¶
麻姑此地鍊神丹寂寞煙霞古竈殘一自仙娥歸碧落¶
幾年春雨洗紅蘭帆飛震澤秋江逺雨過陵陽晚樹寒¶
<pb:KR4h0140_WYG_586-9a>¶
山頂白雲千萬片時聞鸞鶴下仙壇¶
　　　對殘春¶
楊花漠漠暗長隄春盡人愁鳥又啼鬢髮近來生處白¶
家園幾向夢中迷霏㣲逺樹荒郊外牢落空城夕照西¶
唯有年光堪自惜不勝烟草日萋萋¶
　　　過滄浪峽¶
山疊雲重一徑幽蒼苔古石瀬清流出巗樹色見來静¶
落澗泉聲長自秋逺入虚明思白帝寒生浩㬌想滄洲¶
<pb:KR4h0140_WYG_586-9b>¶
如何地近東西路馬足車輪不暫留¶
　　　經過建業¶
六代興衰曾此地西風露泣白蘋花烟波浩渺空亡國¶
楊桞蕭條有㡬家楚塞秋光晴入樹浙江殘雨晩生霞¶
凄凉處處漁樵路鳥去人歸山影斜¶
　　　贈道者¶
真趣淡然居物外忘機多是隠天台停燈深夜看仙籙¶
拂石髙秋坐釣臺賣藥故人湘水别入簷栖鳥舊山來¶
<pb:KR4h0140_WYG_586-10a>¶
無因朝市知名姓地僻衡門對嶽開¶
　　　題馬太尉華山莊¶
别開池館背山隂近得幽竒物外心竹色拂雲連嶽寺¶
泉聲帯雨出谿林一庭楊桞春光暖三徑烟(一作春/一作松)蘿¶
晚翠深自是功成閒劍履西齋長卧對瑶琴¶
　　　秋日夜懐¶
砧杵寥寥秋色長遶枝寒鵲客情傷關山雲盡九秋月¶
門桞葉凋三徑霜近日每思歸少室故人遥憶隔瀟湘¶
<pb:KR4h0140_WYG_586-10b>¶
如何節候變容髪明鏡一看愁異常¶
　　　題巫山廟¶
十二嵐峯挂夕暉廟門深閉霧烟㣲天髙木落楚人思¶
山迥月殘神女歸觸石晴雲凝翠鬢度江寒雨濕羅衣¶
嬋娟似恨襄王夢猨呌斷巗秋蘚稀¶
　　　題吴宫苑¶
吴苑荒凉故國名呉山月上照江明殘春碧樹自留影¶
半夜子規何處聲蘆葉長侵洲渚暗蘋花開盡水烟平¶
<pb:KR4h0140_WYG_586-11a>¶
經過此地千年恨荏苒東風(一作/流)露色清¶
　　　旅館書懐¶
秋看庭樹換風烟兄弟飄零寄海邉客計倦行分陜路¶
家貧休種汶陽田雲低逺塞鳴寒鴈雨歇空山噪暮蟬¶
落葉蟲絲滿窗戸秋堂獨坐思悠然¶
　　　贈天台隠者¶
静者多依猨鳥叢衡門野色四郊通天開宿霧海生日¶
水泛落花山有風迴望一巢懸木末獨尋危石坐巗中¶
<pb:KR4h0140_WYG_586-11b>¶
看書飲酒餘無事自樂樵漁狎(一作/名)釣翁¶
　　　洛陽月夜書懐¶
疎桞髙槐古巷通月明西照上陽宫一聲邉鴈塞門雪¶
㡬處逺砧河漢風獨榻閒眠移嶽影寒窗幽思度烟空¶
孤吟此夕驚秋晩落葉殘花樹色中¶
　　　江行夜泊¶
白浪連空極𣺌漫孤舟此夜泊中灘岳陽秋霽寺鐘逺¶
渡口月明漁火殘緑綺韵髙湘女怨青葭色映水禽寒¶
<pb:KR4h0140_WYG_586-12a>¶
鄉遥楚國生歸思欲曙山光上木蘭¶
　　　贈顓頊山人¶
浩氣含真玉片輝著書精義入𤣥㣲洛陽紫陌㡬曾醉¶
少室白雲時一歸松雪月髙唯鶴宿烟嵐秋霽到人稀¶
知君濟世有長䇿莫問滄浪隠釣磯¶
　　　長安冬夜書情¶
上國棲遲嵗欲終此情多寄寂寥中鐘傳半夜旅人館¶
鵶呌一聲疎樹風古巷月髙山色静寒蕪霜落灞原空¶
<pb:KR4h0140_WYG_586-12b>¶
今來唯問心期事獨望青雲路未通¶
　　　經古行宫¶
玉輦西歸已至今古原風&KR1402;自沉沉御溝流水長芳草¶
宫樹落花空夕隂蝴蝶翅翻殘露滴子規聲盡野烟深¶
路人不記當年事臺殿寂寥山影侵¶
　　　秋日登醴泉縣樓¶
門上髙樓時一望緑蕪寒野静中分人行直路入秦樹¶
鴈截斜陽背塞雲渭水自流汀島色漢陵空長石苔紋¶
<pb:KR4h0140_WYG_586-13a>¶
秋風髙桞出危葉獨聼蟬聲日欲曛¶
　　　春日旅遊¶
𤣥髪辭家事逺遊春風歸鴈一聲愁花開忽憶故山樹¶
月上自登臨水樓浩浩晴原人獨去依依春草水分流¶
秦川楚塞烟波隔怨别路岐何日休¶
　　　送友人下第歸吴¶
共惜年華未立名路岐終日軫羇情青春半是往來盡¶
白髪多因離别生楚岸帆開雲樹映吴門月上水烟清¶
<pb:KR4h0140_WYG_586-13b>¶
東歸自有故山約花落石牀苔蘚平¶
　　　訪友人郊居¶
登原過水訪相如竹塢莎庭似故居空塞山當清晝晚¶
古槐人繼緑隂餘休彈瑟韵傷離思已有蟬聲報夏初¶
醉唱勞歌翻自歎釣船漁浦夢難疎¶
　　　匡城尋薛閔秀才不遇¶
音容一别近三年往事空思意浩然疋馬東西何處客¶
孤城楊桞晚來蟬路長草色秋山緑川濶晴光逺水連¶
<pb:KR4h0140_WYG_586-14a>¶
不見故人勞夢寐獨吟風月過南燕¶
　　　與僧話舊¶
巾舄同時下翠㣲舊遊因話事多違南朝古寺幾僧在¶
西(一作/北)嶺空林唯鳥歸莎徑晩烟凝竹塢石池春色染¶
苔衣此時相見又相别即是關河朔鴈飛¶
　　　寄逺¶
西園楊桞暗驚秋寳瑟朱弦結逺愁霜落鴈聲來紫塞¶
月明人夢在青樓蕙心迢遰湘雲暮蘭思縈迴楚水流¶
<pb:KR4h0140_WYG_586-14b>¶
錦字織成添别恨關河萬里路悠悠¶
　　　長安逄友人¶
上國相逢塵滿襟傾杯一話昔年心荒臺共望秋山立¶
古寺多同雪夜吟風度重城宫漏盡月明髙桞禁烟深¶
終期白日青雲路休感鬢毛霜雪侵¶
　　　下第東歸途中書事¶
峽路誰知倦此情往來多是半年程孤吟洛苑逢春盡¶
幾向秦城見月明髙桞斷烟侵嶽影古隄斜日背灘聲¶
<pb:KR4h0140_WYG_586-15a>¶
東歸海上有餘業牢落田園荒草平¶
　　　經龍門廢寺¶
因思人事事無窮㡬度經過感此中山色不移樓殿盡¶
石臺依舊水雲空唯餘芳草滴春露時有殘花落晚風¶
楊桞覆灘清瀬響暮天沙鳥自西東¶
　　　下第後懐舊居¶
幾到青門未立名芳時多負故鄉情雨餘秦苑緑蕪合¶
春盡灞原白髪生每見山泉長屬意終期身事在歸耕¶
<pb:KR4h0140_WYG_586-15b>¶
蘋花覆水曲溪暮獨坐釣舟歌月明¶
　　　經無可舊居兼傷賈島¶
塵室寒窗我獨看别來人事幾凋殘晝空蕭寺一僧去¶
雪滿巴山孤客寒落葉墮巢禽自出蒼苔封砌竹成竿¶
碧雲迢遰長江逺向夕苦吟歸思難¶
　　　贈隠者¶
何時止此幽棲處獨掩衡門長緑苔臨水靜聞靈鶴語¶
隔原時有至人來五湖仙島幾年别九轉藥爐深夜開¶
<pb:KR4h0140_WYG_586-16a>¶
誰識無機養真性醉眠松石枕空杯¶
　　　題書齋¶
一日不曽離此處風吹疎牖夕雲晴氣凌霜色劒光動¶
吟對雪華詩韵清髙木宿禽來逺嶽古原殘雨隔重城¶
西齋瑶瑟自為侣門掩半春苔蘚生¶
　　　題秦女樓¶
珠翠香銷鴛瓦堕神仙曽向此中遊青樓月色桂花冷¶
碧落蕭聲雲葉愁杳杳蓬萊人不見蒼蒼苔蘚路空留¶
<pb:KR4h0140_WYG_586-16b>¶
一從鳳去千年後迢遰岐山水石秋¶
　　　題桃源處士山居留寄¶
白雲深處葺茅廬退隠衡門與俗疎一洞曉烟留水上¶
滿庭春露落花初閒看竹嶼吟新月特酌山醪讀古書¶
窮逹盡為身外事浩然元氣樂樵漁¶
　　　宿題天壇觀¶
沐髪清齋宿洞宫桂花松韵滿巗風紫霞曉色秋山霽¶
碧落寒光霜月空華表鶴聲天外迥蓬萊仙界海門通¶
<pb:KR4h0140_WYG_586-17a>¶
㝠心一悟虚無理寂寞𤣥珠象罔中¶
　　　洛神怨¶
子建東歸恨思長飄颻神女歩池塘雲鬟髙動水宫影¶
珠翠乍揺沙露光心寄碧沉空婉戀夢殘春色自悠揚¶
停車綺陌傍楊桞片月青樓落未央¶
　　　龍門留别道友¶
一顧恩深荷道安獨垂雙淚下層巒飛鳴北鴈塞雲暮¶
揺落西風關樹寒春谷終期吹羽翼萍身不定逐波瀾¶
<pb:KR4h0140_WYG_586-17b>¶
裵徊偏起舊枝戀半夜獨吟孤燭殘¶
　　　題四皓廟¶
石壁蒼苔翠靄濃驅車商洛想遺踪天髙猨呌向山月¶
露下鶴聲來廟松葉墮隂巗疎薜荔池經秋雨老芙蓉¶
雪髯仙侣何深隠千古寂寥雲水重¶
　　　望未央宫¶
西上秦原見未央山嵐川色晚蒼蒼雲樓欲動入清渭¶
鴛瓦如飛出緑楊舞席歌塵空歳月宫花春草滿池塘¶
<pb:KR4h0140_WYG_586-18a>¶
香風吹落天人語綵鳳五雲朝漢皇¶
　　　秋日過昭陵¶
寢廟徒悲劒與冠翠華龍馭杳漫漫原分山勢入空塞¶
地匝松隂出晩寒上界鼎成雲縹緲西陵舞罷淚䦨干¶
那堪獨立斜陽裏碧落秋光烟樹殘¶
　　　夏日登慈恩寺¶
金界時來一訪僧天香飄翠瑣窗凝碧池静照寒松影¶
清晝深懸古殿燈晚㬌風蟬催節候髙空雲鳥度軒層¶
<pb:KR4h0140_WYG_586-18b>¶
塵機消盡話𤣥理暮磬出林疎韻澄¶
　　　宿題金山寺¶
一㸃青山翠色危雲巗不掩與星期海門烟樹潮歸後¶
江面山樓月照時獨鶴唳空秋露下髙僧入定夜猨知¶
蕭疎水木清鐘梵顥氣寒光動石池¶
　　　送友人遊蜀¶
北去西遊春未半蜀山雲雪入詩情青蘿拂水花流影¶
翠靄隔巗猨有聲日出空江分逺浪鳥歸髙木認孤城¶
<pb:KR4h0140_WYG_586-19a>¶
心期萬里無勞倦古石蒼苔峽路清¶
　　　題鄭中丞東溪¶
一境新開雉堞西緑苔㣲徑露凄凄髙軒夜静竹聲逺¶
曲㟁春深楊桞低山霽月明常此醉草芳花暗省曾迷¶
即随鳳詔歸清列㡬憶風花夢小溪¶
　　　代友人悼姬¶
羅帳香㣲冷錦裀歌聲永絶想梁塵蕭郎獨宿落花夜¶
謝女不歸明月春青鳥罷傳相寄字碧江無復採蓮人¶
<pb:KR4h0140_WYG_586-19b>¶
滿庭芳草坐成恨迢遰蓬萊入夢頻¶
　　　夏日登西林白上人樓¶
㡬到西林清淨境層臺髙視有無間寒光逺動天邉水¶
碧影出空烟外山苔㸃落花㣲蕚在葉藏幽鳥碎聲閒¶
曠然多慊登樓意永日重門深掩關¶
　　　江樓月夜聞&KR0327;¶
南浦蒹葭疎雨後寂寥横笛怨江樓思飄明月浪花白¶
聲入碧雲楓葉秋河漢夜闌孤鴈度瀟湘水濶二妃愁¶
<pb:KR4h0140_WYG_586-20a>¶
髪寒衣濕曲初罷露色河光生釣舟¶
　　　送友人下第東歸¶
漠漠楊花灞㟁飛幾迴傾酒話東歸九衢春盡生郷夢¶
千里塵多滿客衣流水雨餘芳草合空山月晚白雲㣲¶
金門自有西來約莫待螢光照竹扉¶
　　　從鄭郎中髙州遊東潭¶
烟嵐晚入濕旌旗髙檻風清醉未歸夾路野花迎馬首¶
出林山鳥向人飛一溪寒水涵清淺㡬處晴雲度翠㣲¶
<pb:KR4h0140_WYG_586-20b>¶
自是謝公心近得登樓望月思依依¶
　　　罷華原尉上座主尚書¶
自憐生計事悠悠浩渺滄浪一釣舟千里夢歸清洛近¶
三年官罷杜陵秋山連絶塞渾無色水到平沙㡬處流¶
白露黄花嵗時晩不堪霜鬢鏡前愁¶
　　　雨後遊南門寺¶
郭南山寺雨初晴上界尋僧竹裏行半壁樓臺秋月過¶
(一作/迥)一川烟水夕陽平苔封石室雲含潤露滴松枝鶴¶
<pb:KR4h0140_WYG_586-21a>¶
有聲木葉蕭蕭動歸思西風畫角漢東城¶
　　　題古寺¶
古寺蕭條偶宿期更深霜壓竹枝低長天月影髙窗過¶
疎樹寒鴉半夜啼池水竭來龍已去老松枯處鶴猶棲¶
傷心可惜從前事寥落朱廊墮粉泥¶
　　　晩秋野望¶
秋盡郊原情自哀菊花寂寞晩仍開髙風疎葉帯霜落¶
一鴈寒聲背水來荒壘㡬年經戰後故山終日望書回¶
<pb:KR4h0140_WYG_586-21b>¶
歸途休問從前事獨唱勞歌醉數杯¶
　　　秋月望上陽宫¶
苔色輕塵鎻洞房亂鵶羣鴿集殘陽青山空出禁城日¶
黄葉自飛宫樹霜御路幾年香輦去天津終日水聲長¶
此時獨立意難盡正值西風砧杵凉¶
　　　入關留别主人¶
此來多愧食魚心東閣將辭强一吟羸馬客程秋草合¶
晩蟬關樹古槐深風生野渡河聲急鴈過寒原嶽勢侵¶
<pb:KR4h0140_WYG_586-22a>¶
對酒相看自無語幾多離思入瑶琴¶
　　　留别山中友人¶
欲辭松月戀知音去住多同羇鳥心秋盡書窗驚白髪¶
晩衝霜葉下青岑大河風急寒聲逺髙嶺雲開夕影深¶
别後寂寥無限意野花門路草蟲吟¶
　　　春晩旅次有懐¶
晩出關河緑野平依依雲樹動鄉情殘春花盡黄鶯語¶
逺客愁多白髪生野水亂流臨古驛斷烟凝處近孤城¶
<pb:KR4h0140_WYG_586-22b>¶
東西未遂歸田計海上青山久廢耕¶
　　　與重幽上人話舊¶
雲飛天末水空流省與師同别異州庭樹蟬聲初入夏¶
石牀苔色㡬經秋燈㣲静室生郷思月上嚴城話旅遊¶
自喜他年接巾舄滄浪地近虎溪頭¶
　　　月夜聞鶴唳¶
碧落風㣲月正明霜毛似怨有離情莓苔石冷想孤立¶
楊桞葉疎聞轉清空夜露殘驚墮羽遼天秋晩憶歸程¶
<pb:KR4h0140_WYG_586-23a>¶
鳳凰樓閣知猶戀終逐烟霞上玉京¶
　　　過北邙山¶
散漫黄埃滿北原折碑横路碾苔痕空山夜月來松影¶
荒塜春風變木根漠漠兔絲羅古廟翩翩丹旐過孤村¶
白楊落日悲風起蕭索寒巢鳥獨奔¶
　　　咸陽懐古¶
經過此地無窮事一望凄然感廢興渭水故都秦二世¶
咸原秋草漢諸陵天空絶塞聞邉鴈葉盡孤村見夜燈¶
<pb:KR4h0140_WYG_586-23b>¶
風景蒼蒼多少恨寒山半出白雲層¶
　　　送友人罷舉赴薊門從事¶
人生行止在知已逺佐諸侯重所依緑綬便當身是貴¶
青霄休怨志相違晩雲遼水疎殘雨寒角邉城怨落暉¶
此去黄金臺上客相思應羡鴈南歸¶
　　　看榜日¶
禁漏初停蘭省開列仙名目上清來飛鳴曉日鶯聲逺¶
變化春風鶴影回廣陌萬人生喜色曲江千樹發寒梅¶
<pb:KR4h0140_WYG_586-24a>¶
青雲已是酬恩處莫惜芳時醉酒杯¶
　　　送李休秀才歸嶺中¶
南泛孤舟㬌自饒蒹葭汀浦晚蕭蕭秋風漢水旅愁起¶
寒木楚山歸思遥獨夜猨聲和落葉晴(一作/空)江月色帯¶
回潮故園新過重陽節黄菊滿籬應未凋¶
　　　寓居寄友人¶
雨餘虚館竹隂清獨坐書窗軫旅情芳草衡門無馬跡¶
古槐深巷有蟬聲夕陽雲盡嵩峰出逺㟁烟消洛水平¶
<pb:KR4h0140_WYG_586-24b>¶
今夜南原賞佳景月髙風定苦吟生¶
　　　經曲阜城¶
行經闕里自堪傷曾歎東流逝水長蘿蔓幾凋荒隴樹¶
莓苔多處古宫牆三千弟子標青史萬代先生號素王¶
蕭索風髙洙泗上秋山明月夜蒼蒼¶
　　　汶陽客舍¶
年光自感益蹉跎岐路東西竟若何窗外雨來山色近¶
海邉秋至鴈聲多思郷每讀登樓賦對月空吟叩角歌¶
<pb:KR4h0140_WYG_586-25a>¶
迢遰舊山伊水畔破齋荒徑閉烟蘿¶
　　　留别崔澣秀才昆仲¶
汶陽離思水無窮去住情深夢寐中嵗晩蟲鳴寒露草¶
日西蟬噪古槐風川分逺岳秋光静雲盡遥天霽色空¶
對酒不䏻傷此别尺書憑鴈往來通¶
　　　和友人憶洞庭舊居¶
客舍經時益苦吟洞庭猶憶在前林青山殘月有歸夢¶
碧落片雲生逺心溪路烟開江月出草堂門掩海濤深¶
<pb:KR4h0140_WYG_586-25b>¶
因君話舊起愁思隔水數聲何處砧¶
　　　晩歸山居¶
寥落霜空木葉稀初行郊野思依依秋深頻憶故鄉事¶
日暮獨尋荒徑歸山影暗随雲水動鐘聲潛入逺烟㣲¶
娟娟唯有西林月不惜清光照竹扉¶
　　　送元叙上人歸上黨(時節鎮/罷兵)¶
太行關路戰塵收白日思鄉别沃州薄暮焚香臨野燒¶
清晨潄齒渉寒流溪邉殘壘空雲木山上孤城對驛樓¶
<pb:KR4h0140_WYG_586-26a>¶
　此去寂寥尋舊跡蒼苔滿徑竹齋秋¶
　　　　秋日旅途即事¶
　驅羸多自感烟草逺郊平郷路㡬時盡旅人終日行渡¶
　邉寒水驛山下夕陽城蕭索更何有秋風兩(一作/向)鬢生¶
　　　　早行¶
　旅途乗早景(一作/起)䇿馬獨凄凄殘影郡樓月一聲關樹¶
　雞聼鐘烟桞外問渡水雲西當自勉行役終期功業齊¶
　　　　句¶
<pb:KR4h0140_WYG_586-26b>¶
　海曙雲浮日江遥水合天(發浙江屑見/詩人玉)¶
　¶
　¶
　¶
　¶
　¶
　¶
御定全唐詩巻五百八十六¶
