# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.192751
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百七十八
<pb:KR4h0140_WYG_478-1a>¶
　欽定四庫全書¶
御定全唐詩巻四百七十八¶
　　陸暢¶
　陸暢字達夫吴郡人元和元年登進士第為皇太子僚¶
　屬後官鳯翔少尹詩一巻¶
　　　　雲安公主下降(一本無/此六字)奉詔作催粧詩(順宗女/下嫁劉)¶
　　　　(士涇百僚舉/暢為儐相)¶
　雲安公主貴出嫁五侯家天母親調粉日兄憐賜花催¶
<pb:KR4h0140_WYG_478-1b>¶
　鋪百子帳待障七香車借問妝成未東方欲曉霞¶
　　　　山出雲¶
　靈山蓄雲彩紛郁出清晨望樹繁花白看峰小雪新映¶
　松張盖影依澗布魚鱗髙似從龍䖏低如觸石頻濃光¶
　藏半岫淺色類飄塵玉葉開天際遥憐占早春¶
　　　　驚(一作/對)雪¶
　怪得北風急前庭如月輝天人寧許(一作/底)巧翦水作花¶
　飛¶
<pb:KR4h0140_WYG_478-2a>¶
　　　聞早蟬¶
落日早蟬急客心聞更愁一聲来枕上夢裏故園秋¶
　　　别劉端公¶
連騎出都門秋蟬噪髙栁落日辭故人自醉不闗酒¶
　　　新晴愛月(一作山/齋玩月)¶
野性平生惟愛(一作/好)月新晴半夜覩嬋娟起来自擘紗¶
窗破恰(一作/教)漏清光落枕前¶
　　　雲安公主出降雜詠催妝二首(一作為儐/相詩六首)¶
<pb:KR4h0140_WYG_478-2b>¶
天上瓊花不避秋今宵織女嫁牽牛萬人惟待乘鸞出¶
乞巧齊登眀月樓¶
少妝銀粉飾金鈿端正天花貴自然聞道禁中時節異¶
九秋香滿鏡臺前¶
　　　坐障¶
白(一作/碧)玉為竿丁字成黄金(一作/鴛鴦)繡帶短長輕(一作/馨)强¶
遮天上花顔色不隔雲中語笑聲¶
　　　簾¶
<pb:KR4h0140_WYG_478-3a>¶
勞將素手捲蝦鬚瓊室流光更綴珠玉漏報来過半夜¶
可憐潘岳立踟蹰(一本作真珠文織挂簷端錦縁羅旌/千萬端早把玉鉤和月巻神仙愁怕)¶
(水晶/寒)¶
　　　階¶
甃玉編金次第平花紋隠起踏無聲㡬重便上華堂裏¶
得見天人吹鳳笙¶
　　　扇¶
寳扇持来入禁宫本教花下動香風姮娥須逐彩雲降¶
<pb:KR4h0140_WYG_478-3b>¶
不可通宵在月中¶
　　　解内人嘲(一作酬宫人嘲時内人以暢吴/音才捷作詩  之暢酬詩云云)¶
粉面仙郎選聖朝偶逢秦女學吹簫須教翡翠聞王母¶
不奈烏鳶噪鵲橋¶
　　　成都贈别席䕫¶
不值分流二江水定應猶得且同行三千里外情人别¶
更被子規啼數聲¶
　　　逰城東王駙馬亭¶
<pb:KR4h0140_WYG_478-4a>¶
城外無塵水間松秋天木落見山容共㝷蕭史江亭去¶
一望終南紫閣峰¶
　　　望毛女峰¶
我種東峰千葉蓮此峯毛女始求仙今朝暗筭當時事¶
已是人間七萬年¶
　　　送李山人歸山¶
来□千山萬山裏歸向千山萬山去山中白雲千萬重¶
却望人間不知䖏¶
<pb:KR4h0140_WYG_478-4b>¶
　　　長安新晴¶
九重深淺人不知金殿玉樓倚朝日一夜城中新雨晴¶
御溝流得宫花出¶
　　　出藍田闗寄董使君¶
萬里煙蘿錦悵間雲迎水送度藍闗七盤九折難行䖏¶
盡是龔黄界外山¶
　　　題悟公禪堂¶
臨壇付法十三春家本長城若下人芸閣少年應不識¶
<pb:KR4h0140_WYG_478-5a>¶
南山鈔主是前身¶
　　　宿陜府北樓奉酬崔大夫二首¶
樓壓黄河山滿坐風清水凉誰忍卧人定軍州禁漏傳¶
不妨秋月城頭過¶
一别朱門三四春再来應笑尚風塵昨宵唯有樓前月¶
識是謝公詩酒人¶
　　　陜州逢竇鞏同宿寄江陵韋協律¶
共出丘門嵗九霜相逢悽愴對離觴荆南為報韋從事¶
<pb:KR4h0140_WYG_478-5b>¶
一宿同眠御史牀¶
　　　夜到泗州酬崔使君¶
徐城洪盡到淮頭月裏山河見泗州聞道泗濵清廟磬¶
雅聲今在謝家樓¶
　　　送崔員外使回入京金鉤驛逢因贈(一本無/下六字)¶
六星宫裏一星歸行到金鉤近紫微侍史别来經嵗月¶
今宵應夢䕶香衣¶
　　　成都送别費冠卿¶
<pb:KR4h0140_WYG_478-6a>¶
紅椒花落桂花開萬里同逰俱未回莫厭客中頻送客¶
思鄉獨上望鄉臺¶
　　　題商山廟¶
商洛秦時四老翁人傳羽化此山空若無仙眼何由見¶
總在廟前花洞中¶
　　　題獨孤少府園林¶
四面青山是四隣煙霞成伴草成茵年年洞口桃花發¶
不記曽經迷㡬人¶
<pb:KR4h0140_WYG_478-6b>¶
　　　送獨孤秀才下第歸太白山¶
逸翮暫時成落羽將歸太白賞靈蹤須㝷最近碧霄䖏¶
擬倩和雲買一峯¶
　　　下第後病中¶
獻玉頻年命未通窮秋成病悟真空笑看朝市趨名者¶
不病那知在病中¶
　　　送深上人歸江南¶
留得蓮花偈付誰獨携金䇿欲歸時江南無限蕭家寺¶
<pb:KR4h0140_WYG_478-7a>¶
曽與白雲何䖏期¶
　　　題自然觀¶
劔閣門西第一峯道陵成道有髙蹤行人若上升仙䖏¶
須撥白雲三四重¶
　　　疾愈歩庭花¶
桃紅李白覺春歸强歩閒庭力尚㣲從困不扶靈夀杖¶
恐驚花裏早鶯飛¶
　　　籌筆店江亭¶
<pb:KR4h0140_WYG_478-7b>¶
九折巖邉下馬行江亭暫歇聴江聲白雲緑樹不闗我¶
枉與樵人樂一生¶
　　　贈賀若少府¶
十日廣陵城裏住聴君花下撫金徽新聲指上懐中紙¶
莫怪潛偷數曲歸¶
　　　太子劉舎人邀看花¶
年少風流七品官朱衣白馬冶逰盤負心不報春光主¶
㡬䖏偷看紅牡丹¶
<pb:KR4h0140_WYG_478-8a>¶
　　　　薔薇花¶
　錦窠花朶燈叢醉翠葉眉稠裛露垂莫引美人来架下¶
　恐驚紅片落燕支¶
　　　　句¶
　蜀道易易於履平地(蜀道/易)　蟬噪入雲樹風開無主花(崔/諫)¶
　(議林/亭)¶
　¶
　¶
<pb:KR4h0140_WYG_478-8b>¶
　¶
　¶
　¶
　¶
　¶
　¶
　¶
御定全唐詩巻四百七十八¶
