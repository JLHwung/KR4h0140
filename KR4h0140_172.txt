# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.921957
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百七十二
<pb:KR4h0140_WYG_172-1a>¶
　欽定四庫全書¶
御定全唐詩巻一百七十二¶
　　李白¶
　　　　安陸白兆山桃花喦寄劉侍御綰(一作春歸桃/花嵒貽許侍)¶
　　　　(御/)¶
　雲卧三十年好閒復愛仙蓬壺雖㝠絶鸞鶴心悠然歸¶
　来桃花喦得憩雲窗眠(此六句一作幼采紫房談早愛/滄溟仙心跡頗相誤世事空徂)¶
　(遷歸来丹巖曲/得憩青霞眠)對嶺人共語飲潭猨相連時昇翠微上¶
<pb:KR4h0140_WYG_172-1b>¶
　邈若羅浮巔兩岑抱東壑一嶂横西天樹雜日易隠崖¶
　傾月難圎(一作/延)芳草換野色飛蘿揺春煙入逺構石室¶
　選幽開上田獨此林下意杳無區中緣永辭霜臺客千¶
　載方来旋¶
　　　　淮南卧病書懷寄蜀中趙徵君蕤¶
　吳會一浮雲飄如逺行客(一作萬里無主/人一身獨為客)功業莫從就¶
　嵗光屢奔廹良圗俄棄捐衰疾乃綿劇古琴藏虚匣長¶
　劒挂空壁楚冠(一作/懐)懐(一作/奏)鍾儀越吟比莊舄國門遥天¶
<pb:KR4h0140_WYG_172-2a>¶
外鄉路逺山隔(一作臥来恨已/乆興發思逾積)朝憶相如臺夜夢子雲¶
宅旅情初結緝秋氣方寂歴風入松下清露出草間白¶
故人不可見幽夢誰與適寄書西飛鴻贈爾慰離析¶
　　　寄弄月溪吳山人¶
嘗聞龎徳公家住洞湖水終身棲鹿門不入襄陽市夫¶
君弄明月滅景清淮裏髙蹤邈難追可與古人比清揚¶
杳莫覩白雲空望美待我辭人間携手訪松子¶
　　　秋山寄衛尉張鄉及王徵君¶
<pb:KR4h0140_WYG_172-2b>¶
何以折相贈白花青桂枝月華若夜雪見此令人思雖¶
然剡溪興不異山隂時明發懐二子空吟招隠詩¶
　　　望終南山寄紫閣隠者¶
出門見南山引領意無限秀色難為名蒼翠日在眼有¶
時白雲起天際自舒巻心中與之然託興每不淺何當¶
造幽人滅跡棲絶巘¶
　　　夕霽杜陵登樓寄韋繇¶
浮陽(一作/雲)滅霽景萬物生秋容登樓送逺目伏檻觀羣¶
<pb:KR4h0140_WYG_172-3a>¶
峰原野曠超緬闗河紛雜(一作/錯)重清暉映竹日翠色明¶
雲松蹈海寄遐想還山迷舊蹤徒然廹晩暮未果諧心¶
胷結桂空佇立折麻恨莫從思君達永夜長樂聞踈鐘¶
　　　秋夜宿龍門香山寺奉寄王方城十七丈奉國¶
　　　瑩上人從弟幼成令問¶
朝發汝海東暮棲龍門中水寒夕波急木落秋山空望¶
極九霄迥賞幽萬壑通目皓沙上月心清松下風玉斗¶
横網户銀河耿花宫興在趣方逸歡餘情未終(一作咫/尺世喧)¶
<pb:KR4h0140_WYG_172-3b>¶
(隔㣲㝠/真理融)鳯駕憶王子虎溪懷逺公桂枝坐蕭瑟棣華不¶
復同流恨寄伊水盈盈焉可窮¶
　　　春日獨坐寄鄭明府¶
燕麥青青遊子悲河堤弱桞鬱金枝長條一拂春風去¶
盡日飄揚無定時我在河南別離乆那堪坐此對窻牖¶
情人道来竟不来何人共醉新豐酒¶
　　　寄淮南友人¶
紅顔悲舊國青嵗歇芳洲不待金門詔空持寳劒逰海¶
<pb:KR4h0140_WYG_172-4a>¶
雲迷驛道江月隠鄉樓復作淮南客因逢桂樹留¶
　　　沙丘城下寄杜甫¶
我来竟何事髙臥沙丘城城邉有古樹日夕連秋聲魯¶
酒不可醉齊歌空復情思君若汶水浩蕩寄南征¶
　　　聞丹丘子於城北營石門幽居中有髙鳯遺跡¶
　　　僕離羣逺懷亦有棲遁之志因叙舊以寄之¶
春華滄江月秋色碧海雲離居盈寒暑對此長思君思¶
君楚水南望君淮山北夢魂雖飛来會面不可得疇昔¶
<pb:KR4h0140_WYG_172-4b>¶
在嵩陽同衾臥羲皇緑蘿笑簪紱丹壑賤巖廊晩途各¶
分析乗興任所適僕在雁門闗君為峨嵋客心懸萬里¶
外影滯兩鄉隔長劔復歸来相逢洛陽陌陌上何喧喧¶
都令心意煩迷津覺路失託勢隨風飜以兹謝朝列長¶
嘯歸故園故園恣閒逸求古散縹帙乆欲入(一作/尋)名山¶
婚娶(一作/嫁)殊未畢人生信多故世事豈惟一念此憂如¶
焚悵然若有失聞君臥石門宿昔契彌敦方從桂樹隠¶
不羡桃花源髙風起遐曠幽人跡復存松風清瑶瑟溪¶
<pb:KR4h0140_WYG_172-5a>¶
月湛芳樽安居偶佳賞丹心期此論¶
　　　淮陰書懐寄王宗成(一作王/宗城)¶
沙墩至梁苑二十五長亭大舶夾雙艣中流鵝鸛鳴雲¶
天掃空碧川嶽涵餘淸飛鳬從西來適與佳興并眷言¶
王喬舄婉孌故人情復此親懿會而增交道榮沿洄且¶
不定飄忽悵徂征暝投淮陰宿欣得漂母迎斗酒烹黄¶
雞一餐感素誠予為楚壯士不是魯諸生有徳必報之¶
千金恥為輕緬書羇孤意逺寄櫂歌聲¶
<pb:KR4h0140_WYG_172-5b>¶
　　　聞王昌齡左遷龍標遥有此寄¶
楊花落盡(一作楊/州花落)子規啼聞道龍標過五溪我寄愁心¶
與明月隨風直到夜郎西¶
　　　寄王屋山人孟大融¶
我昔東海上勞山餐紫霞親見安期公食棗大如瓜中¶
年謁漢主不愜還歸家朱顔謝春輝白髪見生涯所期¶
就金液飛步登雲車願隨夫子天壇上閒與仙人掃落¶
花¶
<pb:KR4h0140_WYG_172-6a>¶
　　　憶舊逰寄譙郡元参軍¶
憶昔洛陽董糟丘為余天津橋南造酒樓黄金白璧買¶
歌笑一醉累月輕王侯海内賢豪青雲客就中與君心¶
莫逆迴山轉海不作難傾情倒意無所惜我向淮南攀¶
桂枝君留洛北愁夢思不忍別還相隨相随迢迢訪仙¶
城三十六曲水迴縈一溪初入千花明萬壑度盡松風¶
聲銀鞍金絡倒平地漢東太守来相迎紫陽之真人邀¶
我吹玉笙餐霞樓上動仙樂嘈然宛似鸞鳯鳴袖長管¶
<pb:KR4h0140_WYG_172-6b>¶
催欲輕舉漢中太守醉起舞手持錦袍覆我身我醉横¶
眠枕其股當筵意氣凌九霄星離雨散不終朝分飛楚¶
闗山水遥余既還山尋故巢君亦歸家渡渭橋君家嚴¶
君勇貔虎作尹幷州遏戎虜五月相呼度太行摧輪不¶
道羊腸苦行来北凉嵗月深感君貴(一作/重)義輕黄金瓊¶
杯綺食青玉案使我醉飽無歸心時時出向城西曲晉¶
祠流水如碧玉浮舟弄水簫鼓鳴微波龍鱗莎草緑興¶
来携妓恣經過其若楊花似雪何紅粧欲醉宜斜日百¶
<pb:KR4h0140_WYG_172-7a>¶
尺清潭寫翠娥翠娥嬋娟初月輝美人更唱舞羅衣清¶
風吹歌入空去歌曲自繞行雲飛此時行(一作/歡)樂難再¶
遇西遊因獻長楊賦北闕青雲不可期東山白首還歸¶
去渭橋南頭一遇君酇臺之北又離羣問余別恨知多¶
少落花春暮争紛紛言亦不可盡情亦不可極呼兒長¶
跪緘此辭寄君千里遥相憶¶
　　　月夜江行寄崔員外宗之¶
飄飄(一作/颻)江風起蕭颯海樹秋登艫美清夜挂席移輕¶
<pb:KR4h0140_WYG_172-7b>¶
舟月隨碧山轉水合青天流杳如星河上但覺雲林幽¶
歸路方浩浩徂川去悠悠徒悲蕙草歇復聽菱歌愁岸¶
曲迷後浦沙明瞰前洲懐君不可見望逺増離憂¶
　　　宿白鷺洲寄楊江寜¶
朝別朱雀門暮棲白鷺洲波光揺海月星影入城樓望¶
美金陵宰如思瓊樹憂徒令魂入夢飜覺夜成秋緑水¶
解人意為余西北流因聲玉琴裏蕩漾寄君愁¶
　　　新林浦阻風寄友人¶
<pb:KR4h0140_WYG_172-8a>¶
潮水定可信天風難與期清晨西北轉薄暮東南吹以¶
此難挂席佳期益相思海月破圎影菰蔣生緑池昨日¶
北湖梅開花巳滿枝今朝東門桞夾道垂青絲嵗物忽¶
如此我来定㡬時紛紛江上雪草草客中悲明發新林¶
浦空吟謝朓詩(一本題作金陵阻風雪書懐寄楊江寜/云潮水定可信天風難與期清晨西北)¶
(轉薄暮東南吹以此難挂席沿洄頗淹遲使索金陵書/又叨賢宰知弦歌止過客恵化聞京師嵗物忽如此我)¶
(来復㡬時紛紛江上雪草草客/中悲明發新林浦空吟謝朓詩)¶
　　　寄韋南陵氷余江上乗興訪之遇尋顔尚書笑¶
<pb:KR4h0140_WYG_172-8b>¶
　　　有此贈¶
南船正東風北船来自緩江上相逢借問君語笑未了¶
風吹斷聞君攜伎訪情人應為尚書不顧身堂上三千¶
珠履客甕中百斛金陵春恨我阻此樂淹留楚江濵月¶
色醉逺客山花開欲然春風狂殺人一日劇三年乗興¶
嫌太遲焚却子猷船夢見五桞枝已堪挂馬鞭何日到¶
彭澤長歌陶令前¶
　　　題情深樹寄象公¶
<pb:KR4h0140_WYG_172-9a>¶
腸斷枝上猨淚添山下樽白雲見我去亦為我飛翻¶
　　　北山獨酌寄韋六¶
巢父將許由未聞買山隠道存跡自髙何憚去人近紛¶
吾下兹嶺地閒喧亦泯門横羣岫開水鑿衆泉引屛髙¶
而在雲竇深莫能準川光晝昏凝林氣夕凄緊於焉摘¶
朱果兼得養𤣥牝坐月觀寶書拂霜弄瑶軫傾壺事幽¶
酌顧影還獨盡念君風塵游傲爾令自哂(一本此下有/安知世上人)¶
(名利空蠢/蠢二句)¶
<pb:KR4h0140_WYG_172-9b>¶
　　　寄當塗趙少府炎¶
晩登髙樓望木落雙江清寒山饒積翠秀色連州城目¶
送楚雲盡心悲胡雁聲相思不可見迴首故人情¶
　　　寄東魯二稚子(在金/陵作)¶
吳地桑葉緑呉蠶已三眠我家寄東魯誰種龜隂田春¶
事已不及江行復茫然南風吹歸心飛墮酒樓前樓東¶
一株桃枝葉拂青煙此樹我所種別来向三年桃今與¶
樓齊我行尚未旋嬌女字平陽折花倚桃邉折花不見¶
<pb:KR4h0140_WYG_172-10a>¶
我淚下如流泉小兒名伯禽與姊亦齊肩雙行桃樹下¶
撫背復誰憐念此失次第肝腸日憂煎裂素冩逺意因¶
之汶陽川(嬌女字平陽下一作嬌女字平陽有弟與齊/肩雙行桃樹下折花倚桃邊折花不見我淚)¶
(下如/流泉)¶
　　　獨酌淸溪江石上寄權昭夷¶
我携一樽酒獨上江祖石自從天地開更長幾千尺舉¶
杯向天笑天迴日西照永願坐此石長垂嚴陵釣寄謝¶
山中人可與爾同調¶
<pb:KR4h0140_WYG_172-10b>¶
　　　禪房懐友人岑倫(時南遊羅浮兼泛桂海自春/徂秋不返僕旅江外書情寄)¶
　　　(之/)¶
嬋娟羅浮月揺艶桂水雲美人竟獨徃而我安得羣一¶
朝語笑隔萬里懽情分沉吟綵霞没夢寐羣(一作/瓊)芳歇¶
歸鴻渡三湘遊子在百粤邊塵染衣劔白日彫華髪春¶
風(一作/氣)變楚闗秋聲落呉山草木結悲緒風沙淒苦顔¶
朅來已永久頺思如循環飄飄(一作/颻)限江裔想像空留¶
滯離憂每醉心別淚徒盈袂坐愁青天末出望黄雲蔽¶
<pb:KR4h0140_WYG_172-11a>¶
　目極何悠悠梅花南(一作/徧)嶺頭空長(一作/長空)滅征(一作/去)鳥¶
　水濶無還舟寳劔終難託金囊非易求歸來儻有問桂¶
　樹山之幽¶
　¶
　¶
　¶
　¶
　¶
<pb:KR4h0140_WYG_172-11b>¶
　¶
　¶
　¶
　¶
　¶
　¶
御定全唐詩巻一百七十二¶
