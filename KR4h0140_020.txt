# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.639575
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二十
<pb:KR4h0140_WYG_020-1a>¶
　欽定四庫全書¶
御定全唐詩巻二十¶
　　　相和歌辭¶
　　　　前苦寒行二首(杜甫下以後竝清調曲其器有/笙笛  聲弄髙弄遊弄箎節琴)¶
　　　　(瑟箏琵琶八/種歌弦四弦)¶
　漢時長安雪一丈牛馬毛寒縮如蝟楚江巫峽冰入懷¶
　虎豹哀號又堪記秦城老翁荆揚客慣習炎蒸歲絺綌¶
　𤣥㝠祝融氣或交手持白羽未敢釋¶
<pb:KR4h0140_WYG_020-1b>¶
　去年白帝雪在山今年白帝雪在地凍埋蛟龍南浦縮¶
　寒刮肌膚北風利楚人四時皆麻衣楚天萬里無晶輝¶
　三足之烏足恐斷羲和送將安(集作/何)所歸¶
　　　　後苦寒行二首(杜甫/)¶
　南紀巫廬瘴不絶太古已來無尺雪蠻夷長老怨苦寒¶
　崐崘天關凍應折𤣥猨口噤不能嘯白鵠翅垂眼流血¶
　安得春泥補地裂¶
　晩來江門失大木猛風中夜吹白屋天兵斷斬(集作/斬斷)青¶
<pb:KR4h0140_WYG_020-2a>¶
海戎殺氣南行動坤軸不爾苦寒何太酷巴東之峽生¶
凌凘彼蒼迴幹人得知¶
　　　苦寒行(劉駕/)¶
嚴寒動八荒䓶莿(集作/刺刺)無休時陽烏不自暖雪壓扶桑¶
枝歲暮寒益壮青春安得歸朔雁到南海越禽何處飛¶
誰言貧士歎不為身無衣¶
　　　同前(僧貫休/)¶
北風北風職何嚴毒摧壮士心縮金烏足凍雲囂囂礙¶
<pb:KR4h0140_WYG_020-2b>¶
雪一片下不得聲繞枯桑根在沙塞黄河徹底頑直到¶
海一氣搏束萬物無態唯有吾庭前杉松樹枝枝枝健¶
在¶
　　　同前(僧齊已/)¶
冰峰撐空寒矗矗雲凝水凍埋海陸殺物之性傷人之¶
慾既不能斷絶蒺藜荆棘之根株又不能展鳳皇麒麟¶
之拳跼如此則何如為和煦為膏雨自然天下之榮枯¶
融融於萬户¶
<pb:KR4h0140_WYG_020-3a>¶
　　　北上行(李白/)¶
北上何所苦北上縁太行磴道盤且峻巉巖凌穹蒼馬¶
足蹶側石車輪摧髙岡沙塵接幽州烽火連朔方殺氣¶
毒劒㦸嚴風裂衣裳奔鯨夾黄河鑿齒屯洛陽前行無¶
歸日返顧思舊鄉慘戚冰雪裏悲號絶中腸尺布不掩¶
體皮膚劇枯桑汲水澗谷阻采薪隴坂長猛虎又掉尾¶
磨牙皓秋霜草木不可飡飢飲零露漿歎此北上苦停¶
驂為之傷何日王道平開顏覩天光¶
<pb:KR4h0140_WYG_020-3b>¶
　　　豫章行(李白/)¶
胡風吹代馬(一作燕人/攢赤月)北擁魯陽關吳兵照海雪西討¶
何時還半渡上遼津黄雲慘無顏老母與子別呼天野¶
草間白馬(一作/百烏)繞旌旗悲鳴相追攀白楊秋月苦早落¶
豫章山本為休眀人斬虜素不閒豈惜戰鬬死為君埽¶
兇頑精感石沒羽豈忘(集作/云)憚險艱樓船若鯨飛波蕩¶
落星灣此曲不可奏三軍鬢成斑¶
　　　董逃行(元稹/)¶
<pb:KR4h0140_WYG_020-4a>¶
董逃董逃董卓逃揩鏗戈甲聲勞嘈剜剜深臍脂燄燄¶
人皆數歎曰爾獨不憶年年取我身上膏膏銷骨盡煙¶
火死長安城中賊毛起城門四走公卿士走勸劉虞作¶
天子劉虞不敢作天子曹瞞篡亂從此始董逃董逃人¶
莫喜勝負飜(一作/相)環相枕倚縫綴難成裁破易何況曲¶
鍼不能伸巧指欲學裁縫須準擬¶
　　　同前(張籍/)¶
洛陽城頭火曈曈亂兵燒我天子宫宫城南面有深山¶
<pb:KR4h0140_WYG_020-4b>¶
盡将老幼藏其間重巖為屋橡為食丁男夜行候消息¶
聞道官軍猶掠人舊里如今歸未得董逃行漢家幾時¶
重太平¶
　　　相逢行(崔顥/)¶
妾年初二八家住洛橋頭玉户臨馳道朱門近御溝使¶
君何假問夫壻大長秋女弟新承寵諸兄近拜侯春生¶
百子殿花發五城樓出入千門裏年年樂未休¶
　　　同前二首(李白/)¶
<pb:KR4h0140_WYG_020-5a>¶
朝騎五花馬謁帝出銀臺秀色誰家子雲車(一作/中)珠箔¶
開金鞭遥指㸃玉勒近遲囘夾轂相借問疑(一作/知)從天¶
上來憐腸愁欲斷斜日復相催下車何輕盈飄然似落¶
梅(集無此/四句)邀(集作/蹙)入青綺門(一作嬌羞/初解珮)當歌(一作/語笑)共銜¶
杯銜杯映歌扇似月雲中見相見不相親不如不相見¶
相見情已深未語可知心胡為守空閨孤眠愁錦衾錦¶
衾與羅幃纏緜會有時春風正澹蕩(一作/糾結)暮雨(一作/青鳥)來¶
何遲願因三青鳥更報長相思光景不待人須㬰髮成¶
<pb:KR4h0140_WYG_020-5b>¶
絲當年失行樂老去徒傷悲持此道宻意無令曠佳期¶
相逢紅塵内髙揖黄金鞭萬户垂楊裏君家阿那邊¶
　　　同前(韋應物/)¶
二十登漢朝英聲邁今古適從東方來又欲謁明主猶¶
酣新豐酒尚帶霸陵雨邂逅兩相逢別來間(集作/問)寒暑¶
寜知白日晩暫向花間語忽聞長樂鐘走馬東西去¶
　　　三婦豔詩(董思恭/)¶
大婦裁紈素中婦弄明璫小婦多姿態登樓紅粉妆丈¶
<pb:KR4h0140_WYG_020-6a>¶
人且安坐初日漸流光¶
　　　中婦織流黄(虞世南/)¶
寒閨織素錦含怨歛雙蛾綜新交縷澀經脆斷絲多衣¶
香逐舉袖釧動應鳴梭還恐裁縫罷無信達交河¶
　　　難忘曲(李賀/)¶
夾道開洞門弱楊低畫㦸簾影竹葉(集作/華)起簫聲吹日¶
色蠭語繞妝鏡拂蛾學春碧亂繫丁香梢滿䦨花向夕¶
　　　塘上行(李賀/)¶
<pb:KR4h0140_WYG_020-6b>¶
藕花涼露溼花缺藕根澀飛下雌鴛鴦塘水聲溢溢(集/作)¶
(溘/溘)¶
　　　苦辛行(戎昱/)¶
且莫奏短歌聼余苦辛詞如今刀筆士不及屠酤兒少¶
年無事學詩賦豈意文章復相誤東西南北少知音終¶
年竟歲悲行路仰面訴天天不聞低頭告地地不言天¶
地生我尚如此陌上他人何足論誰謂西江深涉之固¶
無憂誰謂南山髙可以登之遊險巇惟有世間路一嚮¶
<pb:KR4h0140_WYG_020-7a>¶
令人堪白頭貴人立意不可測等閒桃李成荆棘風塵¶
之士深可親心如雞犬能依人悲來却憶漢天子不棄¶
相如家舊貧(此下集有勸/君且三字)飲酒酒能散羇愁誰家有酒¶
判一醉萬事從他江水流¶
　　　秋胡行(髙適/)¶
妾本邯鄲未嫁時容華倚翠人未知一朝結髪從君子¶
将妾迢迢東路陲時逢大道無難阻君方遊宦從陳汝¶
蕙樓獨臥頻度春彩落(集作/閣)辭君幾徂暑三月垂楊蠶¶
<pb:KR4h0140_WYG_020-7b>¶
未眠攜籠結侣南陌邉道逢行子不相識贈妾黄金買¶
少年妾家夫壻輕離久寸心誓與長相守願言行路莫¶
多情送(集作/道)妾貞心在人口日暮蠶飢相命歸攜籠端¶
飾來庭闈勞心苦力終無恨所冀君恩那(集作/即)可依聞¶
說行人已歸止乃是向來贈金子相看顏色不復言相¶
顧懷慙有何巳從來自隱無疑背直為君情也相㑹如¶
何咫尺仍有情况復迢迢千里外此時(集作/誓将)顧恩不顧¶
身念君此日赴河津莫道向來不得意故欲留規誡後¶
<pb:KR4h0140_WYG_020-8a>¶
人¶
　　　善哉行(僧貫休瑟以後竝瑟調曲其器有笙/笛節琴  筝琵琶七種歌弦六部)¶
有美一人兮婉如清揚識曲別音兮令姿煌煌繡袂捧¶
琴兮登君子堂如彼萱草兮使我憂忘欲贈之以紫玉¶
尺白銀璫久不見之兮湘水茫茫¶
　　　同前(僧齊已/)¶
大鵬刷翮謝溟渤青雲萬層髙突出下視秋濤空渺瀰¶
舊處魚龍皆細物人生在世何容易眼濁心昏信生死¶
<pb:KR4h0140_WYG_020-8b>¶
願除嗜慾待身輕攜手同尋列仙事¶
　　　來日大難(李白/)¶
來日一身攜糧負薪道長食盡苦口焦脣今日醉飽樂¶
過千春仙人相存誘我逺學海凌三山陸憩五嶽乘龍¶
上三(集無此/二字)天飛目瞻兩角授以神(集作/仙)藥金丹滿握¶
蟪蛄蒙恩深媿短促思填東海彊銜一木道重天地軒¶
師廣成蟬翼九五以求長生下士大笑如蒼蠅聲¶
　　　當來日大難(元稹/)¶
<pb:KR4h0140_WYG_020-9a>¶
當來日大難行前有坂後有坑大梁側小梁傾兩軸相¶
絞兩輪相撐大牛豎小牛横烏啄牛背足跌力獰當來¶
日大難行太行雖險險可使平輪軸自撓牽制不停泥¶
潦漸久荆棘旋生行必不得不如不行¶
　　　隴西行(王維/)¶
十里一走馬五里一揚鞭都䕶軍書至匈奴圍酒泉關¶
山正飛雪烽戍斷無煙¶
　　　同前(耿湋/)¶
<pb:KR4h0140_WYG_020-9b>¶
雪下陽關路人稀隴戍頭封狐猶未翦邊将豈無羞白¶
草三冬色黄雲萬里愁因思李都尉畢竟不封侯¶
　　　同前(長孫佐輔/)¶
陰雲凝朔氣隴上正飛雪四月草不生北風勁如切朝¶
來羽書急夜救長城窟道隘行不前相呼抱鞍歇人寒¶
指欲墮馬凍蹄亦裂射雁旋充飢斧冰還止渴寜辭解¶
圍鬬但恐乘疲沒早晩(一作/望)邊候空歸來養羸卒¶
　　　東門行(栁宗元/)¶
<pb:KR4h0140_WYG_020-10a>¶
漢家三十六将軍東方雷動横陣雲雞鳴函谷客如霧¶
貌同心異不可數赤丸夜語飛電光徼巡司隸眠如羊¶
當街一叱百吏走馮敬胷中函匕首兇徒側耳潛愜心¶
悍臣破膽皆杜口魏王臥内藏兵符子西掩袂真無辜¶
羌胡轂下一朝起敵國舟中非所擬安陵誰辨削礪工¶
韓國詎眀深井里絶咽斷骨那下補萬金寵贈不如土¶
　　　飲馬長城窟行(太宗皇帝/)¶
塞外悲風切交河冰已結瀚海百重波陰山千里雪迥¶
<pb:KR4h0140_WYG_020-10b>¶
戍危烽火層巒引髙節悠悠巻斾旌飲馬出長城寒沙¶
連騎迹朔吹斷邊聲胡塵清玉塞羌笛韻金鉦絶漠干¶
戈戢車徒振原隰都尉反龍堆将軍旋馬邑揚麾氛霧¶
靜紀石功名立荒裔一戎衣雲(集作/靈)臺凱歌入¶
　　　同前(虞世南/)¶
馳馬渡河干流深馬渡難前逢錦車使都䕶在樓蘭輕¶
騎猶銜勒疑兵尚解鞍温池下絶澗棧道接危巒拓地¶
勲未賞亡城律詎(集作/豈)寛有月關猶暗經春隴尚寒雲¶
<pb:KR4h0140_WYG_020-11a>¶
昏無復影冰合不聞湍懐君不可遇聊持報一湌¶
　　　同前(袁朗/)¶
朔風動秋草清蹕長安道長城連不窮所以隔華戎規¶
模惟聖作荷負(集作/負荷)曉成功鳥庭已向内龍荒更鑿空¶
玉關塵巻靜金微路已通湯征隨北怨舜詠起南風畫¶
野(集作/地)功初立綏邊事云集朝服踐狼居凱歌旋馬邑¶
山響傳鳳吹霜華藻瓊鈒屬國擁節歸單于欵關入日¶
落寒雲(集作/風)起驚沙(集作/蓬)被原隰零落葉已寒河流清¶
<pb:KR4h0140_WYG_020-11b>¶
且急四時徭役盡千載干戈戢太平今若斯汗馬竟無¶
施惟當事筆研歸去草封禪¶
　　　同前(王翰/)¶
長安少年無逺圖一生惟羡執金吾騏驎前殿拜天子¶
走馬為君西擊(集作西/擊長城)胡胡沙獵獵吹人面漢虜相逢¶
不相見遥聞鼙鼓動地來傳道單于夜猶戰此時顧恩¶
寜顧身為君一行摧萬人壮士揮戈回白日單于濺血¶
染朱輪回(集作/歸)來飲馬長城窟長安道傍多白骨問之¶
<pb:KR4h0140_WYG_020-12a>¶
耆老何代人云是秦王築城卒黄昏塞北無人煙鬼哭¶
啾啾聲沸天無罪見誅功不賞孤魂流落此城邊當昔¶
秦王按劒起諸侯膝行不敢視富國彊兵二十年築怨¶
興徭九千里秦王築城何太愚天實亡秦非北胡一朝¶
禍起蕭牆内渭水咸陽不復都¶
　　　同前(王建/)¶
長城窟長城窟邊多馬骨古來此地無井泉賴得秦家¶
築城卒征人飲馬愁不回長城變作望鄉堆蹄跡(集作/蹤)¶
<pb:KR4h0140_WYG_020-12b>¶
未乾人去近續後馬來泥汙盡枕弓睡著待水生不見¶
陰山在前陣馬蹄足脫装馬頭健兒戰死誰封侯¶
　　　同前(僧子蘭/)¶
游客長城下飲馬長城窟馬嘶聞水腥為浸征人骨豈¶
不是流泉終不成潺湲洗盡骨上土不洗骨中寃骨若¶
比流水四海有還魂空流嗚咽聲聲中疑是言¶
　　　上留田(李白/)¶
行至上留田孤墳何崢嶸積此萬古恨春草不復生悲¶
<pb:KR4h0140_WYG_020-13a>¶
風四邊來腸斷白楊聲借問誰家地埋沒蒿里塋古老¶
向余言言是上留田蓬科馬鬛今已平昔之弟死兄不¶
葬他人於此舉銘旌一鳥死百鳥鳴一獸死百獸驚桓¶
山之禽别離苦欲去迴翔不能征田氏倉卒骨肉分青¶
天白日摧紫荆交柯之木本同形東枝顦顇西枝榮無¶
心之物尚如此參商胡乃尋天兵孤竹延陵讓國揚名¶
髙風緬邈穨波激清尺布之謠塞耳不能聼¶
　　　同前(僧貫休/)¶
<pb:KR4h0140_WYG_020-13b>¶
父不父兄不兄上留田蝥賊生徒陟岡淚崢嶸我欲使¶
諸凡鳥雀盡變為鶺鴒我欲使諸凡草木盡變為田荆¶
鄰人歌鄰人歌古風清清風生¶
　　　安樂宫(李賀/)¶
深(一作/漆)井桐烏起尚復牽清水未盥邵陵王(集作/爪)缾中¶
弄長翠新城安樂宫宫如鳳皇翅歌迴蠟版鳴大綰(集/作)¶
(左/悺)提壺使(一作/伎)綠繁悲水曲茱茰別秋子¶
　　　放歌行(王昌齡/)¶
<pb:KR4h0140_WYG_020-14a>¶
南渡洛陽津西望十二樓眀堂坐天子月朔朝諸侯清¶
樂動千門皇風被九州慶雲從東來泱漭抱日流昇平¶
貴論道文墨将何求有詔徵草澤微臣獻謀猷(集作将/獻謀)¶
冠冕如星羅拜揖曹與周望塵非吾事入賦且遲留幸¶
䝉國士識因脫負薪裘今者放歌行以慰梁父愁但營¶
數斗祿奉養毋(集作/毎)豐羞若得金膏遂飛雲亦可儔¶
　　　野田黄雀行(李白/)¶
遊莫逐炎洲翠棲莫近吳宫燕吳宫火起焚爾(集作/巢)窠¶
<pb:KR4h0140_WYG_020-14b>¶
炎洲逐翠遭網羅蕭條兩翅蓬蒿下縱有鷹鸇奈若何¶
　　　同前(儲光羲/)¶
嘖嘖野田雀不知軀體微閒穿深蒿裏爭食復爭飛窮¶
老一穨舍棗多桑樹稀無棗猶可食無桑何以衣蕭條¶
空倉暮相引時來歸邪路豈不捷渚田豈不肥水長路¶
且壞惻惻與心違¶
　　　同前(僧貫休/)¶
髙樹風多吹爾巢落深蒿葉暖宜爾依薄莫近鴞類珠¶
<pb:KR4h0140_WYG_020-15a>¶
(集作/蛛)網亦惡飲野田之清水食野田之黄粟深花中睡¶
&KR1558;土裏浴如此即全勝啄太倉之穀而更穿人(集有/之字)屋¶
　　　同前(僧齊已/)¶
雙雙野田雀上下同飲啄暖去棲蓬蒿寒歸傍籬落殷¶
勤避羅網乍可遇鵰鶚鵰鶚雖不仁分眀在寥廓¶
　　　雁門太守行(李賀/)¶
黑雲壓城城欲摧甲光向月(一作/日)金鱗開角聲滿天秋¶
色裏塞上燕支凝夜紫半巻紅旗臨易水霜重鼓寒聲¶
<pb:KR4h0140_WYG_020-15b>¶
(一作/聲寒)不起報君黄金臺上意提攜玉龍為君死¶
　　　同前(張祜/)¶
城頭月沒霜如水趚趚蹋沙人似鬼燈前拭淚試香裘¶
長引一聲殘漏子駝囊瀉酒酒一杯前頭啑(集作/滴)血心¶
不囘寄語年少妻莫哀魚金虎竹天上來雁門山邊骨¶
成灰¶
　　　同前(荘南傑/)¶
旌旗閃閃搖天末長笛横吹虜塵闊跨下嘶風白練獰¶
<pb:KR4h0140_WYG_020-16a>¶
腰間切玉青蛇活擊革摐金燧牛尾犬羊兵敗如山死¶
九泉寂寞葬秋蟲溼雲荒草啼秋思¶
　　　飛來雙白鶴(虞世南/)¶
飛來雙白鶴奮翼逺凌煙雙棲集紫蓋一舉背青田颺¶
影過伊洛流聲入管絃鳴羣倒景外刷羽閬風前映海¶
疑浮雪拂澗瀉飛泉燕雀寜知去蜉蝣不識還何言別¶
儔侶從此間山川顧步已相失裵囘反(集作/各)自憐危心¶
猶警露哀響詎聞天無因振六翮輕舉復隨仙¶
<pb:KR4h0140_WYG_020-16b>¶
　　　門有車馬客行(虞世南/)¶
財雄(集作/陳遵)重交結戚里擅豪華曲臺臨上路髙門(集作/軒)¶
抵狹斜赭汗千金馬繡轂五香車白鶴隨飛蓋朱鷺入¶
鳴笳夏蓮開劒水春桃發露(集作/綬)花輕帬染囘雪浮蟻¶
泛流霞(集無此/二句)髙談辨飛兔摛藻握靈蛇逢恩借羽翼¶
(集作出/毛羽)失路委泥沙曖曖風煙晩路長歸騎逺日斜青¶
𤨏第塵飛金谷苑危絃促柱奏巴渝遺簪墮珥解羅&KR0237;¶
如何守直道飜使谷名愚¶
<pb:KR4h0140_WYG_020-17a>¶
　　　同前(李白/)¶
門有車馬客金鞍耀朱輪謂從丹(一作/雲)霄落乃是故鄉¶
親呼兒埽中堂坐客論悲辛對酒兩不飲停觴淚盈巾¶
歎我萬里遊飄颻(集作/飄)三十春空談霸(集作/帝)王略紫綬¶
不挂身雄劒藏玉匣陰符生素塵廓落無所合流離湘¶
水濵借問宗黨間多為泉下人生苦百戰役死託萬鬼¶
鄰北風揚胡沙埋翳周與秦大運且如此蒼穹寜匪仁¶
惻愴竟何道存亡任大鈞¶
<pb:KR4h0140_WYG_020-17b>¶
　　　蜀道難(張文琮/)¶
梁山鎮地險積石阻雲端深谷下寥廓層巖上鬱盤飛¶
梁架絶嶺棧道接危巒攬轡獨長息方知斯路難¶
　　　同前(李白/)¶
噫吁嚱危乎髙哉蜀道之難難於上青天蠶叢及魚鳧¶
開國何茫然爾來四萬八千歲乃(一作/不)與秦塞通人煙¶
西當太白有鳥道可以横絶峨睂巔地崩山摧壮士死¶
然後天梯石棧方(一作/相)鉤連上有六龍迴日之髙標(一/作)¶
<pb:KR4h0140_WYG_020-18a>¶
(横河斷海/之浮雲)下有衝波逆折之迴川黄鶴之飛尚不得(一/作)¶
(過/)猨猱欲度愁攀緣青泥何盤盤百步九折縈巖巒捫¶
參歴井仰脅息以手撫膺坐長歎問君西遊何時還畏¶
途巉巖不可攀但見悲鳥(一作/鳴)號枯(一作/古)木雄飛呼雌¶
(一作/雌從)繞林間又聞子規啼夜月愁空山蜀道之難難於¶
上青天使人聼此彫朱顏連峰去天不盈尺(一作入煙/幾千里)¶
枯松倒挂倚絶壁飛湍瀑流相喧豗砅崖轉石萬壑雷¶
其嶮也若此嗟爾逺道之人胡為乎來哉劒閣崢嶸而¶
<pb:KR4h0140_WYG_020-18b>¶
崔嵬一夫當關萬夫莫開所守或匪親(一作/人)化為狼與¶
豺朝避猛虎夕避長蛇磨牙吮血殺人如麻錦城雖云¶
樂不如早還家蜀道之難難於上青天側身西望長咨¶
(一作/令人)嗟¶
　　　櫂歌行(駱賓王/)¶
寫月圖(集作/塗)黄罷凌波拾翠通鏡花搖芰日衣麝入荷¶
風葉密舟難蕩蓮疎浦易空鳳媒羞自託鴛翼恨難窮¶
秋帳燈花翠倡樓粉色紅相思無別曲并在櫂歌中¶
<pb:KR4h0140_WYG_020-19a>¶
　　　同前(徐堅/)¶
櫂女飾銀鉤新妝下翠樓霜絲青桂檝蘭栧紫霞舟水¶
落金陵曙風起洞庭秋扣船過曲浦飛帆越囘流影入¶
桃花浪香飄杜若洲洲長殊未返蕭散雲霞晩日下大¶
江平煙生歸岸逺岸逺聞潮波爭途遊戲多因聲趙津¶
女來聼采菱歌¶
　　　胡無人行(徐彥伯/)¶
十月繁霜下征人逺鑿空雲搖錦更(集作/車)節海照角端¶
<pb:KR4h0140_WYG_020-19b>¶
弓暗磧埋沙樹衝飇巻塞蓬方隨膜拜入歌舞玉門中¶
　　　同前(聶夷中/)¶
男兒徇大義立節不沽名腰間懸陸離大歌胡無行不¶
讀戰國書不覽黄石經醉臥咸陽樓夢入受降城更願¶
生羽翼飛身入青冥請攜天子劒斫下旄頭星自然胡¶
無人雖有無戰爭悠哉典屬國驅羊老一生¶
　　　同前(李白/)¶
嚴風吹霜海草彫筋幹精堅胡馬驕漢家戰士三十萬¶
<pb:KR4h0140_WYG_020-20a>¶
将軍兼領(一作/誰者)霍嫖姚流星白羽腰間插劒花秋蓮光¶
出匣天兵照雪下玉關虜箭如沙射金甲雲龍風虎盡¶
交迴太白入月敵可摧敵可摧旄頭滅履胡之腸涉胡¶
血懸胡青天上埋胡紫塞旁胡無人漢道昌陛下之壽¶
三千霜但歌大風雲飛揚安得猛士兮守四方胡無人¶
漢道昌(一本無此六字集/無陛下之夀五句)¶
　　　同前(僧貫休/)¶
霍嫖姚趙充國天子将之平朔漠肉胡之肉燼胡帳幄¶
<pb:KR4h0140_WYG_020-20b>¶
千里萬里惟留胡之空殼邊風蕭蕭榆葉初落殺氣晝¶
赤枯骨夜哭将軍既立殊勲遂有胡無人曲我聞之天¶
子富有四海徳被無垠但令一物得所八表來賓亦何¶
必令彼胡無人¶
　　　白頭吟(劉希夷琴楚調曲其器有笙/笛弄節  箏琵琶瑟七種)¶
洛陽城東桃李花飛來飛去落誰家洛陽女兒惜顏色¶
行逢(集作/坐見)落花長歎息今年花落顏色改眀年花開復¶
誰在巳見松柏摧為薪更聞桑田變成海古人無復洛¶
<pb:KR4h0140_WYG_020-21a>¶
城東今人還對落花風年年歲歲花相似歲歲年年人¶
不同寄言全盛紅顏子須(集作/應)憐半死白頭翁此翁白¶
頭真可憐伊昔紅顏美少年公子王孫芳樹下清歌妙¶
舞落花前光禄池臺文(集作/開)錦繡将軍樓閣畫神仙一¶
朝臥病無人識三春行樂在誰邊宛轉蛾睂能幾時須¶
臾白(集作/寉)髮亂如絲但看舊(集作/古)來歌舞地惟有黄昏¶
鳥雀悲¶
　　　同前二首(李白/)¶
<pb:KR4h0140_WYG_020-21b>¶
錦水東北流波蕩雙鴛鴦雄巢漢宮樹雌弄秦草芳寜¶
同萬死碎綺翼不忍雲間兩分張此時阿嬌正嬌妬獨¶
坐長門愁日暮但願君恩顧妾深豈惜黄金将買賦(一/作)¶
(買詞/賦)相如作賦得黄金丈夫好新多異心一朝将聘茂¶
陵女文君因贈(一作/賦)白頭吟東流不作西歸水落花辭¶
條歸故林兔絲固無情隨風任顛倒誰使女蘿枝而來¶
彊縈抱兩草猶一心人心不如草莫巻龍須席從他生¶
網絲且留琥珀枕或有夢來時覆水再收豈滿杯棄妾¶
<pb:KR4h0140_WYG_020-22a>¶
已去難重囘古時得意不相負祗今惟見青陵臺¶
錦水東流碧波蕩雙鴛鴦雄巢漢宫樹雌弄秦草芳相¶
如去蜀謁武帝赤車駟馬生輝光一朝再覽大人作萬¶
乘忽欲凌雲翔聞道阿嬌失恩寵千金買賦要君王相¶
如不憶貧賤日官髙金多聘私室茂陵姝子皆見求文¶
君歡愛從此畢淚如雙泉水行墮紫羅襟五更雞三唱¶
清晨白頭吟長吁不整緑雲鬢仰訴青天哀怨深城崩¶
把梁妻誰道土無心東流不作西歸水落花辭枝羞故¶
<pb:KR4h0140_WYG_020-22b>¶
林頭上玉燕釵是妾嫁時物贈君表相思羅袖幸時拂¶
莫巻龍須席從他生網絲且留琥珀枕還有夢來時鷫¶
鸘裘在錦屏上自君一挂無由披妾有秦樓鏡照心勝¶
照井願持照新人雙對可憐影覆水却收不滿杯相如¶
還謝文君囘古來得意不相負祗今惟有青陵臺¶
　　　同前(張籍/)¶
請君膝上琴彈我白頭吟憶昔君前嬌笑語兩情宛轉¶
如縈素宮中為我起髙樓更開華池種芳樹春天百草¶
<pb:KR4h0140_WYG_020-23a>¶
秋始衰棄我不待白頭時羅襦玉珥色未暗今朝巳道¶
不相宜揚州青銅作眀鏡暗中持照不見影人心囘互¶
自無窮眼前好惡那能定君恩已去若再返菖蒲花生¶
(集作/開)月長滿¶
　　　反白頭吟(白居易其鮑照作白頭吟/居易反  致為反白頭吟)¶
炎炎者烈火營營者小蠅火不熱真玉蠅不㸃清冰此¶
茍無所受彼莫能相仍乃知物性中各有能不能古稱¶
怨報(集作/恨)死則人有所懲懲淫或應可在道未為𢎞譬¶
<pb:KR4h0140_WYG_020-23b>¶
如蜩鷃徒啾啾啅龍鵬宜當委之去寥廓髙飛騰豈能¶
泥塵下區區酬怨憎胡為坐自苦吞悲仍撫膺¶
　　　決絶詞三首(元稹/)¶
乍可為天上牽牛織女星不願為庭前紅槿枝七月七¶
日一相見故心終不移那能朝開暮飛去一任東西南¶
北吹分不兩相守恨不兩相思對面且如此背面當何¶
知春風撩亂伯勞語(此下集有/況是二字)此時抛去時握手苦相¶
問竟不言後期君情既決絶妾意已參差借如死生別¶
<pb:KR4h0140_WYG_020-24a>¶
安得長苦悲¶
噫春冰之将泮何余懐之獨結有美一人於焉曠絶一¶
日不見比一日於三年況三年之曠別水得風兮小而¶
已波筍在苞兮髙不見節矧桃李之當春競衆人之(集/作)¶
(而/)攀折我自顧悠悠而若雲又安能保君皓皓(集作/皚皚)之¶
如雪感破鏡之分眀覩淚痕之餘血幸他人之既不我¶
先又安能使他人之終不我奪已焉哉織女别黄姑一¶
年一度暫相見彼此隔河何事無¶
<pb:KR4h0140_WYG_020-24b>¶
夜夜相抱眠幽懷尚沈結那堪一年事長遣一宵說但¶
感久相思何暇暫相恱虹橋薄夜成龍駕侵晨列生憎¶
野鵲徃(集作/寉性)遲囘死恨天雞識時節曙色漸曈曨(集作/曈)¶
華星次(集作/欲)眀滅一去又一年一年何時(一作/可)徹有此¶
迢遰期不如生死(集作/死生)別天公隔是妬相憐何不便敎¶
相決絶¶
　　　梁甫吟(李白/)¶
長嘯梁甫吟何時見陽春君不見朝歌屠叟辭棘津八¶
<pb:KR4h0140_WYG_020-25a>¶
十西來釣渭濱寜羞白髮照淥(集作/清)水逢時吐(一作/壮)氣¶
思經綸廣張三千六百釣風期暗與文王親大賢虎變¶
愚不測當年頗似尋常人君不見髙陽酒徒起草中長¶
揖山東隆準公入門不拜(一作/開說)騁雄辨兩女輟洗來趨¶
風東下齊城七十二指麾楚漢如旋蓬狂生落拓尚如¶
此何況壯士當羣雄我欲攀龍見眀主雷公砰訇震天¶
鼓帝旁投壺多玉女三時大笑開電光倏爍晦冥起風¶
雨閶闔九門不可通以額叩關閽者怒白日不照吾精¶
<pb:KR4h0140_WYG_020-25b>¶
誠把國無事憂天傾䝟貐磨牙競人肉騶虞不折生草¶
莖手接飛猱摶彫虎側足焦原未言苦智者可巻愚者¶
豪世人見我輕鴻毛力排南山三壯士齊相殺之費二¶
桃吳楚弄兵無劇孟亞夫咍爾為徒勞梁父吟梁父吟¶
聲正悲張公兩龍劒神物合有時風雲感會起屠釣大¶
人&KR1160;屼當安之¶
　　　東武吟(李白/)¶
好古笑流俗素聞賢達風方希佐眀主長揖辭成功白¶
<pb:KR4h0140_WYG_020-26a>¶
日在髙天囘光燭微躬恭承鳳皇詔歘起雲蘿中清切¶
紫霄迥優游丹禁通君王賜顏色聲價凌煙虹乘輿擁¶
翠蓋扈從金城東寶馬麗絶景錦衣入新豐倚巖望松¶
雪對酒鳴絲桐因學揚子雲獻賦甘泉宫天書美片善¶
清芬播無窮歸來入咸陽談笑皆王公一朝去金馬飄¶
落成飛蓬賓友(集作/客)日疎散玉尊亦已空才力猶可倚¶
(一作/待)不慙世上雄閒作東武吟曲盡情未終書此謝知¶
已吾尋黄綺翁(一作扁舟/尋釣翁)¶
<pb:KR4h0140_WYG_020-26b>¶
　　　怨詩二首(薛奇童/)¶
日晩梧桐落微寒入禁垣月懸三雀觀霜度萬秋門豔¶
舞矜新寵愁容泣舊恩不堪深殿裏簾外欲黄昏¶
禁苑春風起流鶯繞合歡玉窗通日氣珠箔巻輕寒楊¶
葉垂金(一作/陰)砌棃花入井闌君王好長袖新作舞衣寛¶
　　　同前(張汯/)¶
去年離別雁初歸今夜裁縫螢已飛征客去(集作/近)來音¶
信斷不知何處寄寒衣¶
<pb:KR4h0140_WYG_020-27a>¶
　　　同前(劉元濟/)¶
玉關芳信斷蘭閨錦字新愁來好自抑念切已含嚬虚¶
牖風驚夢空牀月厭人歸期儻可促勿度栁園春¶
　　　同前三首(李暇/)¶
羅敷初總髻蕙芳正嬌小月落始歸船春眠恒著曉¶
何處期郎遊小苑花臺間相憶不可見且復乘月還¶
別來花照路別後露垂葉歌舞須及時如何坐悲妾¶
　　　同前二首(崔國輔/)¶
<pb:KR4h0140_WYG_020-27b>¶
樓前桃李疎池上芙蓉落織錦猶未成蟲聲入羅幕¶
妾有羅衣裳秦王在時作為舞春風多秋來不堪著¶
　　　同前(孟郊/)¶
試妾與君淚兩處滴池水看取芙蓉花今年為誰死¶
　　　同前(劉义/)¶
君莫嫌醜婦醜婦死守貞山頭一怪石長作望夫名鳥¶
有竝翼飛獸有比肩行丈夫不立義豈如鳥獸情¶
　　　同前(鮑溶/)¶
<pb:KR4h0140_WYG_020-28a>¶
女蘿寄松柏(集作/青松)緑蔓花緜緜三五定君婚結髪早移¶
天肅肅羊雁禮泠泠琴瑟篇恭承采蘩祀敢效同居(集/作)¶
(車/)賢皎日不留景良時(集作/辰)如逝川秋(集作/愁)心還遺(集/作)¶
(忽/移)愛春貌無歸妍翠袖洗朱(集作/皓硃)粉碧階封綺(集作/綠)錢¶
新人易如玉廢瑟難為弦寄羡(集作/謝)蕣華木榮名香閣¶
前豈無搖落苦貴與根蔕連希君舊光景照妾薄暮年¶
　　　同前(白居易/)¶
奪寵心那慣尋思倚殿門不知移舊愛何處作新恩¶
<pb:KR4h0140_WYG_020-28b>¶
　　　同前二首(姚氏月華/)¶
春水悠悠春草綠對此思君淚相續羞将離恨向東風¶
理盡秦箏不成曲¶
與君形影分胡越玉枕終年對離別登臺北望煙雨深¶
囘身泣向寥天月¶
　　　怨歌行(虞世南/)¶
紫殿秋風冷彫甍白(集作/落)日沈裁紈悽斷曲織素別離¶
心掖庭羞改畫長門不惜金寵移恩稍薄情疎恨轉深¶
<pb:KR4h0140_WYG_020-29a>¶
香銷翠羽帳弦斷鳳皇琴鏡前紅粉歇階上緑苔侵誰¶
言掩歌扇飜作白頭吟¶
　　　同前(李白/)¶
十五入漢宮花顏笑春紅君王選玉色侍寢金(一作/錦)屏¶
中薦枕嬌夕月巻衣戀春(一作/香)風寜知趙飛燕奪寵恨¶
無窮沈憂能傷人緑鬢成霜蓬一朝不得意世事徒為¶
空鷫鸘換美酒舞衣罷雕龍寒苦不忍言為君奏絲桐¶
腸斷弦亦絶悲心夜忡忡¶
<pb:KR4h0140_WYG_020-29b>¶
　　　同前(吳少微逸此/詩中有  句)¶
城南有怨婦含怨倚蘭(集作/傍芳)叢自謂二八時歌舞入漢¶
宮皇恩弄幸玉堂中(集作皇恩數流/盼承幸玉堂中)緑陌(集作/柏)黄花催¶
夜酒錦衣羅袂逐春風建章西宫煥若神燕趙美女二¶
(集作/三)千人君王厭徳不忘新況羣豔冶紛來陳是時別¶
君不再見三十三春長信殿長信重門晝掩關清房暁¶
帳幽且閒綺窗蟲網氛塵色文軒鶯對桃李顏天王貴¶
宮不貯老浩然淚隕(集作/含淚)今來還自憐(集有春/色二字)轉晩暮¶
<pb:KR4h0140_WYG_020-30a>¶
試逐佳遊芳草路小腰麗女奪人奇金鞍少年曽不顧¶
歸來誰為夫請謝西家婦莫辭先醉解羅襦¶
　　　眀月照髙樓(雍陶/)¶
朗月何髙髙樓中簾影寒一婦獨含歎四坐誰成歡時¶
節屢已移遊旅杳不還滄溟倘未涸妾淚終不乾君若¶
無定雲妾若不動山雲行出山易山逐雲去難願為邊¶
塞塵因風委君顏君顏良洗多盪妾濁水間¶
　　　長門怨(徐賢妃/)¶
<pb:KR4h0140_WYG_020-30b>¶
舊愛柏梁臺新寵昭陽殿守分辭方(集作/芳)輦含情泣團¶
扇一朝歌舞榮夙昔詩書賤穨恩誠巳矣覆水難重薦¶
　　　同前(沈佺期/)¶
月皎風泠泠長門次掖庭玉階聞墜葉羅幌見飛螢清¶
露凝珠綴流塵下翠屏妾心君未察愁歎劇繁星¶
　　　同前(吳少微/)¶
月出映曽城孤圜上太清君王春(集作/眷)愛歇枕席涼風¶
生怨咽不能寢踟蹰歩前楹空階白露色百草寒蟲鳴¶
<pb:KR4h0140_WYG_020-31a>¶
念昔金房裏猶嫌玉座輕如何嬌所誤長夜泣恩情¶
　　　同前(張脩之/)¶
長門落景盡洞房秋月眀玉階草露積金屋網塵生妾¶
妬今應改君恩昔未平寄語臨邛客何時作賦成¶
　　　同前(裵交㤗/)¶
自閉長門經幾秋羅衣溼盡淚還流一種蛾睂眀月夜¶
南宮歌管北宫愁¶
　　　同前(劉皁/)¶
<pb:KR4h0140_WYG_020-31b>¶
宮殿沈沈月欲分昭陽更漏不堪聞珊瑚枕上千行淚¶
不是思君是恨君¶
　　　同前(袁暉/)¶
早知君愛歇本自無縈妬誰使恩情深今來反相誤愁¶
眠羅帳曉泣坐金閨暮獨有夢中魂猶言意如故¶
　　　同前(劉言史/)¶
獨坐爐邊結夜愁暫時恩(集作/思)去亦難留(一作/收)手持金¶
箸垂紅淚亂撥寒灰不舉頭¶
<pb:KR4h0140_WYG_020-32a>¶
　　　同前二首(李白/)¶
天囘北斗挂西樓金屋無人螢火流月光欲到長門殿¶
別作深宮一叚愁¶
桂殿長愁不記春黄金四屋起秋塵夜懸眀鏡青天上¶
獨照長門宮裏人¶
　　　同前(李華/)¶
弱體鴛鴦薦啼妝翡翠衾鵶鳴秋殿曉人靜禁門深每¶
憶椒房寵那堪永巷陰日驚羅帶緩非復舊來心¶
<pb:KR4h0140_WYG_020-32b>¶
　　　同前(岑參/)¶
君王嫌妾妬閉妾在長門舞袖垂新寵愁睂結舊恩綠¶
錢生履跡紅粉溼啼痕羞被桃花笑看春獨不言¶
　　　同前(齊澣/)¶
煢煢孤思逼寂寂長門夕妾妬亦非深君恩那不惜攜¶
琴就玉階調悲聲未諧将心託眀月流影入君懷¶
　　　同前(劉長卿/)¶
何事長門閉珠簾只自垂月移深殿早春向後宮遲蕙¶
<pb:KR4h0140_WYG_020-33a>¶
草生閒地棃花發舊枝芳菲自恩幸看却(集作/著)被風吹¶
　　　同前(僧皎然/)¶
春風日日閉長門搖蕩春心自(集作/似)夢魂若遣花開只¶
笑妾不如桃李正無言¶
　　　同前(盧綸/)¶
空宮(集作/空)古廊殿寒月照斜暉臥聼未央曲滿箱歌舞¶
衣¶
　　　同前(戴叔倫/)¶
<pb:KR4h0140_WYG_020-33b>¶
自憶專房寵曽居第一流移恩向何(集作/他)處暫妬不容¶
收夜久絲管(集作靜/管絃)絶月眀宮殿秋空将舊時意長望¶
鳳皇樓¶
　　　同前(劉駕/)¶
御泉長繞鳳皇樓只是恩波別處流閒揲舞衣歸未得¶
夜來砧杵六宮秋¶
　　　同前二首(髙蟾/)¶
天上何勞萬古春君前誰是百年人魂銷尚媿金爐燼¶
<pb:KR4h0140_WYG_020-34a>¶
思起猶慙玉輦塵煙翠薄情攀不得星芒浮豔采無因¶
可憐眀鏡來相向何似恩光朝夕新¶
天上鳳皇休寄夢人間鸚鵡舊堪悲平生心緒無人識¶
一隻金梭萬丈絲¶
　　　同前(張祜/)¶
日映宮牆栁色寒笙歌遙指碧雲端珠鉛滴盡無心語¶
彊把花枝冷笑看¶
　　　同前二首(鄭谷/)¶
<pb:KR4h0140_WYG_020-34b>¶
閒把羅衣泣鳳皇先朝曽敎舞霓裳春來却羡庭花落¶
得逐晴風出禁牆¶
流水君恩共不囘杏花爭忍埽成堆殘春未必多煙雨¶
淚滴閒階長綠苔¶
　　　同前二首(劉氏媛/)¶
雨滴梧桐秋夜長愁心和雨到昭陽淚痕不學君恩斷¶
拭却千行更萬行¶
學畫蛾睂獨出羣當時人道便承恩經年不見君王面¶
<pb:KR4h0140_WYG_020-35a>¶
花落黄昏空掩門¶
　　　阿嬌怨(劉禹錫/)¶
望見葳蕤舉翠華試開金屋埽庭花須㬰宮女傳來信¶
云(一作/言)幸平陽公主家¶
　　　班倢伃(徐彥伯/)¶
君恩忽斷絶妾思終未央巾櫛不可見枕席空餘香窗¶
暗網羅白階秋苔蘚黄應門寂已閉流涕向昭陽¶
　　　同前(嚴識元/)¶
<pb:KR4h0140_WYG_020-35b>¶
賤妾如桃李君王若歲時秋風一已勁搖落不勝悲寂¶
寂蒼苔滿沈沈緑草滋榮(一作/繁)華非此日指輦競何辭¶
　　　同前三首(王維/)¶
玉窗螢影度金殿人聲絶秋夜守羅幃孤燈耿不滅¶
宮殿生秋草君王恩幸疎那堪聞鳳吹門外度金輿¶
怪來妝閣閉朝下不相迎總向春園裏花間語笑聲¶
　　　倢伃怨(崔湜/)¶
不分君恩斷新妆視鏡中容華尚春日嬌愛巳秋風枕¶
<pb:KR4h0140_WYG_020-36a>¶
席臨窗曉幃屏向月空年年後庭樹榮落在深宮¶
　　　同前(崔國輔/)¶
長信宮中草年年愁處生故侵珠履跡不使玉階行¶
　　　同前(張烜/)¶
賤妾裁紈扇初搖眀月姿君王看舞席坐起秋風時玉¶
樹清御路金陳翳垂絲昭陽無分理愁寂任前期¶
　　　同前(劉方平/)¶
夕殿別君王宮深月似霜人愁(集作/幽)在長信螢出向昭¶
<pb:KR4h0140_WYG_020-36b>¶
陽露裛紅蘭死(集作/溼)秋彫碧樹傷惟當合歡扇從此篋¶
中藏¶
　　　同前(王沈/)¶
長信棃花暗欲棲應門上籥草萋萋春風吹花亂撲户¶
班倢(集作/斑絶)車聲不至啼¶
　　　同前(皇甫冉/)¶
由來詠團扇今與值秋風事逐時皆往恩無日再中早¶
鴻聞上苑寒露下深宮顏色年年謝相如賦豈工¶
<pb:KR4h0140_WYG_020-37a>¶
　　　同前(陸龜蒙/)¶
妾貌非傾國君王忽然寵南山掌上來不及新恩重後¶
宮多窈窕日日學新聲一落君王耳南山又須輕¶
　　　同前(翁綬/)¶
讒謗潛來起百憂朝承恩寵暮仇讐火燒白玉非因玷¶
霜翦紅蘭不待秋花落昭陽誰共輦月眀長信獨登樓¶
繁華事逐東流水團扇悲歌萬古愁¶
　　　同前(劉氏雲/)¶
<pb:KR4h0140_WYG_020-37b>¶
君恩不可見妾豈如秋扇秋扇尚有時妾身永微賤莫¶
言朝花不復落嬌容幾奪昭陽殿¶
　　　長信怨(王諲/)¶
飛燕倚身輕爭人巧笑名生君棄妾意増妾怨君情日¶
落昭陽殿秋來長信城寥寥金殿裏歌吹夜無聲¶
　　　同前(王昌齡/)¶
金井梧桐秋葉黄珠簾不卷夜來霜金爐(集作/熏籠)玉枕無¶
顏色臥聼南宮(一作/宮中)清漏長¶
<pb:KR4h0140_WYG_020-38a>¶
奉帚平眀金殿開暫(集作/且)将團扇共(集作/暫)裵囘玉顏不¶
及寒鵶色猶帶昭陽日影來¶
　　　同前(李白/)¶
月皎昭陽殿霜清長信宮天行乘玉輦飛燕與君同更¶
有留情處承恩樂未窮誰憐團扇妾獨坐怨秋風¶
　　　蛾睂怨(王翰/)¶
君不見宜春苑中九華殿飛閣連連直如髪白日全含¶
朱鳥窗流雲半入蒼龍闕宫中綵女夜無事學鳳吹簫¶
<pb:KR4h0140_WYG_020-38b>¶
弄清越珠簾北巻待涼風繡户南開向眀月忽聞天子¶
憶蛾睂寶鳳銜花揲兩螭傳聲走馬開金屋夾路鳴環¶
上玉墀長樂彤庭宴華寢三千美人曳光(集作/花)錦燈前¶
含笑更羅衣帳裏承恩薦瑶枕不意君心半路迴求仙¶
別作望仙臺倉琅(集作/琳)禁闥遙相憶紫翠巖房晝不開¶
欲向人間種桃實先從海底覓蓬萊蓬萊可求不可上¶
孤舟縹緲知何往黄金作盤銅作莖晴(集作/青)天白露掌¶
中擎王母嫣然感君意雲車雨斾欲相迎飛廉觀前空¶
<pb:KR4h0140_WYG_020-39a>¶
怨慕少君何事須相誤一朝埋沒茂陵田賤妾蛾睂不¶
重顧宮車晩出向南山仙衞逶迤去不還朝晡泣對麒¶
麟樹樹下蒼苔日漸斑人生百年夜将半對酒長歌莫¶
長歎賸(集作/情)知白日不可思一死一生何足算¶
　　　玉階怨(李白/)¶
玉階生白露夜久侵羅韤却下水精簾玲瓏望秋月¶
　　　宮怨(長孫佐輔/)¶
窗前好樹名玫瑰去年花落今年開無情春色尚識返¶
<pb:KR4h0140_WYG_020-39b>¶
君心忽斷何時來憶昔妝成候仙仗宮𤨏玲瓏日新上¶
拊心却笑西子嚬掩鼻誰憂鄭姬謗草染文章衣下履¶
花黏甲乙牀前帳三千玉貌休自誇十二金釵獨相向¶
盛衰傾奪欲何如嬌愛飜悲逐佞䛕重逺豈能慙沼鵠¶
棄前方見泣船魚看籠不記熏龍腦詠扇空曽秃鼠須¶
始意(一作/喜)類蘿新託柏終傷如薺却甘荼深院(集作/院深)獨¶
開還獨閉鸚鵡驚飛苔覆地滿箱舊賜前日衣漬枕新¶
垂夜來淚痕多開鏡照還悲綠髻青蛾尚未衰莫道新¶
<pb:KR4h0140_WYG_020-40a>¶
縑長絶比猶逢故劒㑹相追¶
　　　同前(李益/)¶
露溼晴花宮(集作/春)殿香月眀歌吹在昭陽似将海水添¶
宮漏共滴長門一夜長¶
　　　同前(于濆/)¶
妾家望江口少年家財厚臨江起珠樓不賣文君酒當¶
年樂貞獨巢燕時為友父兄未許人畏妾事姑舅西牆¶
鄰宋玉窺見妾睂宇一旦及天聰恩光生户牖謂言入¶
<pb:KR4h0140_WYG_020-40b>¶
漢宮富貴可長久君王縱有情不奈陳皇后誰憐頰似¶
桃孰知腰勝栁今日在長門從來不如醜¶
　　　同前(柯崇/)¶
塵滿金爐不炷香黄昏獨自立重廊笙歌何處承恩寵¶
一一隨風入上陽¶
長門槐栁半蕭疎玉輦沈思恨有餘紅淚旋銷傾國態¶
黄金誰為達相如¶
　　　雜怨三首(聶夷中/)¶
<pb:KR4h0140_WYG_020-41a>¶
　生在綺羅下豈識漁陽道良人自戍來夜夜夢中到漁¶
　陽萬里逺近於中門限中門逾有時漁陽常在眼¶
　良人昨日去眀日又不還(一作明月/又不圜)別時各有淚零落¶
　青樓前¶
　君淚濡羅巾妾淚滴路塵羅巾今在手日得隨妾身路¶
　塵如因飛得上君車輪¶
　　　　同前三首(孟郊/)¶
　夭桃花清晨遊女紅粉新夭桃花薄暮遊女紅粉故樹¶
<pb:KR4h0140_WYG_020-41b>¶
　有百年(一作/度)花人無一定顏花送人老盡人悲花自閒¶
　貧女鏡不眀寒花日少容暗蛩有虚織短線無長縫浪¶
　水不可照狂夫不可從浪水多散影狂夫多異蹤持此¶
　一生薄空成百(集作/萬)恨濃¶
　憶人莫至悲至悲空自衰寄人莫翦衣翦衣未必歸朝¶
　為雙(一作/同)蔕花暮為四散飛花落却繞樹遊子不顧期¶
　¶
御定全唐詩卷二十¶
