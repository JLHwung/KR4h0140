# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.851450
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百十四
<pb:KR4h0140_WYG_414-1a>¶
　欽定四庫全書¶
御定全唐詩巻四百十四¶
　　元稹¶
　　　　陪張湖南宴望岳樓稹為監察御史張中丞知¶
　　　　雜事¶
　觀象樓前奉末班絳峰只似殿庭間今日髙樓重陪宴¶
　雨籠衡岳是南山¶
　　　　岳陽樓¶
<pb:KR4h0140_WYG_414-1b>¶
　岳陽樓上日銜窗影到深潭赤玉幢悵望殘春萬般意¶
　滿櫺湖水入西江¶
　　　　寄庾敬休¶
　小來同在曲江頭不省春時不共游今日江風好暄煖¶
　可憐春盡古湘州¶
　　　　花栽二首(一作買/花栽)¶
　買得山花一兩栽離鄉别土易摧隤欲知北客居(一作/留)¶
　南意看取南花北地來¶
<pb:KR4h0140_WYG_414-2a>¶
南花北地種應難且向船中盡日看縱使將來眼前死¶
猶勝抛擲在空欄¶
　　　宿石磯¶
石磯江水夜潺湲半夜江風引杜鵑燈暗酒醒顛倒枕¶
五更斜月入空船¶
　　　遭風二十韻¶
洞庭瀰漫接天廻一㸃君山似措杯暝色巳籠秋竹樹¶
夕陽猶帶舊樓臺湘南賈伴乗風信夏口篙工厄泝洄¶
<pb:KR4h0140_WYG_414-2b>¶
後侣逄灘方拽&KR1850;前宗到浦已眠桅俄驚四面雲屛合¶
坐見千峰雪浪堆罔象睢盱頻逞怪石尤翻動忽成災¶
勝凌豈但河宫溢坱軋渾憂地軸摧疑是隂兵致昬黒¶
果聞靈鼓借喧豗龍歸窟穴深潭漩蜃作波濤古岸隤¶
水(一作/木)客暗遊燒野火楓人夜長吼春雷浸滛沙市兒¶
童亂汨沒汀洲鴈騖哀自歎生涯看轉燭更悲商旅哭¶
沈財檣烏㪷折頭倉掉水狗斜傾尾纜開在昔詎慙横¶
海志此時甘乏濟川才歴陽舊事曽為鼈鮌穴相傳有¶
<pb:KR4h0140_WYG_414-3a>¶
化能閉目唯愁滿空電冥心真類不然灰那知否極休¶
徴至漸覺宵分曙氣催怪族&KR0467;收湖黯湛幽妖盡走日¶
崔嵬紫衣將校臨船問白馬君侯傍栁來喚上驛亭還¶
酩酊兩行紅袖拂樽罍¶
　　　贈崔元儒¶
殷勤夏口阮元瑜二十年前舊飲徒最愛輕欺杏園客¶
也曽辜負酒家胡些些風景閒猶在事事顛狂老漸無¶
今日頭盤三兩擲翠娥&KR0467;笑白髭鬚¶
<pb:KR4h0140_WYG_414-3b>¶
　　　鄂州寓館嚴澗宅(時澗/不在)¶
鳳有髙梧鶴有松偶來江外寄行踪花枝滿院空啼鳥¶
塵榻無人憶卧龍心想夜閒唯足夢眼看春盡不相逄¶
何時最是思君處月入斜窗曉寺鐘¶
　　　送杜元頴¶
江上五年同送客與君長羡北歸人今朝又送君先去¶
千里洛陽城裏塵¶
　　　貽蜀五首(并序/)¶
<pb:KR4h0140_WYG_414-4a>¶
　　元和九年蜀從事韋臧文告别蜀多朋舊稹性懶¶
　　為寒温書因賦代懐五章而贈行亦在其數¶
　　　　病馬詩寄上李尚書¶
萬里長鳴望蜀門病身猶帶舊瘡痕遥看雲路心空在¶
久服鹽車力漸煩尚有髙懸䨇鏡眼何由並駕兩朱轓¶
唯應夜識深山道忽遇君侯一報恩¶
　　　　李中丞表臣¶
韋門同是舊親賓獨恨潘牀簟有塵十里花谿錦城麗¶
<pb:KR4h0140_WYG_414-4b>¶
五年沙尾白頭新倅戎何事勞専席老椽甘心逐衆人¶
却待文星上天去少分光影照沈淪¶
　　　　盧評事子䝉¶
為我殷勤盧子䝉近來無復昔時同懶成積疹推難動¶
禪盡狂心錬到空老愛早眠虚夜月病妨杯酒負春風¶
唯公兩弟閒相訪徃徃潸然一望公¶
　　　　張校書元夫¶
未面西川張校書書來稠疊頗相於我聞聲價金應敵¶
<pb:KR4h0140_WYG_414-5a>¶
衆道風姿玉不如逺處從人宜謹慎少年為事要舒徐¶
勸君便是酬君愛莫比尋常贈鯉魚¶
　　　　韋兵曹臧文¶
處處侯門可曳裾人人争事蜀尚書摩天氣直山曽拔¶
澈底心清水共虚鵬翼已翻君好去烏頭未變我何如¶
殷勤為話深相感不學馮諼待食魚¶
　　　贈嚴童子(嚴司空孫字照郎十嵗能賦詩/徃徃有竒句書題有成人風)¶
衛瓘諸孫衛玠珍可憐雛鳳好青春解拈玉葉排新句¶
<pb:KR4h0140_WYG_414-5b>¶
認得金環識舊身十嵗佩觿嬌雉子八行飛札老成人¶
楊公莫訝清無業家有驪珠不復貧¶
　　　桐孫詩(并序及此後元和十年詔召/入京  通判司馬以後作)¶
　　元和五年予貶掾江陵三月二十四日宿曽峰館¶
　　山月曉時見桐花滿地因有八韻寄白翰林詩當¶
　　時草蹙未暇紀題及今六年詔許西歸去時桐樹¶
　　上孫枝已拱矣予亦白鬚兩莖而蒼然斑鬢感念¶
　　前事因題舊詩仍賦桐孫詩一絶又不知幾何年¶
<pb:KR4h0140_WYG_414-6a>¶
　　復來商山道中元和十年正月題¶
去日桐花半桐葉别來桐樹老桐孫城中過盡無窮事¶
白髪滿頭歸故園¶
　　　西歸絶句十二首¶
雙堠頻頻減去程漸知身得近京城春來愛有歸鄉夢¶
一半猶疑夢裏行¶
五年江上損客顔今日春風到武闗兩紙京書臨水讀¶
(得復言/樂天書)小桃花樹滿商山¶
<pb:KR4h0140_WYG_414-6b>¶
同歸諌院韋丞相(韋丞相/貫之)共貶河南亞大夫(裴中/丞度)今日¶
還鄉獨憔悴幾人憐見白髭鬚(韋丞相貫之/裴中丞度)¶
只去長安六日期多應及得杏花時春明門外誰相待¶
不夢閒人夢酒巵¶
白頭歸舍意如何賀處無窮弔亦多左降去時裴相宅¶
舊來車馬幾人過(裴相/公垍)¶
還鄉何用淚沾襟一半雲霄一半沈世事漸多饒悵望¶
舊曽行處便傷心¶
<pb:KR4h0140_WYG_414-7a>¶
閒遊寺觀從容到遍問親知次第尋腸斷裴家光徳宅¶
無人掃地㦸門深¶
一世營營死是休生前無事定無由不知山下東流水¶
何事長湏日夜流¶
今朝西渡丹河水心寄丹河無限愁若到莊前竹園下¶
殷勤為遶故山流(丹浙莊/之東流)¶
寒窗風雪擁深爐彼此相傷指白鬚一夜思量十年事¶
幾人強健㡬人無(宿竇十二/藍田宅)¶
<pb:KR4h0140_WYG_414-7b>¶
雲覆藍橋雪滿溪湏臾便與碧峰齊風囘麵市連天合¶
凍壓花枝著水低¶
寒花帶雪滿山腰著栁冰珠滿碧條天色漸明回一望¶
玉塵随馬度藍橋¶
　　　留呈夢得子厚致用(題藍/橋驛)¶
泉溜才通疑夜磬燒(去/聲)煙餘暖有春泥千層玉帳鋪松¶
盖五出銀區印虎蹄暗落金烏山漸黒深埋粉喉路渾¶
迷心知魏闕無多地十二瓊樓百里西¶
<pb:KR4h0140_WYG_414-8a>¶
　　　小碎¶
小碎詩篇取次書等閒題柱意何如諸郎到處應相問¶
留取(一作/與)三行代鯉魚¶
　　　和樂天髙相宅¶
莫愁已去無窮事漫苦如今有限身二百年來城裏宅¶
一家知換幾多人¶
　　　和樂天仇家酒¶
病嗟酒户年年減老覺塵機漸漸深飲罷醒餘更惆悵¶
<pb:KR4h0140_WYG_414-8b>¶
不如閒事不驚心¶
　　　和樂天贈雲寂僧¶
欲離煩惱三千界不在禪門八萬條心火自生還自滅¶
雲師無路與君銷¶
　　　灃西别樂天博載樊宗憲李景信兩秀才姪谷¶
　　　三月三十日相餞送¶
今朝相送自同遊酒語詩情替别愁忽到灃西總回去¶
一身騎馬向通州¶
<pb:KR4h0140_WYG_414-9a>¶
　　　寄曇嵩寂三上人¶
長學對治思苦處偏將死苦教人間今因為説無生死¶
無可對治心更閒¶
　　　題漫天嶺智藏師蘭若僧云住此二十八年¶
僧臨大道閲浮生來徃憧憧利與名二十八年何限客¶
不曽閒見一人行¶
　　　蒼溪縣寄揚州兄弟¶
蒼溪縣下嘉陵水入峽穿江到海流憑仗鯉魚將逺信¶
<pb:KR4h0140_WYG_414-9b>¶
鴈囘時節到揚州¶
　　　贈吴渠州從姨兄士則¶
憶昔分&KR0109;童子郎白頭抛擲又他鄉三千里外巴南恨¶
二十年前城裏狂寗氏舅甥俱寂寞荀家兄弟半淪亡¶
淚因生别兼懐舊廻首江山欲萬行¶
　　　長灘夢李紳¶
孤吟獨寢意千般合眼逄君一夜歡慙媿夢魂無逺近¶
不辭風雨到長灘¶
<pb:KR4h0140_WYG_414-10a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_414-10b>¶
　¶
　¶
　¶
　¶
　¶
　¶
　¶
御定全唐詩巻四百十四¶
