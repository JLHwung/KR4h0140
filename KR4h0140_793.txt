# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:04.370748
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百九十三
<pb:KR4h0140_WYG_793-1a>¶
　欽定四庫全書¶
御定全唐詩卷七百九十三¶
　　聯句¶
　　　皮日休¶
　　　　北禪院避暑聯句(院昔為戴顒宅後/司勲陸郎中居之)¶
　　　　　　日休　陸龜䝉¶
　歊蒸何處避來入戴顒宅逍遥脱單絞放曠抛輕策爬¶
　搔林下風偃仰澗中石(日休/)殘蟬煙外響野鶴沙中跡¶
<pb:KR4h0140_WYG_793-1b>¶
　到此失煩襟蕭然揖禪伯藤懸疊霜蛻桂倚支雲錫(龜/䝉)¶
　清陰豎毛髪爽氣舒筋脈逐幽随竹書選勝鋪苮席魚¶
　跳上紫芡蝶化緣青壁(日休/)心是玉蓮徒耳為金磬敵¶
　吾宗昔髙尚志在羲皇易豈獨斷韋編幾將刓鐵擿(龜/䝉)¶
　天書既屢降野抱難自適一入承明廬盱衡論今昔流¶
　光不容寸斯道甘枉尺(日休/)既起謝儒𤣥亦飜商羽翼¶
　封章帷幄徧夢寐江湖白擺落函谷塵髙欹華陽幘(龜/䝉)¶
　詔去雲無信歸來鶴相識半病奪牛公全慵捕魚客少¶
<pb:KR4h0140_WYG_793-2a>¶
㣲光一㸃落此芒磔索(日休/)釋子問池塘門人廢幽賾¶
堪悲東序寳忽變西方籍不見歩兵詩空懐康樂屐(龜/蒙)¶
髙名不可效勝境徒堪惜墨沼轉疎蕪𤣥齋踰闃寂遲¶
遲不可去涼颸滿杉柏(日休/)日下洲島清煙生苾蒭碧¶
俱懷出塵想共有吟詩癖終與淨名遊還來雪山覓(龜/䝉)¶
　　　寂上人院聯句¶
　　　　　日休　陸龜䝉¶
癭牀空黙坐清景不知斜暗數菩提子閑㸔薜荔花(日/休)¶
<pb:KR4h0140_WYG_793-2b>¶
有情惟墨客無語是禪家背日聊依桂嘗泉欲試茶(龜/蒙)¶
石形蹲玉虎池影閃金蛇經笥安巖匼缾囊挂樹椏(日/休)¶
書傳滄海外龕寄白雲涯竹色寒凌箔燈光靜隔紗(龜/䝉)¶
趁幽飜小品逐勝講南華莎彩融黄露蓮衣染素霞(日/休)¶
水堪傷聚沫風合落天葩若許傳心印何辭古堞賒(龜/䝉)¶
　　　獨在開元寺避暑頗懷魯望因飛筆聯句¶
　　　　　日休　陸龜䝉¶
煩暑雖難避僧家自有期泉甘於馬乳苔滑似龍漦(日/休)¶
<pb:KR4h0140_WYG_793-3a>¶
任誕襟全㪚臨幽榻旋移松行將雅拜篁陣欲交麾(龜/䝉)¶
望塔青&KR1076;識登樓白鴿知石經森欲動珠像儼將怡筠¶
簟臨杉穗紗巾透雨絲靜譚蟬噪少涼歩鶴隨遲(日休/)¶
煙重廻蕉扇風輕拂桂帷對碑吳地說開巻梵天詞積¶
水魚梁壞殘花病枕欹懷君瀟灑處孤夢繞罘罳(龜䝉/)¶
　　　寒夜文宴聯句¶
　　　　　日休　張賁　陸龜䝉¶
文星今夜聚應在斗牛間(日休/)載石人方至乗槎客未¶
<pb:KR4h0140_WYG_793-3b>¶
還(賁/)送觴繁露曲徵句白雲顔(龜䝉/)節奏惟聼竹從容¶
只話山(日休/)理窮傾祕藏論猛折𤣥闗(賁/)酃酒分中緑¶
巴箋擘處殷(龜䝉/)清言聞後醒強韻壓來艱(日休/)犀柄¶
當風揖瓊枝向月攀(賁/)松吟方㗫㗫泉夢憶潺潺(龜䝉/)¶
一㑹文章草昭明不可刪(日休/)¶
　　　藥名聯句¶
　　　　　日休　張賁　陸龜䝉¶
為待防風餅須添薏苡杯(賁/)香然柏子後尊泛菊花來¶
<pb:KR4h0140_WYG_793-4a>¶
(日休/)石耳泉能洗垣衣雨為裁(龜䝉/)從容犀局靜續斷¶
玉琴哀(賁/)白芷寒猶采青葙醉尚開(日休/)馬銜衰草卧¶
烏啄蠹根廻(龜䝉/)雨過蘭芳好霜多桂末摧(賁/)朱兒應¶
作粉雲母詎成灰(日休/)藝可屠龍膽家曽近燕胎(龜䝉/)¶
牆髙牽薜荔障輭撼玫瑰(賁/)鸓鼠啼書户蝸牛上研臺¶
(日休/)誰能將藁本封與玉泉才(龜䝉/)¶
　　陸龜蒙¶
　　　寒夜聯句¶
<pb:KR4h0140_WYG_793-4b>¶
　　　　　龜蒙　皮日休¶
靜境揖神凝寒華射林缺(龜䝉/)清知思緒斷爽覺心源¶
徹(日休/)髙唱戛金奏朗詠鏗玉節(龜䝉/)我思方泬寥君¶
詞復淒切(日休/)況聞風篁上擺落殘凍雪(龜䝉/)寂爾萬¶
籟清皎然諸靄滅(日休/)西窗客無夢南浦波應結(龜䝉/)¶
河光正如劒月魄方似玦(日休/)短燼不禁挑冷毫㸔欲¶
折(龜䝉/)何夕重相期濁醪還為設(日休/)¶
　　　開元寺樓㸔雨聯句¶
<pb:KR4h0140_WYG_793-5a>¶
　　　　　龜䝉　皮日休¶
海上風雨來掀轟雜飛電登樓一凭檻滿眼蛟龍戰(龜/䝉)¶
須臾造化慘倐忽堪輿變萬户響戈鋋千家披組練(日/休)¶
羣飛抛輪石雜下攻城箭㸃急似摧胷行斜如中面(龜/䝉)¶
細灑魂空冷横飄目能眩垂檐珂珮喧㩧瓦珠璣濺(日/休)¶
無言九陔逺瞬息馳應徧密處正垂絙㣲時又懸綫(龜/䝉)¶
寫作玉界破吹為羽林旋飜傷列缺勞却怕豐隆倦(日/休)¶
遥瞻山露色漸覺雲成片逺樹欲鳴蟬深檐尚藏燕(龜/䝉)¶
<pb:KR4h0140_WYG_793-5b>¶
殘雷隠轔盡反照依㣲見天光潔似磨湖彩熟於練(日/休)¶
疎㠶逗前渚晩磬分涼殿接思強揮毫窺詞幾焚研(龜/䝉)¶
佶栗烏皮几輕明白羽扇畢景好疎吟餘涼可清宴(日/休)¶
君携下髙磴僧引還深院駮蘚淨鋪筵低松濕垂鬋(龜/䝉)¶
齋明乍虛豁林霽逾葱蒨早晩重登臨欲去多離戀(日/休)¶
　　　報恩寺南池聯句(第四句缺一字/第八句缺三字)¶
　　　　　龜䝉　　嵩起(失/姓)　皮日休¶
古岸涵碧落(龜䝉/)虛軒明素波坐來魚陣變(日休/)吟久¶
<pb:KR4h0140_WYG_793-6a>¶
　菊　多秋草分杉露(嵩起/)危橋下竹坡逺峰青髻竝(龜/蒙)¶
　　　　䫇和趙論寒仍講(日休/)支硎僻亦過齋心曽養¶
　鶴(嵩起/)揮翰好邀鵝(南峰院即故相/國裵公書額)倚石收竒藥(龜䝉/)¶
　臨溪藉淺莎桂花晴似拭(日休/)荷鏡曉如磨翠出牛頭¶
　聳(嵩起/)苔深馬跡跛(石上有支/公馬跡)繖欹從野醉(龜䝉/)巾側¶
　任田歌跁跒松形矮(日休/)般跚檜樾矬香飛僧印火(嵩/起)¶
　泉急使鑣珂菱鈿真堪帖(龜䝉/)蓴絲亦好拖幾時無一¶
　事(日休/)相伴著煙蘿(嵩起/)¶
<pb:KR4h0140_WYG_793-6b>¶
　　　安守範(蜀彭州刺史/安思謙之子)¶
　　　　天台禪院聯句¶
　　　　　　守範　楊鼎夫(定逺/推官)　周述(懷逺軍/廵官)　李¶
　　　　　仁肇(睂州/判官)¶
　偶到天台院因逢物外僧(守範/)忘機同一祖出語離三¶
　乗(鼎夫/)樹老中庭寂窗虛外境澄(述/)片時松影下聯續¶
　百千燈(仁肇/)¶
御定全唐詩卷七百九十三¶
