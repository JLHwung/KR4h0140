# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:01.754433
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百四十四
<pb:KR4h0140_WYG_744-1a>¶
　欽定四庫全書¶
御定全唐詩巻七百四十四¶
　　伍喬¶
　伍喬廬江人南唐時舉進士第一仕至考功員外郎詩¶
　一巻¶
　　　　僻居謝何明府見訪¶
　公退琴堂動逸懷閑披煙靄訪微才馬嘶窮巷蛙聲息¶
　轍到衡門草色開風引柳花當坐起日將林影入庭來¶
<pb:KR4h0140_WYG_744-1b>¶
　滿齋塵土一牀蘚多謝從容水飯回¶
　　　　冬日道中(一作冬/日送人)¶
　去去天涯無定期瘦童羸馬共依依暮煙江口客來絶¶
　寒葉嶺頭(一作/前)人住(一作/往)稀帶雪野風吹旅思入雲山¶
　火照行衣釣臺吟閣滄洲在應爲初心未得歸¶
　　　　僻居酬友人¶
　僻居雖(一作/惟)愛近林泉幽徑閑居(一作/園)碧(一作/任)蘚連向¶
　竹掩扉隨鶴息就溪安石學僧禪古琴帶月音聲亮(一/作)¶
<pb:KR4h0140_WYG_744-2a>¶
(正/)山果經霜氣味全多謝故交憐朴野隔雲時復寄佳¶
篇¶
　　　遊西山龍泉禪寺(一作/院)¶
疊巘層峰坐可觀枕門流水更潺湲(一作出/雲端)曉鐘聲徹¶
洞溪逺夏木影籠軒檻寒幽徑乍尋衣屨潤古堂頻宿¶
夢魂安因嗟城郭營營事不得長遊(一作/遊兹)空鬢殘¶
　　　宿𤅬山¶
一入仙山萬慮寛夜深寧厭倚虛欄鶴和雲影宿髙木¶
<pb:KR4h0140_WYG_744-2b>¶
人帶月光登古壇芝术露濃溪塢白薜蘿風起殿廊寒¶
更陪羽客論真理不覺初鐘叩曉殘¶
　　　遊西禪¶
逺岫當軒列翠光髙僧一衲萬縁忘碧松影裏地長潤¶
白藕花中水亦香雲自雨前生淨石鶴于鐘後宿長(一/作)¶
(塵/)廊遊人戀此吟終日盛暑樓臺早有涼¶
　　　寄史處士¶
長羨閑居一水湄吟情髙古有誰知石樓待月横琴乆¶
<pb:KR4h0140_WYG_744-3a>¶
漁浦經風下釣遲僻塢(一作/幽圃)落花多掩徑舊山殘燒幾¶
侵籬松門别後無消息早晩重應躡屐隨(一作重爲/清話期)¶
　　　僻居秋思寄友人(一作/故友)¶
門巷秋歸更寂寥雨餘閑砌委蘭苗夢迴月夜蟲吟壁¶
病起茅齋藥滿瓢澤國舊遊關逺思竹林前㑹負佳招¶
身名未立猶辛苦何許流年晩鬢凋(一作/焦)¶
　　　寄落星史虚白處士¶
白雲峰下古溪頭曾與提壺爛漫遊登閣共看彭蠡水¶
<pb:KR4h0140_WYG_744-3b>¶
圍爐相憶杜陵秋棊元不厭通髙品(一作通/宵算)句妙多容¶
隔歲酬别後相思時一望暮山空碧水空流¶
　　　九江旅夜寄山中故人¶
弱栁風髙逺漏沈坐來難便息愁吟江城雪盡寒猶在¶
客舎燈孤夜正深塵土積年粘旅服關山無處寄歸心¶
此時遥羨閒眠侣靜掩雲扉卧(一作/向)一林¶
　　　聞杜牧赴闕¶
舊隐匡廬一草堂今聞攜策謁吾皇峽雲難巻從龍勢¶
<pb:KR4h0140_WYG_744-4a>¶
古劒終騰出土光開翅定期歸碧落濯纓寧肯問滄浪¶
他時得意交知仰莫忘裁詩寄釣鄉¶
　　　題西林寺水閣¶
竹翠苔花遶檻濃此亭幽致詎曾逢水分林下清泠派¶
山峙雲間峭峻峰怪石夜光寒射燭老杉秋韻冷和鐘¶
不知來往留題客誰約重尋蓮社蹤¶
　　　林居喜崔三博逺至¶
幾日區區在遠程晩煙林徑喜相迎姿容雖有塵中色¶
<pb:KR4h0140_WYG_744-4b>¶
巾屨猶多嶽上清野石靜排爲坐榻溪茶深煮當飛觥¶
留連話與方經宿又欲攜書别我行¶
　　　觀華夷圖¶
别手應難及此精須知攢簇自心靈始於毫末分諸國¶
漸見圖中列四溟關路欲伸通楚勢蜀山俄聳入秦青¶
筆端盡現寰區事堪把長懸在户庭¶
　　　廬山書堂送祝秀才還鄉¶
束書辭我下重巔相送同臨楚㟁邉歸思幾隨千里水¶
<pb:KR4h0140_WYG_744-5a>¶
離情空寄一枝蟬園林到日酒初熟庭户開時月正圓¶
莫使蹉跎戀踈野男兒酬志在當年¶
　　　暮冬送何秀才毘陵¶
疋馬嘶風去思長素琴孤劒稱戎裝路塗多是過殘歲¶
杯酒無辭到醉鄉雲傍水村凝冷片雪連山驛積寒光¶
毘陵城下饒嘉景回日新詩應滿堂¶
　　　龍潭張道者¶
碧洞幽巖獨息心時人何路得相尋養生不説憑諸藥¶
<pb:KR4h0140_WYG_744-5b>¶
適意惟聞在一琴石徑掃稀山蘚合竹軒開晩野雲深¶
他年功就期飛去應笑吾徒多苦吟¶
　　　晩秋同何秀才溪上¶
閒步秋光思杳然荷藜因共過林煙期收野藥尋幽路¶
欲採溪菱上小船雲吐晩隂藏霽岫栁含餘靄咽殘蟬¶
倒尊盡日忘歸處山磬數聲敲暝天¶
　　　送江少府授延陵後寄¶
五老雲中勤學者遇時能不困風塵束書西上謁明主¶
<pb:KR4h0140_WYG_744-6a>¶
　捧檄南歸慰老親别館友朋留醉乆去程煙月入吟新¶
　莫因官小慵之任自古鸞棲有異人¶
　　　　觀山水障子¶
　功績精妍世少倫圖時應倍用心神不知草木承何異¶
　但見江山長帶春雲勢似離巗底石浪花如動㟁邉蘋¶
　更疑獨泛漁舟者便是其中舊隐人¶
　　　　寄張學士洎¶
　不知何處好消憂公退攜壺即上樓職事乆參侯伯幕¶
<pb:KR4h0140_WYG_744-6b>¶
　夢魂長遶帝王州黄山向晚盈軒翠黟水含春繞檻流¶
　遥想玉堂多暇日花時誰伴出城遊¶
　　　　句¶
　積靄沈諸壑微陽在半峰(省試霽後/望鍾山)¶
　¶
　¶
　¶
御定全唐詩巻七百四十四¶
