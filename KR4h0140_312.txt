# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.723465
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百十二
<pb:KR4h0140_WYG_312-1a>¶
　欽定四庫全書¶
御定全唐詩巻三百十二¶
　　劉迥¶
　劉迥字陽卿知㡬子以剛直稱大厯初吉州刺史終諫¶
　議大夫給事中集五巻今存詩四首¶
　　　　爛柯山四首(按此詩見信安志爛柯山石刻並/見者李㓜卿李深謝勮羊滔薛戎)¶
　　　　(五人或一時同詠或/先後繼唱皆列於後)¶
　白雲引䇿杖苔徑誰徃還漸見松樹偃時聞鳥聲閒豁¶
<pb:KR4h0140_WYG_312-1b>¶
　然喧氛盡獨對萬重山(最髙/頂)¶
　石橋架絶壑蒼翠横鳥道慿檻雲脚下頽陽日猶蚤霓¶
　裳倘一遇千載長不老(石橋/)¶
　靈境偶一尋洞天碧雲上爛柯有遺跡羽客何由訪日¶
　暮悵欲還晴煙滿千嶂(仙人/碁)¶
　繩牀宴坐久石窟絶行跡能在人代中遂將人代隔白¶
　雲風颺飛(一作孤/峰上)非欲待歸客(石室二/禪師)¶
　　李幼卿¶
<pb:KR4h0140_WYG_312-2a>¶
李幼卿字長夫隴西人大厯中以右庻子領滁州刺史¶
滁州有庻子泉以幼卿得名詩五首¶
　　　前年春與獨孤常州兄花時為别倐已三年矣¶
　　　今鶯花又爾覩物增懐因之抒情聊以奉寄(時/䝉)¶
　　　(溪幽居在義/興益增懐遡)¶
近日霜毛一番新别時芳草兩廻春不堪花落花開處¶
况是江南江北人薄宦龍鍾心懶慢故山寥落水奫淪¶
縁君愛我疵瑕少願竊仁風寄老身(紀事云幼卿有别/業在常州義興曰)¶
<pb:KR4h0140_WYG_312-2b>¶
(玉潭莊任滁州日以書托刺史獨孤及及為題玉潭云/碧玉徒强名氷壺難比徳唯當寂照心可並奫淪色幼)¶
(卿所謂故山寥/落水奫淪是也)¶
　　　遊爛柯山四首¶
拂霧理孤䇿簿霄眺層岑迥升煙霧外豁見天地心物¶
象不可及遲回空詠吟¶
巨石何崔嵬横橋架山頂傍通日月過仰望虹霓迥聖¶
者開津梁誰能度兹嶺¶
二仙自圍棊偶與樵夫㑹仙家異人代俄頃千年外笙¶
<pb:KR4h0140_WYG_312-3a>¶
鶴何時還儀形尚相對¶
石室過雲外二僧儼禪寂不語對空山無心向來客作¶
禮未及終忘循舊形跡¶
　李深¶
李深字士達兵部郎中衢州刺史詩四首¶
　　　遊爛柯山四首¶
尋源路不迷絶頂與雲齊坐引羣峰小平看萬木低雙¶
林春色上正有子規啼¶
<pb:KR4h0140_WYG_312-3b>¶
嵌空横洞天磅礴倚崖巘宛如虹勢出可賞不可轉真¶
興得津梁抽簪永游衍¶
羽客無姓名仙碁但聞見行看負薪客坐使桑田變懐¶
古正怡然前山早鶯囀¶
稽首期發䝉吾師豈無說安禪即方丈演法皆寂滅鳴¶
磬雨花香齋堂飯松屑¶
　羊滔¶
羊滔㤗山人大厯中宏詞及第詩四首¶
<pb:KR4h0140_WYG_312-4a>¶
　　　遊爛柯山¶
歩登春巖裏更上最逺山聊見宇宙闊遂令身世閑清¶
輝賞不盡髙駕何時還¶
石梁聳千尺髙盼出林　亘壑躡丹虹排雲弄清影路¶
期訪道客遊衍空井井(第二句/缺一字)¶
採薪窮冥搜深路轉清暎安知洞天裏偶坐得棋聖至¶
今追靈跡可用陶静性¶
沙門何處人攜手俱滅跡深入不動境乃知真圓寂有¶
<pb:KR4h0140_WYG_312-4b>¶
時歸羅浮白日見飛錫¶
　薛戎¶
薛戎字元夫河中人歴衢湖常三州刺史終浙東觀察¶
使詩四首¶
　　　遊爛柯山¶
登巖巳寂厯絶頂更岧嶤響像如天近窺臨與世遥悠¶
然暢心目萬慮一時銷¶
聖遊本無跡留此示津梁架險知何適遺名但不亡只¶
<pb:KR4h0140_WYG_312-5a>¶
今成佛宇化度果難量¶
二仙行自適日月徒遷徙不語寄手談無心引樵子䝉¶
分一丸藥相偶窮年祀¶
仙山習禪處了知通李釋昔作異時人今成相對寂便¶
是不二門自生瞻仰意¶
　謝勮¶
謝勮不知何許人詩四首¶
　　　遊爛柯山¶
<pb:KR4h0140_WYG_312-5b>¶
獨凌清景出下視衆山中雲日遥相對川原無不通自¶
致髙標末何心待馭風¶
宛演横半規穹崇翠微上雲扃掩苔石千古無人賞寜¶
知後賢心登此共來徃¶
仙奕示樵夫能言忘歸路因看斧柯爛孫子髮巳素孰¶
云遺跡久舉意如旦暮¶
仙僧㑹真要應物常淵黙惟將無住理轉與信人説月¶
影清江中可觀不可得¶
<pb:KR4h0140_WYG_312-6a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_312-6b>¶
　¶
　¶
　¶
　¶
　¶
　¶
　¶
御定全唐詩巻三百十二¶
