# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.509478
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百三十八
<pb:KR4h0140_WYG_538-1a>¶
　欽定四庫全書¶
御定全唐詩巻五百三十八¶
　　許渾¶
　　　　雨後思湖上居(一作雨中/憶湖山居)¶
　前山風雨涼歇馬坐垂楊何處芙蓉落南渠秋水香¶
　　　　聞歌¶
　新秋絃管清時轉遏雲聲曲盡不知處月髙風滿城¶
　　　　思天台¶
<pb:KR4h0140_WYG_538-1b>¶
　赤城雲雪深山客負歸心昨夜西齋宿月明琪樹隂¶
　　　　長安早春懷江南¶
　雲月有歸處故山清洛南如何(一作/秦城)一花發春夢徧(一/作)¶
　(滿/)江潭¶
　　　　塞下¶
　夜戰桑乾北(一作/雪)秦兵半不歸朝來有鄉信猶自寄征衣¶
　　　　送客南歸(一作寓居崇聖/寺送客南浦)¶
　野寺薜蘿晩官渠楊栁春歸心已無限更送洞庭人¶
<pb:KR4h0140_WYG_538-2a>¶
　　　寄桐江隱者¶
潮去潮來洲渚春山花如繡草如茵嚴林臺下桐江水¶
解釣鱸魚能幾人¶
　　　送曾主簿歸楚州省覲予亦明日歸姑孰¶
帆轉清淮極(一作/乃)鳥飛落帆應換老萊衣河亭未醉先¶
惆悵明日還從此路歸¶
　　　重别(時諸妓同餞一/作重别曽主簿)¶
淚㳂紅粉濕羅巾重繫蘭舟勸酒頻留却一枝河畔栁¶
<pb:KR4h0140_WYG_538-2b>¶
明朝猶有逺行人¶
　　　湖上¶
髣髴欲當三五夕萬蟬(一作/蟾)清雜亂泉紋釣魚船上一¶
尊酒月出渡頭零落雲¶
　　　夜泊永樂有懷¶
蓮渚愁紅蕩碧波吳娃齊唱採蓮歌橫塘一别已千(一/作)¶
(千/餘)里蘆葦蕭蕭風雨多¶
　　　宿水閤¶
<pb:KR4h0140_WYG_538-3a>¶
野客從来不觧愁等閒乘月海西頭未知南陌誰家子¶
夜半吹笙入水樓¶
　　　謝亭送别(一作/客)¶
勞歌一曲觧行舟紅葉(一作/樹)青山水急流日暮酒醒人巳¶
逺滿天風雨下西樓¶
　　　酬李當¶
知有瑶華手自開巴人虛唱懶封回山隂一夜滿溪雪¶
借問扁舟来不来¶
<pb:KR4h0140_WYG_538-3b>¶
　　　蟬¶
噪栁鳴槐晚未休不知何事愛悲愁朱門大有長吟處¶
剛傍愁人又送愁¶
　　　夜過(一作/泊)松江渡寄友人¶
清露白雲明月天與君齊棹木蘭船南湖風雨一相失¶
夜泊横塘心𣺌然¶
　　　守風淮隂¶
遥見江隂夜漁客因思京口釣魚時一潭明月萬株栁¶
<pb:KR4h0140_WYG_538-4a>¶
自去自来人不知¶
　　　亡題(一作/學仙)¶
商嶺採芝尋四老紫陽收术訪三茅欲求不死長生訣¶
骨裏無仙不肯教¶
　　　送楊發東歸¶
紅花半落燕于飛同客長安今獨歸一紙鄉書報兄弟¶
還家羞著别時衣¶
　　　寄宋邧(一作寄宋次都/一作寄友人)¶
<pb:KR4h0140_WYG_538-4b>¶
朱檻煙霜(一作/窗)夜坐勞美人南國舊同袍山長水逺無消¶
息瑶瑟一彈秋月髙¶
　　　題四老廟二首(一作重經/四皓廟)¶
峩峩商嶺采芝人雪頂霜髯虎豹茵山酒一巵(一作/壺)歌一¶
曲漢家天子忌功臣¶
避秦安漢出藍闗松桂花隂滿舊山自是無人有歸意¶
白雲常在水潺潺¶
　　　夏日寄江上親友¶
<pb:KR4h0140_WYG_538-5a>¶
雨過前山(一作/山前)日未斜清蟬嘒嘒落槐花車輪南北已無¶
限江上故人纔到家¶
　　　下第懐友人¶
獨掩衡門花盛時一封書信緩歸期南宗更有瀟湘客¶
夜夜月明聞竹枝¶
　　　客有卜居不遂薄遊汧隴因題¶
海燕西飛白日斜天門遥望五侯家樓臺深鎖無人到¶
落盡春風第一花¶
<pb:KR4h0140_WYG_538-5b>¶
　　　陳宫怨二首¶
風暖江城(一作/頭)白日遲昔人遺事後人悲草生宫闕國無¶
主玉樹後庭花為誰¶
地雄山險水悠悠不信隋兵到石頭玉樹後庭花一曲¶
與君同上景陽樓¶
　　　經故太尉段公廟¶
静(一作/徒)想追兵緩翠華古碑(一作/城邉)荒廟閉松花紀生不向榮¶
陽死争(一作/豈)有山河属漢家¶
<pb:KR4h0140_WYG_538-6a>¶
　　　途經秦始皇墓¶
龍盤虎踞樹層層勢入浮雲亦是崩一種青山秋草裏¶
路人唯(一作/誰)拜漢文(一作/元)陵¶
　　　㳺楞(一作/曼)伽寺¶
碧(一作/晩)煙秋寺泛潮(一作/湖)來水浸城根古堞摧盡日傷¶
心人不見石榴(一作/楠)花滿(一作/發)舊岑(一作/歌)臺¶
　　　緱山廟¶
王子吹簫(一作/求仙)月滿臺玉簫(一作/笙)清轉鶴裵回曲終飛¶
<pb:KR4h0140_WYG_538-6b>¶
去不知處山下碧桃春自(一作/無數)開¶
　　　送薛先輩入闗¶
一巵春酒送離歌花落敬亭芳草多欲問歸期巳深醉¶
只應孤夢繞闗河¶
　　　鴻溝¶
相持未定各為(一作/懷)君秦政山河此地分力盡烏江千¶
載後古溝芳(一作/荒)草起寒雲¶
　　　韓信廟¶
<pb:KR4h0140_WYG_538-7a>¶
朝言雲夢暮南巡巳為功名少退身盡握兵權猶不得¶
更將心計託何人¶
　　　過湘妃廟¶
古木蒼山掩翠蛾月明南浦起㣲波九疑望斷幾千載¶
斑竹淚痕今更多¶
　　　寄雲際寺敬上人¶
萬山秋雨水縈回紅葉多從紫閣來雲冷竹齋禪衲薄¶
已應飛錫過(一作/入)天台¶
<pb:KR4h0140_WYG_538-7b>¶
　　　秋思(一作/秋日)¶
琪樹西風枕(一作/華)簟秋楚雲湘水(一作/月)憶同逰髙歌一¶
曲掩明鏡昨日少年今白頭¶
　　　送宋處士歸山¶
賣藥修琴歸去遲山風吹盡(一作落/一作老)桂花枝(一作/時)世間¶
甲子須臾事(一作/過)逢著仙人(一作/翁)莫看棋¶
　　　聽琵琶¶
欲冩明妃萬里情紫槽紅撥夜丁丁胡沙望盡漢宮逺¶
<pb:KR4h0140_WYG_538-8a>¶
月落天山聞一聲¶
　　　秦樓曲¶
秦女夢餘仙路遥月窗風簟夜迢迢潘(一作何/一作伴)郎翠鳳¶
雙飛去三十六宮聞玉簫¶
　　　旌儒廟¶
寒陌(一作谷/一作柏)隂風萬古悲儒冠相枕死秦時廟前亦有¶
商山路不學老翁歌紫芝¶
　　　覽故人題僧院詩¶
<pb:KR4h0140_WYG_538-8b>¶
髙閣清吟寄逺公四時雲月一篇中今來借問獨何處¶
日暮槿花零落風¶
　　　楚宮怨二首¶
十二山晴花盡開楚宮雙闕對陽臺細腰争(一作/起)舞君¶
沈(一作/王)醉白日秦兵天(一作/江)上來¶
獵騎秋來在(一作/向)内稀渚宮雲雨濕龍(一作/君)衣騰騰戰¶
鼓動城闕江畔(一作/上)射麋殊未歸¶
　　　聽唱山鷓鴣(一作聽/吹鷓鴣)¶
<pb:KR4h0140_WYG_538-9a>¶
金谷歌傳第一流鷓鴣清怨碧烟(一作/雲)愁夜来省得曾聞¶
處萬里月明湘水秋(一作/流)¶
　　　晨起西樓¶
留情深處駐横波歛翠凝紅一曲歌明月下樓人未㪚¶
共愁三徑是天河¶
　　　酬江西盧端公藍口阻風見寄之作¶
又攜刀筆泛(一作/徙)膺舟藍口風髙桂檝留還似郢中歌一¶
曲夜来春雪照西樓¶
<pb:KR4h0140_WYG_538-9b>¶
　　　贈何處士¶
東别茅峰北去秦梅仙書裏說真(一作/知)人白頭主印青山¶
下雖遇唐生不敢親¶
　　　鷺鷥¶
西風澹澹水悠悠雪點(一作/照)絲飄帶雨愁何限(一作/事)歸心倚¶
前閤綠蒲紅蓼練塘秋¶
　　　學仙二首¶
漢武迎仙紫禁秋玉笙瑶瑟祀崑丘年年望斷無消息¶
<pb:KR4h0140_WYG_538-10a>¶
空閉重(一作/玉)城十二樓¶
心期仙訣意無窮采畵雲車起夀宫聞有三山未知處¶
茂陵松柏滿西風¶
　　　酬康州韋侍御同年¶
桂楫美人歌木蘭西風褭褭露漙漙夜長曲盡意不盡¶
月在清(一作/瀟)湘洲渚寒¶
　　　紫藤¶
綠蔓穠隂紫袖低客来留坐小堂西醉中掩瑟無人會¶
<pb:KR4h0140_WYG_538-10b>¶
家近江南罨畫溪¶
　　　宿咸(一作/□)宜觀¶
羽袖飄飄杳(一作/香)夜風翠幢歸殿玉壇空歩虗聲盡天未¶
(一作/将)暁露壓桃花月滿宫¶
　　　金谷園¶
三惑沈身是此園古藤荒草野(一作/暮)禽喧二十四友一朝¶
盡愛妾墜樓何足言¶
　　　送崔珦入朝¶
<pb:KR4h0140_WYG_538-11a>¶
書劍功遲白髪新強登蕭寺送歸秦月斜松桂倚髙閣¶
明夜江南江北人¶
　　　病中和大夫翫江月¶
江上懸光海上生仙舟迢遰繞軍營髙歌一曲同筵醉¶
却是劉楨坐到明¶
　　　讀戾太子傳¶
佞臣巫蠱已相疑身没湖邉築望思今日更歸何處是¶
年年芳草上臺基¶
<pb:KR4h0140_WYG_538-11b>¶
　　　酬對雪見寄¶
飛度龍山下逺空拂簷縈竹晝濛濛知君吟罷意無限¶
曽聼玉堂歌北風¶
　　　王可封臨終¶
十世為儒少子孫一生長負信陵恩今朝埋骨寒山下¶
為報慈親休倚門¶
　　　僧院影堂¶
香銷雲凝(一作/散)舊僧家僧刹殘燈壁半斜日暮松煙空漠¶
<pb:KR4h0140_WYG_538-12a>¶
　漠秋風吹破妙(一作/紙)蓮華¶
　　　　紀夢(本事詩云渾常夢登山有宫室凌雲人云/此崑崙也既入見數人方飲招之至暮而)¶
　　　　(罷渾賦詩云云他日復夢至其處飛瓊曰子何/故顯余姓名於人間座上即改為天風吹下步)¶
　　　　(虚聲/曰善)¶
　曉入瑶臺露氣清座中唯有許飛瓊塵心未盡俗縁在¶
　十里下山(一作/山前)空月明¶
　　　　三十六灣¶
　縹緲臨風思美人荻花楓葉帶離聲夜深吹笛移船去¶
<pb:KR4h0140_WYG_538-12b>¶
　三十六灣秋月明¶
　　　　越中¶
　石城花暖鷓鴣飛征客春帆秋不歸猶自保郎心似石¶
　綾梭夜夜織寒衣¶
　¶
　¶
　¶
御定全唐詩巻五百三十八¶
