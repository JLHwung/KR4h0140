# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.315591
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百六十五
<pb:KR4h0140_WYG_365-1a>¶
　欽定四庫全書¶
御定全唐詩巻三百六十五¶
　　劉禹錫¶
　　　　聽琴(一作聽/僧彈琴)¶
　禪思何妨在玉琴眞僧不見聽時心秋堂境寂夜方半¶
　雲去蒼梧湘水深¶
　　　　魏宫詞二首¶
　日晩長秋簾外報望陵歌舞在明朝添爐欲爇(一作欲/添爐火)¶
<pb:KR4h0140_WYG_365-1b>¶
　熏衣麝憶得分時(一作/明)不忍燒¶
　日映西陵松栢枝下臺相顧一相思朝來樂府長歌曲¶
　唱著君王自作詞¶
　　　　楊枝詞二首¶
　迎得春光先到來淺黄輕緑映樓臺只緣嫋娜多情思¶
　更被春風長倩猜(一作請挼一作便/被春風長挫摧)¶
　巫峡巫山楊柳多朝雲暮雨逺相和因想陽臺無限事¶
　為君回唱竹(一作/柳)枝歌¶
<pb:KR4h0140_WYG_365-2a>¶
　　　竹枝詞二首¶
楊柳青青江水平聞郎江上唱歌聲東邉日出西邉雨¶
道是無晴(一作/情)却(一作/還)有晴(一作/情)¶
楚水巴山江雨多巴人能唱夲鄉歌今朝北客思歸去¶
回入紇那披緑羅¶
　　　隄上行三首¶
酒旗相望大隄頭堤下連檣堤上樓日暮行人爭渡急¶
槳聲幽(一作/咿)軋滿中流¶
<pb:KR4h0140_WYG_365-2b>¶
江南江北望煙波入夜行人相應歌桃葉傳情竹枝怨¶
水流無限月明多¶
春堤繚繞水徘徊酒舎旗亭次第開日晩上樓(一作/出簾)招¶
估客軻峩大艑落颿來¶
　　　踏歌詞(一作/行)四首¶
春江月出大堤平堤上女郎連袂行唱盡新詞歡(一作/看)¶
不見紅霞映(一作/影)樹鷓鴣鳴¶
桃蹊桞陌好經過燈下妝成月下歌為是襄王故宫地¶
<pb:KR4h0140_WYG_365-3a>¶
至今猶自細腰多(此首一作張/籍無題詩)¶
新詞宛轉遞相傳振䄂傾鬟風露前月落烏啼雲雨散¶
遊童陌上拾花鈿¶
日暮江頭(一作/江南)聞竹枝南人行樂北人悲自從雪裏唱¶
新曲直到三春花盡時¶
　　　歩虛詞二首¶
阿母種桃雲海際花落子成三(一作/二)千嵗海風(一作/滄海)吹¶
折最䌓枝跪捧瓊(一作/金)盤獻天帝¶
<pb:KR4h0140_WYG_365-3b>¶
華表千年一鶴(一作/鶴一)歸凝丹為頂雪為衣星星仙語人¶
聽盡却向五雲翻翅飛¶
　　　阿嬌怨¶
望見葳蕤舉翠華試開金屋掃(一作/鎖)庭花湏臾宫女傳¶
來信言(一作/云)幸平陽公主家¶
　　　秋詞二首¶
自古逢秋悲寂寥我言秋日勝春朝晴(一作/横)空一鶴排¶
雲上便引詩情到碧霄¶
<pb:KR4h0140_WYG_365-4a>¶
山明水淨夜來霜數樹深紅出淺黄試上髙樓清入骨¶
豈如春色嗾人狂¶
　　　秋扇詞¶
莫道恩情無重來人間榮謝遞相催當時初入君懐䄂¶
豈念寒爐有死灰¶
　　　竹枝詞九首(并引/)¶
　　四方之歌異音而同樂歲正月余來建平里中兒¶
　　聮歌竹枝吹短笛擊鼓以赴節歌者揚袂睢舞以¶
<pb:KR4h0140_WYG_365-4b>¶
　　曲多為賢聆其音中黄鍾之羽卒章激訐如吳聲¶
　　雖傖儜不可分而含思宛轉有淇澳之豔音昔屈¶
　　原居沅湘間其民迎神詞多鄙陋乃為作九歌到¶
　　於今荆楚歌舞之故余亦作竹枝九篇俾善歌者¶
　　颺之附于末後之聆巴歈知變風之自焉¶
白帝城頭春草生白鹽山下蜀江清南人上來歌一曲¶
北人莫上動鄉情¶
山桃紅花滿上頭蜀江春水拍山流花紅易衰似郎意¶
<pb:KR4h0140_WYG_365-5a>¶
水流無限似儂愁¶
江上朱樓新雨晴瀼西春水縠紋生橋東橋西好楊柳¶
人來人去唱歌行¶
日出三竿春霧消江頭蜀客駐蘭橈憑(一作/欲)寄狂夫書¶
一紙家住成都萬里橋¶
兩岸山花似雪開家家春酒滿銀杯昭君坊中多女伴¶
永安宫外踏青來¶
城西門前灩澦堆年年波浪不能摧(一作/推)懊惱(一作/恨)人¶
<pb:KR4h0140_WYG_365-5b>¶
心不如石少時東去復西來¶
瞿塘嘈嘈十二灘人言(一作/此中)道路古來難長恨人心不¶
如水等閒平地起波瀾¶
巫峽蒼蒼煙雨時清猿啼在最髙枝箇裏愁人腸自斷¶
由來不是此聲悲¶
山上層層桃李花雲間煙火是人家銀釧金釵來負水¶
長刀短笠去燒畬¶
　　　楊桞枝詞九首¶
<pb:KR4h0140_WYG_365-6a>¶
塞北梅花𦍑笛吹淮南桂樹小山詞請君莫奏前朝曲¶
聽唱新翻楊桞枝¶
南陌東城春早時相逄何處不依依桃紅李白皆誇好¶
湏得垂楊相發揮¶
鳳闕輕遮翡翠幃龍池遥望麯塵絲御溝春水相(一作/桞)¶
輝映狂殺長安年少兒¶
金谷園中鶯亂飛銅駝陌上好風吹城中(一作/東)桃李湏¶
臾盡争似垂楊無限時¶
<pb:KR4h0140_WYG_365-6b>¶
花萼樓前初種時羙人樓上鬭腰肢如今抛擲長(一作/上)¶
街裏露葉如啼欲向(一作/恨)誰¶
煬帝行宫汴水濱數枝(一作/株)楊(一作/殘)栁不勝春晚(一作/昨)¶
來風起花如雪飛入宫墻不見人¶
御陌青(一作/東)門拂地垂千條金縷萬條絲如今綰作同¶
心結將贈行人知不知¶
城外春風吹(一作/滿)酒旗行人揮袂日西時長安陌上無¶
窮樹唯有垂楊管别離¶
<pb:KR4h0140_WYG_365-7a>¶
輕盈嫋娜占年華舞榭妝樓處處遮春盡絮花(一作/飛)㽞¶
不得隨風好去落誰家¶
　　　浪淘沙九首¶
九曲黄河萬里沙浪淘風簸自天涯如今直上銀河去¶
同到牽牛織女家¶
洛水橋邉春日斜碧流清(一作/輕)淺見瓊砂無端陌上狂¶
風急驚起鴛鴦出浪花¶
汴水東流虎眼紋清淮曉色鴨頭春君㸔渡口淘沙處¶
<pb:KR4h0140_WYG_365-7b>¶
渡却人間多少人¶
鸚鵡洲頭浪颭沙青樓春望日將斜銜泥燕子爭歸舎¶
獨自狂夫不憶家(一作張/籍詩)¶
濯錦江邊両岸花春風吹浪正淘沙女郎剪下鴛鴦錦¶
將向中流疋晩霞¶
日照澄洲江霧開淘金(一作/沙)女伴滿江隈羙人首飾侯¶
王印盡是沙中浪底來¶
八月濤聲吼地來頭髙數丈觸山回湏臾却入海門去¶
<pb:KR4h0140_WYG_365-8a>¶
捲起沙堆似雪堆¶
莫道讒言如浪深莫言遷客似沙沉千淘萬漉雖辛苦¶
吹盡狂沙始到金¶
流水淘沙不暫停前波未滅後波生令人忽憶瀟湘渚¶
回唱迎神三兩聲¶
　　　洛中送韓七中丞之吳興口號五首¶
昔年意氣結羣英幾度朝回一字行海北江(一作/天)南零¶
落盡兩人相見洛陽城¶
<pb:KR4h0140_WYG_365-8b>¶
自從雲散各東西每日歡娛却惨悽離别苦多相見少¶
一生心事在書(一作/詩)題¶
今朝無意訢離杯何况清弦急管催本欲醉中輕逺别¶
不知翻引酒悲來¶
駱駝橋上蘋風急(一作/起)鸚鵡杯中箬下春水碧山青知¶
好處開顔一笑向何人¶
溪中士女出笆籬溪上鴛鴦避畵旗何處人間似仙境¶
春山攜妓採茶時¶
<pb:KR4h0140_WYG_365-9a>¶
　　　送廖参謀東遊二首¶
九陌逢君又别離行雲别鶴本無期望嵩樓上忽相見¶
㸔過花開花落時¶
䌓花落盡君辭去緑草垂楊引征路東道諸侯皆故人¶
留連必是多情處¶
　　　洛中春末送杜録事赴蘄州¶
樽前花下長相見明日忽為千里人君過午橋回首望¶
洛城(一作/陽)猶自有殘春¶
<pb:KR4h0140_WYG_365-9b>¶
　　　夜燕福建盧侍郎(一作/常侍)宅因送之鎭¶
暫駐旌旗洛水堤綺筵紅燭醉蘭閨羙人羙酒長相逐¶
莫怕猿聲發建溪¶
　　　重送鴻舉師赴江陵謁馬逢侍御¶
西北秋風凋蕙蘭洞庭波上碧雲寒茂陵才子江陵住¶
乞取新詩合掌㸔¶
　　　贈長沙讚頭陀¶
外道邪山千萬重眞言一發盡摧峰有時明月無人夜¶
<pb:KR4h0140_WYG_365-10a>¶
獨向昭潭制惡龍¶
　　　送霄韻上人遊天台(一作寳/韻上人)¶
曲江僧向松江見又到天台㸔石橋鶴戀故巢雲戀岫¶
比君猶自不逍遥¶
　　　臺城懐古¶
清江悠悠王氣沉六朝遺事何處尋宫牆隱嶙圍野澤¶
鸛鶂夜鳴秋色深¶
　　　戲贈崔千牛¶
<pb:KR4h0140_WYG_365-10b>¶
學道深山許(一作/虛)老人留名萬代不闗身勸君多買長¶
安酒南陌東城占取春¶
　　　揚州春夜李端公益張侍御登段侍御平路(一/作)¶
　　　(仲/)宻縣李少府畼秘書張正字復元同㑹於水¶
　　　館對酒聫句追刻燭擊銅鉢故事遲輒舉觥以¶
　　　飲之逮夜艾羣公沾醉紛然就枕余偶獨醒因¶
　　　題詩於段君枕上以志其事(一作揚州春夜同/㑹水館夜艾獨醒)¶
寂寂獨㸔金燼落紛紛只見玉山頹自羞不是髙陽侣¶
<pb:KR4h0140_WYG_365-11a>¶
一夜星星(一作/惺惺)騎馬回¶
　　　逢王十二學士入翰林因以詩贈(時貞元二十/二年以藍田)¶
　　　(尉充/學士)¶
廐馬翩翩禁外逢星槎上漢杳難從定知欲報淮南詔¶
促召王褒入九重¶
　　　闕下口號呈柳儀曹¶
綵仗神旗獵暁風雞人一唱鼓蓬蓬(一作/逢逢)銅壺漏水何¶
時歇如此相催即老翁¶
<pb:KR4h0140_WYG_365-11b>¶
　　　監祠夕月壇書事(其禮/用晝)¶
西皡司分晝夜平羲和停午太隂生鏗鏘(一作/鏘鏘)揖譲秋¶
光裏觀者如雲出鳳城¶
　　　元和甲午嵗詔書盡徵江湘逐客余自武陵赴¶
　　　京宿於都亭有懐續來諸君子¶
雷(一作/雲)雨江山(一作湘/一作湖)起卧龍武陵樵客躡仙蹤十年¶
楚水楓林下今夜初聞長樂鐘¶
　　　元和十一年自朗州召至京戲贈㸔花諸君子¶
<pb:KR4h0140_WYG_365-12a>¶
紫陌紅塵拂面來無人不道㸔花回𤣥都觀裏桃千樹¶
盡是劉郎去(一作/别)後栽¶
　　　再遊𤣥都觀(并引/)¶
　　余貞元二十一年為屯田員外郎時此觀未有花¶
　　是嵗出牧連州尋貶朗州司馬居十年召至京師¶
　　人人皆言有道士手植仙桃滿觀如紅霞遂有前¶
　　篇以志一時之事旋又出牧今十有四年復為主¶
　　客郎中重遊𤣥都觀蕩然無復一樹唯兔葵燕麥¶
<pb:KR4h0140_WYG_365-12b>¶
　　動揺於春風耳因再題二十八字以俟後遊時大¶
　　和二年三月¶
百畆庭中半是苔桃花浄(一作開/一作落)盡莱花開種桃道士¶
歸何處前度劉郎今又(一作/獨)來¶
　　　與歌者米嘉榮¶
唱得凉(一作/梁)州意外聲舊人唯數(一作有/作難數)一米嘉榮近¶
來時世(一作/年少)輕先(一作/前)輩好染髭鬚事後生(一作一别/嘉榮三十)¶
(載忽聞舊曲尚依然如今世/俗輕前輩好染髭鬚事少年)¶
<pb:KR4h0140_WYG_365-13a>¶
　　　望夫石(山正對和/州郡樓)¶
終日望夫夫不歸化為孤石苦相思望來已是幾千載¶
(一作/嵗)只似當時(一作/年)初望時¶
　　　聽舊宫中樂人穆氏唱歌¶
曾隨織女渡天河記得雲間第一歌休唱貞元供奉曲¶
當時(一作/如今)朝士已無多¶
　　　金陵五題(并序/)¶
　　余少為江南客而未遊秣陵嘗有遺恨後為歴陽¶
<pb:KR4h0140_WYG_365-13b>¶
　　守跂而望之適有客以金陵五題相示逌爾生思¶
　　歘然有得他日友人白樂天掉頭苦吟歎賞良乆¶
　　且曰石頭詩云潮打空城寂寞回吾知後之詩人¶
　　不復措辭矣餘四詠雖不及此亦不孤樂天之言¶
　　耳¶
　　　　石頭城¶
山圍故國周遭在潮打空城寂寞回淮水東邉舊時月¶
夜深還過女牆來¶
<pb:KR4h0140_WYG_365-14a>¶
　　　　烏衣巷¶
朱雀橋邉野草花烏衣巷口夕陽斜舊時(一作/来)王謝堂¶
前燕飛入尋常百姓家¶
　　　　臺城¶
臺城六代競豪華結綺臨春事最奢萬户千門成野草¶
只縁一曲後庭花¶
　　　　生公講堂¶
生公說法鬼神聽身後空堂夜不扃髙坐寂寥塵漠漠¶
<pb:KR4h0140_WYG_365-14b>¶
一方明月可中庭¶
　　　　江令宅¶
南朝詞臣北朝客歸來唯見秦淮碧池臺竹樹三畝餘¶
至今人道江家宅¶
　　　韓信廟¶
將略兵機命世雄蒼黄鍾(一作/漢)室歎良弓遂令後代登¶
壇者每一尋思怕立功¶
　　　李賈二大諫拜命後寄楊八夀州¶
<pb:KR4h0140_WYG_365-15a>¶
諫省新登二直臣萬方驚喜捧絲綸則知天子明如日¶
肯放淮南(一作/陽)髙卧人¶
　　　羙温尚書鎭定興元以詩寄賀¶
旌旗入境犬無聲戮盡鯨鯢漢水清從此世人開耳目¶
始知名將出書生¶
　　　酬瑞(一作/端)州吳大夫夜泊湘川見寄一絶¶
夜泊湘川逐客心月明猿苦血沾襟湘妃舊竹痕猶淺¶
從此因君染更深¶
<pb:KR4h0140_WYG_365-15b>¶
　　　徴還京師見舊番官馮叔逹¶
前者匆匆襆被行十年憔悴到京城南宫舊吏來相問¶
何處淹留白髮生¶
　　　與歌者何戡¶
二十餘年别帝京重聞天樂不勝情舊人唯有何戡在¶
更與殷勤唱渭城¶
　　　與歌童田順郎¶
天下(一作/上)能(一作/龍)歌御史娘花前葉(一作/月)底奉君王九¶
<pb:KR4h0140_WYG_365-16a>¶
重深處無人見分付新聲與順郎¶
　　　燕爾館破屛風所畫至精人多歎賞題之¶
畫時應遇空亡日賣處難逢識别(去/聲)人唯有多情往來¶
客强將衫䄂拂埃塵¶
　　　賞牡丹¶
庭前芍藥妖無格池上芙蕖浄少情唯有牡丹眞國色¶
花開時節動京城¶
　　　題欹器圖¶
<pb:KR4h0140_WYG_365-16b>¶
秦國功成思稅駕晉臣名遂歎危機無因上蔡牽黄犬¶
願作丹徒一布衣¶
　　　傷桃源薛道士(一作/尊師)¶
壇邉松在鶴巢空白鹿閒行舊徑中手植紅桃千樹發¶
滿山無主任春風¶
　　　王思道碑堂下作¶
蒼蒼宰樹起寒烟尚有威名海内傳四府舊聞多故吏¶
㡬人垂淚拜碑前¶
<pb:KR4h0140_WYG_365-17a>¶
　　　傷愚溪三首(并引/)¶
　　故人桞子厚之謫永州得勝地結茅樹蔬為沼沚¶
　　為臺榭目曰愚溪栁子沒三年有僧遊零陵告余¶
　　曰愚溪無復曩時矣一聞僧言悲不能自勝遂以¶
　　所聞為七言以寄恨¶
溪水悠悠春自來草堂無主燕飛回隔簾唯見中庭草¶
一樹山榴依舊開¶
草聖數行留壞壁木奴千樹屬鄰家唯見里門通徳牓¶
<pb:KR4h0140_WYG_365-17b>¶
殘陽寂寞出樵車¶
栁門竹巷依依在野草青苔日日(一作/月)多縱有鄰人觧¶
吹笛山陽舊侣(一作/里)更誰過¶
　　　傷循州渾尚書¶
貴人淪落路人哀碧海(一作/水)連天丹旐回遥想長安此¶
時節朱門深巷百花開¶
　　　代靖安佳人怨二首(并引/)¶
　　靖安丞相武公居里名也元和十一年六月公將¶
<pb:KR4h0140_WYG_365-18a>¶
　　朝夜漏未盡三刻騎出里門遇盗薨于牆下初公¶
　　為郎余為御史繇是有舊故今守逺服賤不可以¶
　　誄又不得為歌詩聲于楚挽故代作佳人怨以禆¶
　　於樂府云¶
寳馬鳴珂踏暁塵魚文匕首犯車茵適來行哭里門外¶
昨夜華堂歌舞人¶
秉燭朝天遂不回路人彈指望髙臺牆東便是傷心地¶
夜夜流(一作/秋)螢飛去來¶
<pb:KR4h0140_WYG_365-18b>¶
　　　碧澗寺見元九侍御和展上人詩有三生之句¶
　　　因以和¶
廊下題詩滿壁塵塔前松樹已皴鱗古來唯有王文度¶
重見平生竺道人¶
　　　思黯南墅賞牡丹¶
偶然相逢人間世合在增城阿姥家有此傾城好顔色¶
天教晩發賽諸花¶
　　　和浙西尚書聞(一無/此)常州楊給事製新樓因寄¶
<pb:KR4h0140_WYG_365-19a>¶
　　　之作¶
文昌(一作/章)星(一作/新)象盡東來油幕朱門次第開且上新¶
樓㸔風月㑹乘雲雨一時回(尚書在南宫為左丞給/事與禹錫皆是郎吏)¶
　　　後梁宣明二帝碑堂下作¶
玉馬朝周從此辭園陵寂寞對豐碑千行宰樹荆州道¶
暮雨蕭蕭聞子規¶
　　　贈李司空妓(一作禹錫赴吳臺揚州大司馬杜/公鴻漸開宴命妓侍酒  本事詩)¶
　　　(云李紳罷鎭在京慕劉名嘗邀至第中厚設飲/饌酒酣命妓妙歌以送之劉於席工賦詩李因)¶
<pb:KR4h0140_WYG_365-19b>¶
　　　(以妓贈之曲崔令欽敎坊記云/杜韋娘歌  名非妓姓名也)¶
髙髻雲鬟(一作髪鬢梳頭/一作䰀鬌梳頭)宫様妝春風一曲杜韋娘司¶
空見慣渾閒事斷盡(一作/惱亂)蘇州刺史腸¶
　　　和西川李尚書傷孔雀及薛濤之什¶
玉兒已逐金鐶葬翠羽先隨秋草萎唯見芙蓉含暁露¶
數行紅淚滴清池(後魏元樹南陽王禧之子南陽到建/業數年後北歸愛姬朱玉兒脫金指)¶
(鐶為贈樹至魏却以指/鐶寄玉兒示有還意)¶
　　　同樂天登棲靈寺塔¶
<pb:KR4h0140_WYG_365-20a>¶
歩歩相攜不覺難九層雲外倚闌干忽然笑語半天上¶
無限遊人舉眼㸔¶
　　　有所嗟二首(一作元稹詩/題作所思)¶
庾令樓中初見時武昌春桞似腰肢相逢相笑(一作/失)盡¶
如夢為雨為雲今不知¶
鄂渚濛濛烟雨微女郎魂逐暮雲歸只應長在漢陽渡¶
化作鴛鴦一隻飛¶
　　　和裵相公傍水閒行¶
<pb:KR4h0140_WYG_365-20b>¶
為愛逍遥第一篇時時閒歩賞風烟㸔花臨水心無事¶
功業成來二十年¶
　　　杏園花下酬樂天見贈¶
二十餘年作逐臣歸來還見曲江春遊人莫笑白頭醉¶
老醉花間有(一作/能)㡬人¶
　　　和樂天春詞¶
新妝面(一作/粉)面下朱樓深鎖春光一院愁行到中庭數¶
花朶蜻蜓飛上玉搔頭¶
<pb:KR4h0140_WYG_365-21a>¶
　　　和嚴給事聞唐昌觀玉蘂花下有游仙(一作/仙游)二¶
　　　絶¶
玉女來㸔玉蘂花異香先引七香車攀枝弄雪時廻顧¶
驚怪人間日易斜¶
雪蘂瓊絲(一作/葩)滿院春衣輕歩歩(一作羽/衣輕歩)不生塵君平¶
簾下徒相問長伴吹簫别有人¶
　　　憶樂天¶
尋常相見意殷勤别後相思(一作/思量)夢更頻每遇登臨好¶
<pb:KR4h0140_WYG_365-21b>¶
風景羡他天性少情人¶
　　　醉答樂天¶
洛城洛城何日歸故人故人今轉稀莫嗟雪裏暫時别¶
終擬雲間相逐飛¶
　　　虎丘寺見元相公二年前題名愴然有詠(前年/滻橋)¶
　　　(送之/武昌)¶
滻水送君君不還見君題字虎丘山因知早貴兼才子¶
不得多時在世間¶
<pb:KR4h0140_WYG_365-22a>¶
　　　寄贈小樊¶
花面了頭十三四春來綽約向人時終湏買取名(一作/多)¶
春草處處將行(一作來一/作相將)歩歩隨¶
　　　吟樂天自問愴然有作¶
親友闗心皆不見風光滿眼倍(一作/獨)傷神洛陽城裏多¶
池館㡬處花開有主人¶
　　　和令狐相公别牡丹¶
平章宅裏一欄花臨到開時不在家莫道兩京非逺别¶
<pb:KR4h0140_WYG_365-22b>¶
春明門外即天涯¶
　　　和令狐相公聞思帝鄉有感(一夲題上/有遥字)¶
當初造曲者為誰説得思鄉戀闕時滄海西頭舊丞相¶
停杯處分(上/聲)不湏吹¶
　　　酬令狐相公見寄¶
羣玉山頭住四年每聞笙鶴㸔諸仙何時得把浮丘䄂¶
白日將昇第九天¶
　　　令狐相公春思見寄¶
<pb:KR4h0140_WYG_365-23a>¶
一紙書封四句詩芳晨對酒逺相思長吟盡日西南望¶
猶及殘春花落時¶
　　　城内花園頗曾遊翫令公居守亦有素期適春¶
　　　霜一夕委謝書實以荅令狐相公見謔¶
樓下芳園最占春年年結侣採花頻䌓霜一夜相撩治¶
不似佳人似老人¶
　　　奉和裴晉公凉風亭睡覺¶
驪龍睡後珠元在仙鶴行時歩又輕方寸瑩然無一事¶
<pb:KR4h0140_WYG_365-23b>¶
水聲來似玉琴聲¶
　　　荅裴令公雪中訝白二十二與諸公不相訪之¶
　　　什¶
玉樹瓊樓滿眼新的知開閤待諸賔遲遲未(一作/來)去非¶
無意擬作梁園坐右人¶
　　　吳方之見示聽江西故吏朱幼恭歌三篇頗有¶
　　　懷故林之想吟諷不足因而和之(一作和人憶/江西故吏歌)¶
侯家故吏歌聲發逸處能髙怨處低今嵗洛中無雨雪¶
<pb:KR4h0140_WYG_365-24a>¶
眼前風景是江西¶
　　　裴令公見示誚樂天寄奴買馬絶句斐然仰和¶
　　　且戲樂天¶
常奴安得似方回爭望追風絶足來若把翠娥酬騄耳¶
(一作/駬)始知天下有竒才¶
　　　酬思黯代書見戲(一作酬牛/相見寄)¶
官冷如漿病滿身凌寒不易過(一作/遇)天津少年留取(一/作)¶
(守/)多情興請待花時作主人¶
<pb:KR4h0140_WYG_365-24b>¶
　　　荅張侍御賈喜再登科後自洛赴上都贈别¶
又被時人寫姓名春風引路入京城知君憶得前身事¶
分付鶯花與後生¶
　　　赴連州途經洛陽諸公置酒相送張員外賈以¶
　　　詩見贈率爾酬之¶
謫在三湘最逺州邉鴻不到水南流如今暫寄罇前笑¶
明日辭君歩歩愁¶
　　　贈元九侍御文石枕以詩奬之¶
<pb:KR4h0140_WYG_365-25a>¶
文章似錦氣如虹宜薦華簪緑殿中縱使凉飇生旦夕¶
猶堪拂拭愈頭風¶
　　　酬元九院長自江陵見寄¶
無事尋花至仙境等閒栽樹比封君金門通籍眞多士¶
黄紙除書每日聞¶
　　　酬楊侍郎憑見寄¶
翔鸞闕底謝皇恩纓上滄浪舊水㾗疎傅揮金忽相憶¶
逺擎長句與招魂¶
<pb:KR4h0140_WYG_365-25b>¶
　　　酬馬大夫登洭口戍見寄(一作酬海南馬大夫/一作滙口一作涯口)¶
新辭將印拂朝纓臨水登山四體輕猶念天涯未歸客¶
瘴雲深處守孤城¶
　　　答楊八敬之絶句(楊時亦/謫居)¶
飽霜孤竹聲偏切帶火焦桐韻本悲今日知音一留聽¶
是君心事(一作/手)不平時¶
　　　重寄表臣二首¶
對酒臨流奈别何君今已醉(一作/貴)我蹉跎分明記取星¶
<pb:KR4h0140_WYG_365-26a>¶
星鬢他日相逢應更多¶
世間人事有何窮過後思量盡是空早晩同歸洛陽陌¶
卜隣湏(一作/願)近祝雞翁¶
　　　重寄絶句(一作寄唐/州楊八)¶
淮西既是平安地鴉路今無羽檄飛聞道唐州最清静¶
戰場耕盡野花稀¶
　　　酬楊八副使將赴湖南途中見寄一絶¶
知逐征南冠楚材逺勞書信到陽臺明朝若上(一作/到)君¶
<pb:KR4h0140_WYG_365-26b>¶
山上(一作/望)一道巴江自此來¶
　　　遥和韓睦州元相公二君子¶
玉人紫綬相輝映却要霜鬚(一作/髯)一兩莖其奈無成空¶
老去每臨明鏡若為情¶
　　　吳興敬郎中見惠斑竹杖兼示一絶聊以謝之¶
一莖炯炯琅玕色數節重重玳瑁文拄到髙山未登處¶
青雲路上願逢君¶
　　　奉和裴令公夜宴¶
<pb:KR4h0140_WYG_365-27a>¶
天下蒼生望不休東山雖有但時游從(一作/後)來海上仙¶
桃樹肯逐人間風露秋¶
　　　秋夜安國觀聞笙¶
織女分明銀漢秋桂枝梧葉共颼飀月露滿庭人寂寂¶
霓裳一曲在髙樓¶
　　　酬僕射牛相公晉國池上别後至甘棠館忽夢¶
　　　同游因成口號見寄¶
已嗟池上别魂驚忽報夢中攜手行此夜獨歸還乞夢¶
<pb:KR4h0140_WYG_365-27b>¶
老人無睡到天明¶
　　　裴侍郎大尹雪中遺酒一壺兼示喜眼疾平一¶
　　　絶有閒行把酒之句斐然仰酬¶
巻盡輕雲月更明金箆不用且閒行若傾家醸招來客¶
何必池塘春草生¶
　　　和滑州李尚書上已憶江南禊事¶
白馬津頭春日遲沙州歸鴈拂旌旗柳營唯有軍中戯¶
不似江南三月時¶
<pb:KR4h0140_WYG_365-28a>¶
　　　酬桞柳州家雞之贈¶
日日臨池弄小雛還思寫論付官奴柳家新様元和脚¶
且盡薑芽歛(一作/劒)手徒¶
　　　荅前篇¶
小兒㺯筆不能嗔涴壁書窓且當(一作/賞)勤聞彼夢熊猶¶
未兆女中誰是衞夫人¶
　　　荅後篇¶
昔日慵工記姓名逺勞辛苦冩西京近來漸有臨池興¶
<pb:KR4h0140_WYG_365-28b>¶
為報元常欲抗行¶
　　　重荅柳柳州¶
弱冠同懐長者憂臨岐回想盡悠悠耦耕若便遺身老¶
黄髮相看萬事休¶
　　　登清暉(一作/輝)樓¶
潯陽江色潮添滿彭蠡秋聲鴈送來南望廬山千萬仞¶
共誇新出棟梁材¶
　　　赴和州於武昌縣再遇毛仙翁十八兄因成一¶
<pb:KR4h0140_WYG_365-29a>¶
　　　絶¶
武昌山下蜀江東重向仙舟見葛洪又得案前親禮拜¶
大羅天訣玉函封¶
　　　寄毘陵楊給事三首¶
揮毫起制來東省躡足修名謁外臺好著櫜鞬莫惆悵¶
出文入武是全才¶
曽主魚書輕刺史今朝自請左魚來青雲直上無多地¶
却要斜飛取勢回¶
<pb:KR4h0140_WYG_365-29b>¶
東城南陌昔同游坐上無人第二流屈指如今已零落¶
且湏歡喜(一作/笑)作鄰州¶
　　　陪崔大尚書及諸閣老宴杏園¶
更將何面上春臺百事無成老又催唯有落花無俗態¶
不嫌憔悴滿頭來¶
　　　曹剛¶
大弦嘈囋小弦清噴雪含風意思生一聽曹剛弹薄媚¶
人生不合出京城¶
<pb:KR4h0140_WYG_365-30a>¶
　　　寄湖州韓中丞¶
老郎日日憂蒼鬢逺守年年厭白蘋終日相思不相見¶
長頻(一作/願)相見是何人¶
　　　楊柳枝¶
揚子江頭烟景迷隋家宫樹拂金堤嵯峨猶有(一作/是)當¶
時色半蘸波中水鳥棲¶
　　　田順郎歌¶
清歌不是世間音玉殿嘗聞(一作/開)稱主心唯有順郎全¶
<pb:KR4h0140_WYG_365-30b>¶
學得一聲飛出九重深¶
　　　夜聞商人船中箏¶
大艑髙帆一百尺新聲促柱十三弦揚州市裏商人女¶
來占江西明月天¶
　　　聞道士彈思歸引¶
仙公(一作/翁)一奏思歸引逐客初聞自泫然莫怪殷勤悲¶
此曲越聲長苦已三年¶
　　　喜康將軍見訪¶
<pb:KR4h0140_WYG_365-31a>¶
謫居愁寂似幽棲百草當門茅舎低夜獵將軍忽相訪¶
鷓鴣驚起繞籬啼¶
　　　贈劉景擢第¶
湘中才子是劉郎望在長沙住桂陽昨日鴻都新上第¶
五陵年少譲清光¶
　　　赴連山途次徳宗山陵寄張員外¶
常時並冕奉天顔委佩低簮彩仗間今日獨來張樂地¶
萬重雲水望橋山¶
<pb:KR4h0140_WYG_365-31b>¶
　　　嘗茶¶
生拍芳叢鷹觜芽老郎封寄謫仙家今宵更有湘江月¶
照出菲菲滿盌花¶
　　　梁國祠¶
梁國三郎威徳尊女巫簫鼓走鄉村萬家長見空山上¶
雨氣蒼茫生廟門¶
　　　望洞庭¶
湖光秋月两相和潭面無風鏡未磨遥望洞庭山水翠¶
<pb:KR4h0140_WYG_365-32a>¶
(一作山/翠色)白銀(一作/雲)盤裏一青螺¶
　　　楊柳枝¶
春江一曲柳千條二十年前舊板橋曾與羙人橋上别¶
恨無消息到今朝¶
　　　樓上¶
江上樓髙二十梯梯梯登徧與雲齊人從别浦經年去¶
天向平蕪盡處低¶
　　　洛濵病卧户部李侍郎見惠藥物謔以文星之¶
<pb:KR4h0140_WYG_365-32b>¶
　　　句斐然仰謝¶
隱几支頤對落暉故人書信到柴扉周南留滯商山老¶
星象如今屬少微¶
　　　故洛城古牆¶
粉落椒飛知幾春風吹雨灑旋成塵莫言一片危基在¶
猶過無窮來往人¶
　　　句¶
湖上収宿雨　故國思如此若為天外心(寄白公竝見/張為主客圖)¶
<pb:KR4h0140_WYG_365-33a>¶
　東屯滄海濶南譲洞庭寛(秋水詠/見紀事)翠粒照晴露(見侯/鯖録)¶
　　銀花垂院牓翠羽撼絛鈴(雪見天/中記)¶
　¶
　¶
　¶
　¶
　¶
　¶
<pb:KR4h0140_WYG_365-33b>¶
　¶
　¶
　¶
　¶
　¶
　¶
　¶
御定全唐詩巻三百六十五¶
