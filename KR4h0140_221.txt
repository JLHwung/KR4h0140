# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.165099
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百二十一
<pb:KR4h0140_WYG_221-1a>¶
　欽定四庫全書¶
御定全唐詩卷二百二十一¶
　　杜甫¶
　　　　杜鵑¶
　西川有杜鵑東川無杜鵑涪萬(一作/南)無杜鵑雲安有杜¶
　鵑我昔遊錦城結廬錦水邊有竹一頃餘喬木上參天¶
　杜鵑暮春至哀哀叫其間我見常再拜重是古帝魂生¶
　子百鳥巢百鳥不敢嗔(一作/喧)仍爲餧其子禮若奉至尊¶
<pb:KR4h0140_WYG_221-1b>¶
　鴻雁及羔羊有禮太古前行飛與跪乳識序如(一作/又)知¶
　恩聖賢古(一作/吾)法則付與(一作/之)後世傳君看禽鳥情猶¶
　解事杜鵑今忽暮春間值我病經年身病不能拜淚下¶
　如逬泉(舊注上皇幸蜀還肅宗以李輔國離間遷之西/内悒悒而崩此詩感是而作但首四句有無互)¶
　(見不知何義夏竦謂是詩序亦無解黄希吳曾引樂府/郭東亦有樵郭西亦有樵魚戲蓮葉東魚戲蓮葉西謂)¶
　(甫正用此格詩體則然義終難辨至/王誼伯分指當時刺史尤穿鑿可笑)¶
　　　　客居¶
　客居所居堂前江後山根下塹萬尋岸蒼濤鬱飛飜蔥¶
<pb:KR4h0140_WYG_221-2a>¶
青衆木梢邪竪雜石痕子規晝夜啼壯士斂精魂峽開¶
四千里水合數百源人虎相半居相傷終兩存蜀麻久¶
不來吳鹽擁荆門西南失大將(謂郭英乂爲/崔旰所殺)商旅自星¶
奔今又降元戎(時以杜鴻/漸爲蜀帥)已聞動行軒舟子候利涉亦¶
憑節制尊我在路中央生理不得論臥愁病脚廢徐步¶
視小園短畦帶碧草悵望思王孫鳳隨其皇去籬雀暮¶
喧繁覽物想故國十年别荒(一作/鄉)邨日暮歸幾翼北林¶
空自昏安得覆八溟爲君洗乾坤稷契易爲力犬戎何¶
<pb:KR4h0140_WYG_221-2b>¶
足吞儒生老無成臣子憂四番(一作藩一/作思翻)篋中有舊筆¶
情至時復援¶
　　　客堂¶
憶昨離少城而今異楚蜀舍舟復深山窅窕一林麓棲¶
泊雲安縣消中内相毒舊疾甘載(一作戰/一作再)來衰年得(一/作)¶
(弱/)無足死爲殊方鬼頭白免短促老馬終望雲南雁意¶
在北别家長兒女欲起慙筋力客堂序節改具物對羈¶
束石暄蕨芽紫渚秀蘆筍綠巴鶯(一作/稼)紛未稀徼麥早¶
<pb:KR4h0140_WYG_221-3a>¶
向熟悠悠日動江漠漠春辭木臺郎選才俊自顧亦已¶
極(嚴武奏甫爲參謀檢/校尚書工部員外郎)前輩聲名人埋没何所得居然¶
綰章紱受性本幽獨平生憇息地必種數竿竹事業只¶
濁醪營葺但草屋上公(即指/嚴武)有記者累奏資薄禄主憂¶
豈濟時身逺彌曠職循(一作/修)文廟算正獻可天衢直尚¶
想趨朝廷毫髪裨社稷形骸今若是進退委行色¶
　　　石硏詩(原注平/侍御者)¶
平公今詩伯秀發吾所羨奉使三峽中長嘯得石硏巨¶
<pb:KR4h0140_WYG_221-3b>¶
璞禹鑿餘異狀君獨見其滑乃波濤其光或雷電聫坳¶
各盡墨多水遞隱現揮灑容數人十手可對面比公頭¶
上冠貞(一作/正)質未爲賤當公賦佳句況得終清宴公含¶
起草姿不逺明光殿致於丹青地知汝隨顧眄¶
　　　水閣朝霽奉簡嚴雲安(一作雲安/嚴明府)¶
東城抱春岑江閣鄰石面崔嵬晨雲白朝旭(一作/日)射芳¶
甸雨檻臥花叢風牀展書卷(一作/輕幔)鉤簾宿鷺起丸藥流¶
鶯囀呼婢取酒壺續兒誦文選晩交嚴明府矧此數相¶
<pb:KR4h0140_WYG_221-4a>¶
見¶
　　　贈鄭十八賁(雲安/令)¶
溫溫士君子令我懷抱盡靈芝冠衆芳安得闕親近遭¶
亂意不歸竄身跡非隱細人尚姑息吾子色愈謹髙懷¶
見物理識者安肻哂卑飛欲何待捷徑應未忍示我百¶
篇文詩家一標準羇離交屈宋牢落值顔閔水陸迷畏¶
(一作/長)途藥餌駐修軫古人日以逺青史字不泯歩趾詠¶
唐虞追隨飯葵堇數杯資好事異味煩縣尹心雖在朝¶
<pb:KR4h0140_WYG_221-4b>¶
謁力與願矛盾抱病排金門衰容豈爲敏¶
　　　三韻三篇¶
髙馬勿唾(一作/捶)面長魚無損鱗辱馬馬毛焦困魚魚有¶
神君看磊落士不肻易其身¶
蕩蕩萬斛船影若揚(一作/揺)白虹起檣必椎牛挂席集衆¶
功自非風動天莫置大水中¶
烈(一作/列)士惡多門小人自同調名利茍可取殺身傍權¶
要何當官曺清爾輩堪一笑¶
<pb:KR4h0140_WYG_221-5a>¶
　　　青絲(青絲白馬用侯景/事以比僕固懐恩)¶
青絲白馬誰家子麤豪且逐風塵起不聞漢主放妃嬪¶
(肅代二宗曾/兩放宫嬪)近靜潼闗埽蠭蟻殿前兵馬破汝時十月¶
即爲韲粉期未(一作/不)如(一作/知)面縛歸金闕萬一皇恩下¶
玉墀¶
　　　近聞(永泰元年郭子儀與囘紇約共擊吐/蕃次年二月吐蕃來朝詩紀其事)¶
近聞犬戎逺遁逃牧馬不敢侵臨洮渭水逶迤白日淨¶
隴山蕭瑟秋雲髙崆峒五原亦無事北庭數有關中使¶
<pb:KR4h0140_WYG_221-5b>¶
似聞贊普(吐蕃稱王爲贊普/相爲大論小論)更求親舅甥和好應難棄¶
(文成金城二公/主先後降吐蕃)¶
　　　蠶榖行¶
天下郡國向萬城無有一城無甲兵焉得鑄甲作農器¶
一寸荒田牛得耕牛盡(一作/得)耕(一本有/田字)蠶亦成不勞烈¶
士淚滂沱男榖女絲行復歌¶
　　　折檻行¶
嗚呼房魏不復見秦王學士時難羨青衿胄子困泥塗¶
<pb:KR4h0140_WYG_221-6a>¶
白馬將軍若雷電千載少似朱雲人至今折檻空嶙峋¶
婁公不語宋公語尚憶先皇容直臣(永泰二年以觀軍/容使左監門衛大)¶
(將軍魚朝恩判國子監事故曰青衿冑子困泥塗白馬/將軍若雷電當時大臣箝口效婁師徳之畏遜而不能)¶
(繼宋璟之忠讜/故以折檻爲諷)¶
　　　引水¶
月峽瞿塘雲作頂亂石崢嶸俗無井雲安酤水奴僕悲¶
魚復移居心力省白帝城西萬竹蟠接筒引水喉不乾¶
人生留滯生理難斗水何直百憂寛¶
<pb:KR4h0140_WYG_221-6b>¶
　　　古栢行(此䕫州諸葛廟栢即䕫州十絶句所云/武侯祠堂不可忘中有松柏參天長也)¶
孔明廟前(一作/堦)有老柏柯如青銅根如石霜(一作/蒼)皮溜¶
雨(一作/水)四十圍黛色參天二千尺君臣巳與時際㑹樹¶
木猶爲人愛惜雲來氣接巫峽長月(一作/日)出寒通雪山¶
白憶昨路繞錦亭(一作/城)東先主武侯同閟宫崔嵬枝幹¶
郊原古窈窕丹青户牖空落落盤踞雖得地冥冥孤髙¶
多烈風扶持自是神明力正直原因造化功大厦如傾¶
要梁棟萬牛囘首丘山重不露文章世已驚未辭翦伐¶
<pb:KR4h0140_WYG_221-7a>¶
誰能送苦心豈免容螻蟻香(一作/密)葉終(一作/曾)經(一作/驚)宿¶
鸞鳳志士幽人莫怨嗟(一作/傷)古來材大難爲(一作/皆難)用¶
　　　縛雞行¶
小奴縛雞向市賣雞被縛急相喧争家中厭雞食蟲蟻¶
不知雞賣還遭烹蟲雞於人何厚薄吾叱奴人解其縛¶
雞蟲得失無了時注目寒江倚山閣¶
　　　負薪行¶
䕫州處女髮半華四十五十無夫家更遭喪亂嫁不售¶
<pb:KR4h0140_WYG_221-7b>¶
一生抱恨堪(一作/長)咨嗟土風坐男使女立應(一作/男)當門¶
户女出入十猶(一作/有)八九負薪歸賣薪得錢應(一作/當)供¶
給至老雙鬟(一作/鐶)只垂頸野花山葉銀釵竝筋力登危¶
集市門死生射利兼鹽井面妝首飾雜啼痕地褊衣寒¶
困石根若道巫山女麤醜何得此(一作/北)有昭君邨(邨連/巫峽)¶
(有昭君宅宅旁有/𢷬練石傍香溪)¶
　　　最能行¶
峽中丈夫絕輕死少在公門多在水富豪有錢駕大舸¶
<pb:KR4h0140_WYG_221-8a>¶
貧窮取給行艓(音葉舟小/如葉也)子小兒學問止論語大兒結¶
束隨商旅攲帆側柁入波濤撇漩捎濆無險阻朝發白¶
帝暮江陵頃來目擊信有徵瞿塘漫天虎鬚(一作/眼)怒歸¶
州長年(蜀中呼柁師/爲長年三老)行(一作/與)最能此鄉之人氣(一作/器)量¶
窄誤競南風疎北客若道土(一作/士)無英俊才何得山有¶
屈原宅(宅在秭/歸縣北)¶
　　　寄裵施州(裵冕坐李輔國/貶施州刺史)¶
廊廟之具裵施州宿昔一逢無此(一作/比)流金鐘大鏞在¶
<pb:KR4h0140_WYG_221-8b>¶
東序冰壺玉衡(一作/珩)懸清秋自從相遇感(一作/減)多病三¶
嵗爲客寛邊愁堯有四岳明至理漢二千石眞分憂幾¶
度寄書白鹽北苦寒贈我青羔(一作絲/一作縑)裘霜雪囘光避¶
錦袖龍蛇(一作/蛟龍)動篋蟠銀鉤紫衣使者辭(一作/辟)復命再¶
拜故人謝佳政將老已失子孫憂後來況接才華盛(英/華)¶
(此句下有遥憶書/樓碧池映七字)¶
　　　鄭典設自施州歸¶
吾憐滎陽秀冒暑初有適名賢慎所出(一作/出處)不肻妄行¶
<pb:KR4h0140_WYG_221-9a>¶
役旅兹殊俗逺(一作/還)竟以屢空迫南謁裵施州氣合無¶
險僻攀援懸根木登頓入天(一作/矢)石青山自一川城郭¶
洗憂慽聽子話此邦令我心恱懌其俗則(一作/甚)純樸不¶
知有主客溫温諸侯門禮亦如古昔敕廚倍常羞(冕性/侈靡)¶
(好尚車服/營珍饌)杯盤頗狼藉時雖屬喪亂事貴賞(一作/當)匹敵¶
中宵愜良㑹裵鄭非逺戚羣書一萬卷博涉供務隙他¶
日辱銀鉤森疎見矛㦸倒屣喜旋歸畫地求(一作/來)所歴¶
乃聞風土質又重田疇闢刺史似寇恂列郡宜競惜(一/作)¶
<pb:KR4h0140_WYG_221-9b>¶
(借音/迹)北風吹瘴癘羸老思散策渚拂蒹葭塞(一作/寒)嶠穿¶
蘿蔦羃此身仗兒僕髙興潛有激孟冬方首路強飯取¶
崖壁歎爾疲駑駘汗溝(馬中/脊)血不赤終然僃外飾駕馭¶
何所益我有平肩輿前途猶準的翩翩入鳥道庶脱蹉¶
跌厄¶
　　　柴門¶
孤(一作/泛)舟登瀼西囘首望兩崖東城乾旱天其氣如焚¶
柴長影沒窈窕餘光散唅呀大江蟠嵌根歸海成一家¶
<pb:KR4h0140_WYG_221-10a>¶
下衝割坤軸竦壁攢鏌鋣蕭颯灑秋色氛(一作/氣)昏霾日¶
車峽(一作峓廣溪/乃三峽之首)門自此始最窄容浮查禹功翊造化¶
疏鑿就攲斜巨(一作/巴)渠決太古衆水爲長蛇風煙渺吳¶
蜀舟楫通鹽麻我今逺遊子飄轉混泥沙萬物附本性¶
約(一作/䖏)身(一作/性)不願(一作/欲)奢茅棟蓋一牀清池有餘花¶
濁醪與脫粟在服無咨嗟山荒人民少地僻日夕佳貧¶
病(一作/賤)固其常富貴任生涯老於干戈際宅幸蓬蓽遮¶
石亂上雲氣杉清(一作/青)延月(一作/日)華賞妍又分外理愜¶
<pb:KR4h0140_WYG_221-10b>¶
夫何誇足了垂白年敢居髙士差書此豁平昔囘首猶¶
暮霞¶
　　　貽華陽柳少府¶
繫馬喬木間問人野寺門柳侯披衣笑(一作/嘯)見我顔色¶
温並坐石下堂(一作堂下石/一作石堂下)俛視大江奔火雲洗月露¶
絶壁上朝暾自非曉相訪觸熱生病根南方六七月出¶
入異中原老少多暍死汗踰水漿飜俊才得之子筋力¶
不辭煩指揮當世事語及戎馬存涕淚(一作/流涕)濺我裳悲¶
<pb:KR4h0140_WYG_221-11a>¶
氣(一作/風)排帝閽鬱陶抱長策義仗知者論吾衰臥江漢¶
但媿識璵璠文章一小技於道未爲尊起予幸斑白因¶
是託子孫俱客古信州(䕫本梁/信州)結廬依毁垣相去四五¶
里徑微山葉繁時危挹佳士況免軍旅喧醉從趙女舞¶
歌鼓秦人盆子壯顧我傷我驩兼淚痕餘生如過鳥故¶
里今空邨¶
　　　雷¶
大旱山岳燋密雲復無(一作/覆如)雨南方瘴癘地罹此農事¶
<pb:KR4h0140_WYG_221-11b>¶
苦封内必舞雩峽中喧擊鼓眞龍竟寂莫土梗(土人/也)空¶
俯僂(一作/僂俯)吁嗟公私病稅斂缺不補故老仰面啼瘡痍¶
向誰數暴尫或前聞鞭巫非稽古請先偃甲兵處分聽¶
人主萬邦但各業一物休盡取水旱其數(一作/數至)然堯湯¶
免親覩上天鑠金石羣盜亂豺虎二者存一端愆陽不¶
猶愈昨宵殷其雷風過齊萬弩復吹霾翳散虛覺神靈¶
聚氣暍腸胃融汗滋(一作/濕)衣裳汚(一作/腐)吾衰尤(一作/猶)拙¶
計(一作/計拙)失望築場圃¶
<pb:KR4h0140_WYG_221-12a>¶
　　　火¶
楚(一作/焚)山經月火大旱則斯舉舊俗燒蛟(一作/蛇)龍驚惶¶
致雷雨爆嵌魑魅泣崩凍嵐隂昈(西京賦赫昈昈以𢎞/敞昈赤文音户火焚)¶
(凍崩而嵐/隂皆赤也)羅落沸百泓根源皆萬(一作/太)古青林一灰燼¶
雲氣無處所入夜殊(一作/珠)赫然新秋照牛女風吹巨燄¶
作河櫂(一作澹/一作漢)騰(一作/勝)煙柱勢欲焚崐崘光彌焮(香靳/切左)¶
(傳行火所/焮炙也)洲渚腥至焦長蛇聲吼(一作/吼争)纏猛虎神物已¶
髙飛不(一作/只)見石與土爾寧要謗讟憑此近熒侮薄關¶
<pb:KR4h0140_WYG_221-12b>¶
長吏憂甚昧至精主逺遷誰撲滅將恐及環堵流汗臥¶
江亭更深氣如縷¶
　　　七月三日亭午巳後較熱退晩加小凉穩睡有¶
　　　詩因論壯年樂事戲呈元二十一曹長¶
今兹商用事餘熱亦己未衰年旅炎方生意從此活亭¶
午減汗流北鄰耐人聒晩風爽烏匼(烏匼當作㡊巾也/至匼字乃匼匝鮑)¶
(昭詩銀屏匼匝甫詩馬頭金匼匝/又盧杞匼匝取容俱不以言巾)筋力蘇摧折閉目踰¶
十旬大江不止渴退藏恨雨師健步聞(一作/供)旱魃園蔬¶
<pb:KR4h0140_WYG_221-13a>¶
抱金玉無以供采掇密雲雖聚散徂暑終(一作/經)衰歇前¶
聖眘焚巫武王親救暍隂陽相主客時序遞囘斡灑落¶
唯清秋昏霾一空闊蕭蕭紫塞雁南向欲行列歘思紅¶
顔日霜露凍階闥胡馬挾雕弓嗚弦不虛發長鈚(箭雙/葉曰)¶
(鈚/)逐(一作/及)狡兔突羽當滿月惆悵白頭吟蕭條游俠窟¶
臨軒望山閣縹緲安可越髙人鍊丹砂未念將朽骨少¶
壯跡頗疎歡樂曾倏忽杖藜風塵際老醜難翦拂吾子¶
得神仙本是池中物賤夫美一睡煩促嬰詞筆¶
<pb:KR4h0140_WYG_221-13b>¶
　　　牽牛織女¶
牽牛出河西織女處其東萬古永相望七夕誰見同神¶
光(一作/仙)意(一作/竟)難候此事終蒙朧颯然精靈合何必秋¶
遂通(一作/逢)亭亭新妝立龍駕具曾空(一作/穹)世人亦爲爾¶
祈請走兒童稱家隨豐儉白屋逹公宫膳夫翊堂殿鳴¶
玉淒房櫳曝衣徧天下曵月揚微風蛛絲小人態曲綴¶
(一作/掇)𤓰果中初筵&KR0008;重露日出甘所終(一作/從)嗟汝未嫁¶
女秉心鬱忡忡防身動如律竭力機杼中雖無姑舅事¶
<pb:KR4h0140_WYG_221-14a>¶
敢昧織作功明明君臣契咫尺或未容義無棄禮法恩¶
始夫婦恭小大有佳期戒之在至公方圓茍齟齬丈夫¶
多英(一作勿/替丈夫)雄¶
　　　毒熱寄簡崔評事十六弟¶
大暑(一作/火)運金氣荆揚不知秋林下有塌翼水中無行¶
舟千室但埽地閉闗人事休老夫(一作/大)轉不樂旅次兼¶
百憂蝮蛇暮偃蹇空牀難暗投炎宵惡明燭況乃懐舊¶
丘開襟仰内弟(一作/第)執熱露白頭東帶負芒刺接居成¶
<pb:KR4h0140_WYG_221-14b>¶
阻脩何當清霜飛㑹子臨江樓載聞大易義諷興(一作/咏)¶
詩家流藴藉異時輩檢身非茍求皇皇使臣體信是徳¶
業優楚材擇杞梓漢苑歸驊騮短章達我心理爲(一作/待)¶
識者籌¶
　　　殿中楊監見示張旭草書圖(殿中監掌天子服/御事楊監謂楊炎)¶
斯人巳云亡草聖祕難得及兹煩見示滿目一淒惻悲¶
風生微綃萬里起古色鏘鏘鳴玉動落落羣松直連山¶
蟠其間溟漲與筆力有練實先書臨池眞盡墨俊拔爲¶
<pb:KR4h0140_WYG_221-15a>¶
之主暮年思轉極未知張王後誰並百代則嗚呼東吳¶
精(李頎贈張顚詩皓首/窮草𨽻時稱太湖精)逸氣感清識楊公拂篋笥舒卷¶
忘寢食念昔揮毫端不獨觀酒徳¶
　　　楊監又出畫鷹十二扇¶
近時馮紹正(官少府監/善畫鷹鳥)能畫鷙鳥様明公出此圖無乃¶
傳其狀殊姿各獨立清絶心有向(一作/尚)疾禁千里馬氣¶
敵萬人將憶昔驪山宫冬移含元仗天寒大羽獵此物¶
神俱王當時無凡材百中皆用壯粉墨形似間識者一¶
<pb:KR4h0140_WYG_221-15b>¶
惆悵干戈少暇日眞骨老崖嶂爲君除狡兔㑹是飜(一/作)¶
(飛/)韝上¶
　　　送殿中楊監赴蜀見相公(杜鴻漸鎭蜀辟/楊炎爲判官)¶
去水絕還波洩雲無定姿人生在世間聚散亦暫時離¶
别重相逢偶然豈定(一作/足)期送子清秋暮風物(一作/動)長¶
年悲豪俊貴勲業邦家頻出師相公鎭梁益軍事無孑¶
遺觧榻再見今用才復擇誰況子巳髙位爲郡得固辭¶
難拒供給費愼哀漁奪私干戈未甚息紀綱正所持泛¶
<pb:KR4h0140_WYG_221-16a>¶
舟巨石横登陸草露滋山門日易久(一作/夕)當念居者思¶
　　　贈李十五丈别(李祕書/文嶷)¶
峽人鳥獸居其室附層顚下臨不測江中有萬里船多¶
病紛倚薄少留改歲年絕域誰慰懷開顔喜名賢孤陋¶
忝末親等級敢比肩人生意頗(一作/氣)合相與襟袂連一¶
日兩遣(一作/遣兩)僕三日一共(一作/共一)筵揚論展寸心壯筆過¶
飛泉𤣥成美價存子山舊業傳不聞八尺軀常受衆目¶
憐且爲辛苦行蓋被生事牽北囘白帝欋南入黔陽天¶
<pb:KR4h0140_WYG_221-16b>¶
汧公(李勉封/汧國公)制方隅迥出諸侯先封内如太古時危獨¶
蕭然清高金莖(一作/掌)露(一作/莖掌)正直朱絲絃昔在堯四岳¶
今之黄潁川于邁恨不同所思無由宣山深水增波解¶
榻秋露懸客遊雖云久主要(一作/亦思)月再圓晨集風渚亭¶
醉操雲嶠篇丈夫貴知已歡罷念歸旋¶
　　　西閣曝日¶
凛冽倦𤣥冬負暄嗜飛閣羲和流徳澤顓頊媿倚薄毛¶
髪具(一作/且)自和(一作/私)肌膚潛沃若太陽信深仁衰氣歘¶
<pb:KR4h0140_WYG_221-17a>¶
有託欹傾煩注眼容易收病脚流離(一作/瀏漓)木杪(一作/梢)猨¶
翩蹮山顚鶴用(一作/朋)知苦聚散哀樂日(一作/亦)已作(一作/昨)¶
即事㑹賦詩人生忽如昨(一作/錯)古來遭喪亂賢聖盡蕭¶
索胡爲將暮年憂世心力弱¶
　　　課伐木(幷序/)¶
　　課𨽻人伯夷幸(一作/辛)秀信行等入谷斬隂木人日¶
　　四根止維條伊枚正直挺然晨征暮返委積庭内¶
　　我有藩籬是缺是補載伐篠簜伊仗(一作/杖)支持則¶
<pb:KR4h0140_WYG_221-17b>¶
　　旅次於小安山有虎知禁若恃𤓰牙之利必昏黑¶
　　樘(一作撐/一作搪)突䕫人屋壁列(一作/例)樹白菊(一作/萄)鏝爲¶
　　牆實以竹示式遏爲與虎近混淪乎無良賓客憂¶
　　(一作/齒)害馬之徒茍活爲幸可嘿息已作詩示宗武¶
　　(一作/文)誦¶
長夏無所爲客居課奴(一作/童)僕清晨飯其腹(一作/腸)持斧¶
入白谷青冥曾巓後十里斬隂木人肩四根巳亭午下¶
山麓尚聞丁丁聲功課日各足蒼皮成委積(一作/積委)素節¶
<pb:KR4h0140_WYG_221-18a>¶
相照燭藉汝跨小籬當仗(一作杖/一作材)苦(一作/若)虛竹空荒咆¶
熊羆乳獸待人肉不示知禁情豈惟干戈哭城中賢府¶
主(當是柏都/督茂琳)處貴如白屋蕭蕭理體淨蠭蠆不敢毒虎¶
穴連里閭隄防舊風俗泊舟滄江岸久客愼所觸舍西¶
崖嶠壯雷雨蔚含蓄牆宇資屢(一作/累)修衰年怯幽獨爾¶
曺輕執熱爲我忍煩促秋光近青岑季月當泛菊報之¶
以微寒共給酒一斛¶
　　　園人送𤓰¶
<pb:KR4h0140_WYG_221-18b>¶
江間雖炎瘴𤓰熟亦不早柏公鎭䕫國滯務兹(一作/資)一¶
埽食新先戰士共少及溪(一作/窮)老傾筐蒲鴿青滿眼顔¶
色好竹竿接嵌竇引注來鳥道沈浮亂水玉愛惜如芝¶
草落刃嚼冰霜開懷慰枯槁許以秋蔕除仍看小童(一/作)¶
(兒/)抱(一作/飽)東陵(一作/溪)跡蕪絶楚漢休征討園人非故侯¶
種此何草草¶
　　　信行逺修水筒(原注引/水筒)¶
汝性不茹葷清靜僕夫内秉心識本(一作/根)源於事少滯¶
<pb:KR4h0140_WYG_221-19a>¶
礙雲端水筒坼林表山石碎觸熱藉子修通流與廚㑹¶
往來四十里荒險崖谷大日曛驚未餐(一作/食)貌赤媿相¶
對浮瓜供老病裂餅嘗所愛於斯荅恭謹足以殊殿最¶
詎要方士符何假將軍蓋(一作/佩)行諸直如筆用意﨑嶇¶
外¶
　　　槐葉冷淘¶
青青髙槐葉采掇付中廚新麪來近市汁滓宛相俱入¶
鼎資過熟加餐愁欲無碧鮮俱照箸香飯兼苞蘆經齒¶
<pb:KR4h0140_WYG_221-19b>¶
冷於雪勸人投此(一作/比)珠願隨金騕褭走置錦屠蘇(又/作)¶
(廜㢝平屋也又酒名屠蘇/昔人居屠蘇造酒故名)路逺思恐泥興深終不渝獻¶
芹則小小薦藻明區區萬里露寒殿開冰清玉壺若王¶
納凉晩此味亦時須¶
　　　行官張望補稻畦水歸(行官是行田者韓愈/書有行官自南來)¶
東屯大江北(一作枕/大江)百頃平若案六月青稻多千畦碧¶
泉亂插秧適云已引溜加溉灌更僕往方塘&KR1177;渠當斷¶
岸公私各地著浸潤無天旱主守問家臣分明(一作/朋)見¶
<pb:KR4h0140_WYG_221-20a>¶
溪伴(一作/畔)芉芊(一作芊芊/一作竿竿)炯翠羽剡剡生(一作/向)銀漢鷗¶
鳥鏡裏來闗山雲邊看秋菰成黑米精鑿(一作/榖)傳(一作/傅)¶
白粲(漢書注擇米/使白粲粲然)玉粒足晨炊紅鮮(江浙以紅/米爲紅鮮)任霞散¶
終然添旅食作苦期壯觀遺穂及衆多我倉戒滋蔓¶
　　　催宗文樹雞柵¶
吾衰怯行邁旅次展崩迫愈風傳烏雞秋卵方漫喫自¶
春生成者隨母向百翮驅趁制不禁喧呼山腰宅課奴¶
殺青竹終日憎(一作增/一作帽)赤幘(搜神記一書生明術數夜/半宿安陽城南亭有赤幘)¶
<pb:KR4h0140_WYG_221-20b>¶
(者過生曰此西/舍老雄雞也)蹋藉盤案飜塞蹊使之隔牆東有隙(一/作)¶
(閒/散)地可以樹髙柵避熱時來(一作/未)歸問兒所爲跡織籠¶
曹其内令入不得擲稀間可(一作/苦)突過觜爪(一作/距)還汚¶
席我寛螻蟻遭彼免狐貉厄應宜各長幼自此均勍敵¶
籠柵念有修近身見(一作/知)損益明明領處分一一當剖¶
析不昧風雨晨亂離減憂慼其流則凡鳥其氣心匪石¶
倚賴窮歲晏撥煩去(一作/及)氷釋未似尸鄉翁(祝雞翁居/洛陽尸鄉)¶
(北山/下)拘留蓋阡陌¶
<pb:KR4h0140_WYG_221-21a>¶
　　　園官送菜(幷序/)¶
　　園官送菜把本數日闕矧苦苣馬齒掩乎嘉蔬傷¶
　　小人妒害君子菜不足道也比而作詩¶
清晨蒙(一作/送)菜把常荷地主(即送瓜詩/柏都督)恩守者愆實數¶
略有其名存苦苣(一名/褊苣)刺如鍼馬齒(莧/類)葉亦繁青青嘉¶
蔬色埋沒在(一作/自)中園園吏未足怪世事固(一作/因)堪論¶
嗚呼戰伐久荆棘暗長原乃知苦苣輩傾奪蕙草根小¶
人塞道路爲態何喧喧又如馬齒盛氣擁葵荏昏㸃染¶
<pb:KR4h0140_WYG_221-21b>¶
不易虞絲麻雜羅紈一經器(一作/氣)物内永挂麤刺痕志¶
士采紫芝放歌避戎軒畦丁負籠至感動百慮端¶
　　　上後園山脚¶
朱夏熱所嬰清旭(一作/旦)步北林小園背髙岡挽葛上﨑¶
崟曠望延駐目飄颻散疎襟潛鱗恨水(一作/川)壯去翼依¶
雲深勿謂地無疆劣於山有隂石榞(音原其皮/可療飢)徧天下¶
水陸兼浮沈自我登隴首十年經碧岑劒門來巫峽薄¶
倚(一作/倚薄)浩至今故園暗戎馬骨肉失追尋時危無消息¶
<pb:KR4h0140_WYG_221-22a>¶
老去多歸心志士惜白日久客藉黄金敢爲蘇門嘯庶¶
作梁父吟¶
　　　驅豎子摘蒼耳(即巻/耳)¶
江上秋已分林(一作/村)中瘴猶劇畦丁告勞苦無以供日¶
夕蓬莠獨(一作/猶)不焦野蔬暗泉石卷耳况療風童兒且¶
(一作/僕先)時摘侵星驅之去爛熳任逺適放筐亭(一作/當)午際¶
洗剝相䝉羃登牀半生熟下箸還小益加㸃瓜䪥間依¶
稀橘(一作/木)奴跡亂世誅求急黎民糠籺窄飽食復何心¶
<pb:KR4h0140_WYG_221-22b>¶
荒哉膏粱客富家厨肉臭戰地骸骨白寄語惡少年黄¶
金且休擲¶
　　　秋行官張望督促東渚耗(一作/刈)稻向畢清晨遣¶
　　　女奴阿稽豎子阿叚往問¶
東渚雨今足佇聞稉稻香上天無偏頗蒲稗各自長人¶
情見非類田家戒其荒功夫競搰搰除草置岸旁榖者¶
命之(一作/令士)本客居安可忘青春具所務勤懇免亂常吳¶
牛力容易並驅(去/聲)動莫當(一作紛/遊場)豐苖亦已穊(一作/溉)雲¶
<pb:KR4h0140_WYG_221-23a>¶
水照方塘有生固蔓延静一資隄防督領不無人提攜¶
(一作/挈)頗在綱荆揚風土暖肅肅候微霜尚恐主守疎用¶
心未甚臧清朝遣婢僕寄語踰崇岡西戎聚必散不獨¶
陵我倉豈要仁里譽感此亂世忙北風吹蒹葭蟋蟀近¶
中堂荏苒百工休鬱紆遲暮傷¶
　　　阻雨不得歸瀼西甘林¶
三伏適已過驕陽化爲霖欲歸瀼西宅阻此江浦深壊¶
舟百版坼峻岸復萬尋篙工初一棄恐泥勞寸心佇(一/作)¶
<pb:KR4h0140_WYG_221-23b>¶
(倚/)立東城隅悵望髙飛禽草堂亂懸圃不隔崐崘岑昏¶
渾衣裳外曠絶同層隂園甘長成時三寸如黄金諸侯¶
舊上計厥貢傾千林邦人不足重所廹豪吏侵客居暫¶
封殖日夜偶瑶琴虛徐五株態側塞煩胷襟焉得(一作/能)¶
輟兩(一作/雨)足杖藜出嶇嶔條流數翠實偃息歸碧潯拂¶
拭烏皮几喜聞樵牧音令兒快搔背脱我頭上簪¶
　　　雨(一本合下二/首作雨三首)¶
峽雲行清曉煙霧相裵囘風吹蒼江樹(一作/去)雨灑石壁¶
<pb:KR4h0140_WYG_221-24a>¶
來淒淒生餘寒殷殷兼出(一作/山)雷白谷變氣候朱炎安¶
在哉高鳥濕不下居人門未開楚宫久巳滅幽佩爲誰¶
哀侍臣書王夢賦有冠古才冥冥翠龍(穆天子/馬名)駕多自¶
巫山臺¶
　　　雨二首¶
青山澹無姿白露誰能數片片水上雲蕭蕭沙中雨殊¶
俗狀巢居曾臺俯(一作/附)風渚佳客適萬里沈思情延佇¶
挂帆逺色外驚浪滿吳楚久隂蛟螭出寇盜(一作/冠蓋)復幾¶
<pb:KR4h0140_WYG_221-24b>¶
許¶
空山中宵陰微冷先枕席迴風起清曙(一作/曉)萬象萋巳¶
碧落落出岫雲渾渾倚天石日假何道行雨含長江白¶
連檣荆州船有士荷矛㦸南防草鎮慘霑濕赴逺役羣¶
盜下辟山總戎僃強敵水深雲光廓鳴櫓各有適漁艇¶
息(一作/自)悠悠夷歌負樵客留滯一老翁書時記朝夕¶
　　　晚登瀼上堂¶
故躋瀼岸高頗免崖石擁開襟野堂豁繫馬林花動雉¶
<pb:KR4h0140_WYG_221-25a>¶
堞粉如(一作/似)雲山田麥無壠春氣晩更生江流静猶湧¶
四序嬰我懷羣盜久相踵黎民困逆節天子渴垂拱所¶
思注東北深峽轉修聳衰老自成病郎官未爲冗淒其¶
望呂葛不復夢周孔濟世數嚮時斯人各枯冢(指房琯/張鎬嚴)¶
(武之/流)楚星南天黑蜀月西霧重安得隨鳥翎迫此懼將¶
恐¶
　　　又上後園山脚¶
昔我遊山東憶戲束嶽陽窮秋立日觀矯首望八(一作/北)¶
<pb:KR4h0140_WYG_221-25b>¶
荒朱崖(在南/海中)著毫髮碧海吹衣裳蓐收(金神/主秋)困用事𤣥¶
冥(水神/主冬)蔚強梁逝水自朝宗鎭名(一作/石)各其方平原獨¶
顦顇農力廢耕桑非(一作/北)闗風露凋曾是戍役傷於時¶
國用富足以守邊疆朝廷任猛將逺奪戎虜場(追感安/祿山討)¶
(奚契丹及/反亂之事)到今事反覆故老淚萬行龜蒙不復見況乃¶
懐舊(一作/故)鄉肺萎屬久戰骨出熱中腸憂來杖匣劒更¶
上林北岡瘴毒猨鳥落峽乾南日黄秋風亦已起江漢¶
始如湯登髙欲有往蕩析川無梁哀彼逺征人去家死¶
<pb:KR4h0140_WYG_221-26a>¶
路旁不及祖父塋纍纍冢相當¶
　　　雨¶
山雨不作埿江雲薄爲霧晴飛半嶺鶴風亂平沙樹明¶
滅洲景微隱見巖姿露拘悶出門遊曠絕經目趣消中¶
日伏枕臥久塵及屨豈無平肩輿莫辨望鄉路兵戈浩¶
未息蛇虺反相顧悠悠邊月破鬱鬱流年度鍼炙阻朋¶
曺糠籺對童孺一命須屈色新知漸成故窮荒益自卑¶
飄泊欲誰訴尫羸愁應接俄頃恐違(一作/危)迕浮俗何萬¶
<pb:KR4h0140_WYG_221-26b>¶
端幽人有獨(一作/髙)步龎公竟獨往尚子終罕遇宿留洞¶
庭秋天寒瀟湘素杖策可入舟送此齒髪暮¶
　　　甘林¶
舎舟越西岡入林解我衣青芻適馬性好鳥知人歸晨¶
光映逺岫夕露見日晞遲暮少寢食清曠喜荆扉經過¶
倦俗態在野無所(一作/或)違試問甘藜藿未肻羨輕肥喧¶
静不同科出處各天機勿矜朱門是陋此白屋非明朝¶
步鄰里長老可以依時危賦斂數脫粟爲爾揮相攜行¶
<pb:KR4h0140_WYG_221-27a>¶
荳田秋花靄菲菲子實不得喫貨市送王畿盡添軍旅¶
用迫此公家威主人長跪問(一作/辭)戎馬何時稀我衰易¶
悲傷屈指數賊圍勸其死王命慎莫逺奮飛¶
　　　雨¶
行雲遞崇髙飛雨靄而至潺潺石間溜汨汨松上駛亢¶
陽乘秋熱百榖皆(一作/亦)已棄皇天徳澤降焦卷有生意¶
前雨傷卒暴今雨喜容易不可無雷霆間作鼓增氣佳¶
聲達中宵所望時一致清霜九月天髣髴見滯穗郊扉¶
<pb:KR4h0140_WYG_221-27b>¶
及我私(一作/栽耘)我圃日蒼翠恨無抱甕力庶減臨江費(舊/注)¶
(峽内無井/取江水喫)¶
　　　種萵苣(幷序名按萵苣/江東  萵筍)¶
　　旣雨已秋堂下理小畦隔種一兩席許萵苣向二¶
　　旬矣而苣不甲坼伊人(一作/獨野)莧青青傷時君子或¶
　　晩得微禄轗軻不進因作此詩¶
隂陽一錯(一作/屯)亂驕蹇不復理枯旱於其中炎方慘如¶
燬植物半蹉跎嘉生將巳矣雲雷歘奔命師伯集所使¶
<pb:KR4h0140_WYG_221-28a>¶
指麾赤白日澒洞青光(一作/雲色)起雨聲先已(一作/以)風散足¶
盡西靡山泉落滄江霹靂猶在耳終朝紆颯沓信宿罷¶
瀟灑堂下可以畦呼童對經始苣兮蔬之常隨事藝其¶
子破塊數席間荷鋤功易止兩旬不甲坼空惜埋泥滓¶
野莧迷汝來宗生(吳都賦宗/生髙岡)實於此此輩豈無秋亦蒙¶
寒露委飜然出地速滋蔓户庭毁因知邪干正掩抑至¶
沒齒賢良雖得祿守道不封巳擁塞敗芝蘭衆多盛荆¶
杞中園陷蕭艾老圃永爲恥登於白玉盤藉以如霞綺¶
<pb:KR4h0140_WYG_221-28b>¶
莧也無所施胡顔入筐篚¶
　　　暇日小園散病將種秋菜督勒(一作/勤)耕牛兼書¶
　　　觸目¶
不愛入州府畏人嫌我眞及乎歸茅宇(一作及歸/在茅宇)旁舎¶
未曾嗔老病忌(一作/恐)拘束應接喪精神江村意自(一作/日)¶
放林木心所欣秋耕屬地濕山雨近甚匀冬菁飯之半¶
牛力晩(一作/曉)來新深耕種數畝未甚後四鄰嘉蔬旣不¶
一名數頗具陳荆巫非苦寒采擷接青春飛來兩白鶴¶
<pb:KR4h0140_WYG_221-29a>¶
　暮啄泥中芹雄者左翮垂損傷巳露(一作/及)筋一步再流¶
　血尚經(一作/驚)矰繳勤三歩六號叫志屈悲哀頻鸞皇不¶
　相待側頸訴髙旻杖藜俯沙渚爲汝鼻酸辛¶
　¶
　¶
　¶
　¶
　¶
<pb:KR4h0140_WYG_221-29b>¶
　¶
　¶
　¶
　¶
　¶
　¶
　¶
御定全唐詩巻二百二十一¶
