# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:01.393909
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百三十七
<pb:KR4h0140_WYG_737-1a>¶
　欽定四庫全書¶
御定全唐詩巻七百三十七¶
　　馮道¶
　馮道字可道景城人初爲劉守光叅軍後歴唐晉漢周¶
　事四姓十君並在政府自號長樂老卒謚文懿追封瀛¶
　王詩集十巻今存五首¶
　　　　天道¶
　窮達皆由命何勞發歎聲但知行好事莫要問前程冬¶
<pb:KR4h0140_WYG_737-1b>¶
　去氷須泮春來草自生請君觀此理天道甚分明¶
　　　　偶作¶
　莫爲危時便愴神前程往往有期因須知海嶽歸明主¶
　未必乾坤陷吉人道德幾時曾去世舟車何處不通津¶
　但敎方寸無諸惡狼虎叢中也立身¶
　　　　北使還京作(詩凡五章今/僅存其一)¶
　去年今日奉皇華只爲朝廷不爲家殿上一杯天子泣¶
　門前雙節國人嗟龍荒冬往時時雪兔苑春歸處處花¶
<pb:KR4h0140_WYG_737-2a>¶
上下一行如骨肉幾人身死掩風沙¶
　　　贈竇十¶
燕山竇十郎敎子有義方靈椿一株老丹桂五枝芳¶
　　　放魚書所鑰户(詩史云道性仁厚家有一池毎/得魚放池中其子監丞每竊釣)¶
　　　(之道聞之不悦於是髙其墻/垣鑰其門户作詩書其門)¶
髙却垣墻鑰却門監丞從此罷垂綸池中魚鱉應相賀¶
從此方知有主人¶
　　　句¶
<pb:KR4h0140_WYG_737-2b>¶
朝披四襖專藏手夜覆三衾怕露頭(虜中大寒賜道錦/襖貂襖羊狐貂衾)¶
(各一每入謁悉服四襖衣/宿館中併覆三衾故云)　牛頭偏得賜象笏更容持¶
(虜以道有重名欲留之命與其國相同列所賜皆等虜/賜臣下以牙笏及臘月賜牛頭皆殊禮也道皆得之以)¶
(詩謝叢以/上見  苑)　已落地花方遣埽未經霜草莫教鋤(吟治/圃)¶
(見事文/類聚)　視草北來唐學士擁旄西去漢將軍(同光中/承旨盧)¶
(質節制河中贈/  見續翰林志)¶
　盧文紀¶
盧文紀字子持舉進士事梁爲集賢殿學士唐明宗時¶
<pb:KR4h0140_WYG_737-3a>¶
爲御史中丞遷工部尚書貶石州司馬乆之爲太常卿¶
奉使於蜀過鳳翔廢帝時爲節度使見文紀竒之後入¶
立拜爲中書侍郎同中書門下平章事周時進司空詩¶
一首¶
　　　後唐宗廟樂舞辭¶
仁君御宇寰海謐清運符武德道協文明九成式敘百¶
度惟成金門積慶玉葉傳榮¶
　崔居儉¶
<pb:KR4h0140_WYG_737-3b>¶
崔居儉唐末進士仕後唐累官户部尚書詩一首¶
　　　後唐宗廟樂舞辭¶
艱難王業返正皇唐先天再造却日重光漢紹世祖夏¶
資少康功成德茂率祀無疆¶
　李濤¶
李濤字信臣避地湖南事馬殷後唐天成中舉進士歷¶
事晉漢至宰輔入周封莒國公後歸宋詩一首¶
　　　春社從李昉乞酒(石林詩話云俗稱社日飲酒/治聾昉時爲翰林學士有月)¶
<pb:KR4h0140_WYG_737-4a>¶
　　　(給内庫酒故濤從乞之社公/濤小字與朝士言多以自名)¶
社公今日没心情爲乞治聾酒一瓶惱亂玉堂將欲徧¶
依稀廵到第三㕔¶
　　　句¶
溪聲長在耳山色不離門(詩人/玉屑)　掃地樹留影拂牀琴¶
有聲　一言寤主寧復聽三諫不從歸去來(諫晉主不/從作  見)¶
(吟窗/雜錄)¶
　盧士衡¶
<pb:KR4h0140_WYG_737-4b>¶
盧士衡後唐天成二年進士集一巻今存詩七首¶
　　　靈溪老松歌¶
靈溪古觀壇西角千尺鱗皴棟梁樸横出一枝戛樓閣¶
直上一枝掃寥廓白石蒼苔擁根脚月明風撼寒光落¶
有時風雨晦暝擺撼若黑龍之騰躍合生於象外峰巒¶
枉滯乎人間山岳安得巨靈受請託拔向青桂白榆邊¶
安著¶
　　　遊靈溪觀¶
<pb:KR4h0140_WYG_737-5a>¶
雲藏寳殿風塵外粉壁松軒入㸔初話乆仙童顔色老¶
病來元鶴羽毛疎樵翁接引尋紅术道士留連説紫書¶
不爲壯心降未得便堪從此翫清虚¶
　　　寄天台道友¶
相思遥指玉霄峰悵望江山阻萬重曾隔曉窗聞法鼔¶
幾同寒榻聽踈鐘别來知子長餐柏吟處將誰對倚松¶
且住人間行聖敎莫思天路便登龍¶
　　　花落¶
<pb:KR4h0140_WYG_737-5b>¶
迎風嘯未已和雨落穀穀千枝與萬枝不如一竿竹¶
　　　鍾陵鐵柱¶
千年埋没竟何爲變化宜將萬物齊安得風胡借方便¶
鑄成神劒斬鯨鯢¶
　　　僧房聽雨¶
古寺松軒雨聲别寒窗聽久詩魔發記得年前在赤城¶
石樓夢覺三更雪¶
　　　題牡丹¶
<pb:KR4h0140_WYG_737-6a>¶
萬葉紅綃翦盡春丹青任寫不如真風光九十無多日¶
難惜尊前折贈人¶
　熊皦¶
熊皦後唐清泰二年登進士第延州劉景巖辟爲從事¶
入晉拜補闕貶商州上津令屠龍集五巻今存詩二首¶
　　　祖龍詞¶
平吞六國更何求童女童男問十洲滄海不回應悵望¶
始知徐福觧風流¶
<pb:KR4h0140_WYG_737-6b>¶
　　　謫居海上¶
家臨涇水隔秦川來往關河路八千堪恨此身何處老¶
始皇橋畔又經年¶
　熊皎¶
熊皎自稱九華山人南金集二卷今存詩四首¶
　　　冬日原居酬光上人見訪¶
吾道䘮已乆吾師何此來門無塵事閉卷有國風開野¶
迥霜先白庭荒葉自堆寒暄吟罷後猶喜話天台¶
<pb:KR4h0140_WYG_737-7a>¶
　　　早梅¶
江南近臘時已亞雪中枝一夜欲開盡百花猶未知人¶
情皆共惜天意欲教遲莫訝無濃豔芳筵正好吹¶
　　　懷三茅道友¶
塵事何年解客嘲十年容易到三茅長思碧洞雲窗下¶
曾借黄庭雪夜抄丹桂有心憑至論五峰無信問深交¶
杏壇仙侣應相笑只爲浮名未肯抛¶
　　　贈胥尊師¶
<pb:KR4h0140_WYG_737-7b>¶
緑髪童顔羽服輕天台王屋幾經行雲程去速因風起¶
酒債還遲待藥成房閉十洲煙浪濶籙開三洞鬼神驚¶
他年華表重歸日却恐桑田已變更¶
　　　句¶
山前猶見月陌上未逢人(早行言以下/見雅  雜載)　果熟秋先落¶
禽寒夜未棲(山/居)　深逢野草皆爲藥靜見樵人恐是仙¶
　厭聽啼鳥夢醒後慵掃落花春盡時　廢土有人耕¶
不畏古㕔無訟醉何妨(見事文/類聚)¶
<pb:KR4h0140_WYG_737-8a>¶
　趙延壽¶
趙延壽本姓劉恒山人仕後唐尚主爲樞密使清泰末¶
官至大丞相封魏王詩一首¶
　　　塞上¶
黄沙風捲半空抛雲動隂山雪滿郊探水人迴移帳就¶
射鵰箭落著弓抄鳥逢霜果飢還啄馬渡氷河渇自跑¶
占得髙原肥草地夜深生火折林梢¶
　髙輦¶
<pb:KR4h0140_WYG_737-8b>¶
髙輦後唐秦王從榮府諮議叅軍詩一首¶
　　　棊¶
野客圍棊坐搘頤向暮秋不言如守黙設計似平讐决¶
勝雖關勇防危亦合憂㸔他終一局白却少年頭¶
　　　句¶
飄飄送下遥天雪颯颯吹乾旅舍煙(冬風雜見/吟窗  録)¶
　韓昭裔¶
韓昭裔後唐清泰時宰相詩一首¶
<pb:KR4h0140_WYG_737-9a>¶
　　　與李專美¶
昭裔登庸汝未登鳳池雞樹冷如氷何如且作宣徽使¶
免被人呼粥飯僧(時清泰帝以宰相李愚等/無所事目曰此粥飯僧爾)¶
　張仁溥¶
張仁溥後唐大寧縣丞詩一首¶
　　　題龍窩洞¶
折花㩦酒看龍窩鏤玉長旌俊彦過他日各爲雲外客¶
碧紗籠却又如何¶
<pb:KR4h0140_WYG_737-9b>¶
　李瀚¶
李瀚後唐天成中擢進士第仕晉爲翰林學士丁年集¶
若干卷今存詩一首¶
　　　留題座主和凝舊閣¶
座主登庸歸鳳闕門生批詔立鰲頭玉堂舊閣多珍玩¶
可作西齋潤筆不¶
　楊昭儉¶
楊昭儉石晉時人官尚書詩一首¶
<pb:KR4h0140_WYG_737-10a>¶
　　　題家園¶
　池蓮憔悴無顔色園竹低垂減翠隂園竹池蓮莫惆悵¶
　相看恰似主人心¶
　　劉坦¶
　劉坦進士第一人及第周恭帝時李重進鎮淮南辟爲¶
　掌書記詩一首¶
　　　書從事㕔屏上(南部新書坦好酒在維揚幕李/帥嘗令酒庫但書記有客無多)¶
　　　　(少供之尋爲酒吏頗恡須/索甚艱因書㕔屏云云)¶
<pb:KR4h0140_WYG_737-10b>¶
　金殿試迴新折桂將軍留辟向江城思量一醉猶難得¶
　辜負揚州管記名¶
　　韋遵¶
　韋遵後周起居郎詩一首¶
　　　　題施璘畫竹圖¶
　枯籜危根繳石頭千竿交映近清流堪珍仲寳(璘/字)窮幽¶
　筆留得荆湘一片秋¶
御定全唐詩七百三十七¶
