# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.790729
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百六十七
<pb:KR4h0140_WYG_467-1a>¶
　欽定四庫全書¶
御定全唐詩巻四百六十七¶
　　牟融¶
　牟融有贈歐陽詹張藉韓翃諸人詩蓋貞元元和間人¶
　也詩一巻¶
　　　　春日山亭¶
　醉来重整華陽巾搔首驚㸔白髪新莫道愁多因病酒¶
　只縁命薄不辭貧龍魚失水難為用龜玉䝉塵未見珍¶
<pb:KR4h0140_WYG_467-1b>¶
　正是聖朝全盛日詎知林下有閒人¶
　　　　寄周韶州¶
　十年學道困窮廬空有長才重老儒功業要當垂永乆¶
　利名那得在湏臾山中荆璞誰知玉海底驪龍不見珠¶
　寄語故人休悵怏古来賢逹事多殊¶
　　　　秋夜醉歸有感而賦¶
　銜盃誰道易更闌沈醉歸來不自歡惆悵後時孤劔冷¶
　寂寥無寐一燈殘竹窗凉雨鳴秋籟江郭清砧𢷬夜寒¶
<pb:KR4h0140_WYG_467-2a>¶
多少客懷消不得臨風搔首浩漫漫¶
　　　寄范使君¶
未秋為别已終秋咫尺婁江路阻&KR0113;心上惟君知委曲¶
眼前獨我逐漂流從来姑息難為好到底依棲總是諏¶
西望家山成浩歎臨風搔首不勝愁¶
　　　送羅約¶
雨晴江館栁依依握手那堪此别離獨鶴孤琴隨逺斾¶
紅亭綠酒惜分岐月明野店聞雞早花暗關城匹馬遲¶
<pb:KR4h0140_WYG_467-2b>¶
後夜定知相憶䖏東風囘首不勝悲¶
　　　題李昭訓山水¶
卜築藏修地自偏尊前詩酒集羣賢半岩松暝時藏鶴¶
一枕秋聲夜聼泉風月謾勞酬逸興漁樵隨處度流年¶
南州人物依然在山水幽居勝輞川¶
　　　處厚遊杭作詩寄之¶
江村搖落暫逢秋况是聞君獨逺遊浙水風煙思弔古¶
楚鄉人物賦登樓書沈寒鴈雲邉影夢繞清猨月下愁¶
<pb:KR4h0140_WYG_467-3a>¶
念我故人勞碌乆不如投老臥滄洲¶
　　　山中有懐李十二(第七句缺三字/第八句缺一字)¶
林前風景晚蒼蒼林下懐人路杳茫白髪流年淹舊業¶
碧山茅屋卧斜陽客邉秋興悲張翰病裏春情笑沈郎¶
何事登樓　　　幾廽搔首　思歸¶
　　　客中作¶
異鄉歳晚悵離懐遊子馳驅媿不才夜夜砧聲催客去¶
年年鴈影帶寒来半林殘葉迎霜落三徑黄花近節開¶
<pb:KR4h0140_WYG_467-3b>¶
㡬度無聊倍惆悵臨風搔首獨興哀¶
　　　山寺律僧畫蘭竹圗¶
偶来絶頂興無窮獨有山僧筆最工綠徑日長袁户在¶
紫荃秋晩謝庭空離花影度湘江月遺珮香生洛浦風¶
欲結歳寒盟不去忘機相對畫圖中¶
　　　送客之杭¶
西風吹冷透貂裘行色匆匆不暫㽞帆帶夕陽投越浦¶
心隨明月到杭州風清聽漏驚鄉夢燈下聞歌亂别愁¶
<pb:KR4h0140_WYG_467-4a>¶
懸想到杭州興地尊前應與話離憂¶
　　　有感二首¶
何事離懷入夢頻貧居寂寞四無鄰詩因韻險難成律¶
酒為愁多不顧身眼底故人驚嵗别尊前華髪逐時新¶
十年飄泊如萍跡一度登臨一悵神¶
搔首臨風獨倚欄客邉驚覺嵗華殘栖遲未遇常鋾薦¶
邂逅寧彈貢禹冠有興不愁詩韻險無聊只怕酒杯乾¶
何如日日長如醉付與詩人一笑看¶
<pb:KR4h0140_WYG_467-4b>¶
　　　送沈侯之京¶
悠悠旌斾出東樓特出仙郎上帝州劉旻才髙能富國¶
蕭何人傑足封侯關河弱栁垂金縷水驛青帘拂畫樓¶
欲盡故人尊酒意春風江上暫停舟¶
　　　寄羽士¶
别來有路隔仙凡幾度臨風欲去難樂道無時忘鶴伴¶
談𤣥何日到星壇山中勝景常留客林下清風好煉丹¶
使我浮生塵鞅脫相從應得一盤桓¶
<pb:KR4h0140_WYG_467-5a>¶
　　　題趙支¶
林間曲徑掩衡茅遶屋青青翡翠稍一枕秋聲鸞舞月¶
半窓雲影鶴歸巢曽聞賈誼陳奇策肯學揚雄賦解嘲¶
我有清風髙節在知君不負嵗寒交¶
　　　司馬遷墓¶
落落長才負不覊中原囘首益堪悲英雄此日誰能薦¶
聲價當時衆所推一代髙風留異國百年遺跡剰殘碑¶
經過詞客空惆悵落日寒煙賦黍離¶
<pb:KR4h0140_WYG_467-5b>¶
　　　春遊¶
錦袍日暖耀冰蠶上客陪遊酒半酣笑拂吟鞭邀好興¶
醉欹烏㡌逞雄談樓前弱栁揺金縷林外遥山隔翠嵐¶
正是太平行樂處春風花下且停驂¶
　　　水西草堂(第四句缺二字/第七句缺一字)¶
蘿徑蕭然曲業存閒雲流水四無隣身留白屋潛踪跡¶
門　　吟學隠淪吟對琴尊江上月笑看花木鏡中春¶
遺書自有親　䖏何必驅馳擾世塵¶
<pb:KR4h0140_WYG_467-6a>¶
　　　送羽衣之京¶
羽衣縹緲拂塵囂悵别河梁贈栁條閬苑雲深孤鶴逈¶
蓬萊天近一身遥香浮寳輦仙風潤花落瑶壇絳雨消¶
自是長生林下客也陪鴛鷺入清朝¶
　　　題道院壁¶
山中舊宅四無隣草浄雲和逈絶塵神棗胡麻能飯客¶
桃花流水䕃通津星壇火伏煙霞暝林壑春香鳥雀馴¶
若使凡縁終可脫也應從此度閒身¶
<pb:KR4h0140_WYG_467-6b>¶
　　　贈歐陽詹¶
為客囊無季子金半生踪跡任浮沈服勤因念劬勞重¶
思養徒懷感慨深島外斷雲凝逺日天涯芳草動愁心¶
家林千里遥相憶㡬度停車一悵吟¶
　　　邵公母¶
搔首驚聞楚些歌拂衣歸去淚懸河劬勞長想三春恨¶
思養其如寸草何淛水夢懷千里逺蘇䑓愁望白雲多¶
傷心獨有黄堂客幾度臨風詠蓼莪¶
<pb:KR4h0140_WYG_467-7a>¶
　　　客中作¶
千里雲山戀舊遊寒窓凉雨夜悠悠浮亭花竹頻勞夢¶
别路風煙半是愁芳草傍人空對酒流年多病倦登樓¶
一杯重向樽前醉莫遣相思累白頭¶
　　　贈楊處厚¶
十年學道苦勞神贏得尊前一病身天上故人皆是貴¶
山中明月獨相親客心淡泊偏冝静吾道從容不厭貧¶
幾度臨風一囬首笑看華髮及時新¶
<pb:KR4h0140_WYG_467-7b>¶
　　　重贈張籍¶
舊日儀容只宛然笑談不覺度流年凡縁未了嗟無子¶
薄命能孤不怨天一醉便同塵外客百杯疑是酒中仙¶
人生隨䖏堪為樂管甚秋香滿鬢邉¶
　　　贈殷以道¶
世路紅塵懶歩趨長年結屋傍巖隅獨留鄉井誠非隠¶
老向山林不自愚肯信白圭終在璞誰憐滄海竟遺珠¶
閒来撫景窮吟䖏尊酒臨風不自娱¶
<pb:KR4h0140_WYG_467-8a>¶
　　　翁母些¶
滿頭華髪向人垂長逝音容逈莫追先壠每懐風木夜¶
畫堂無復綵衣時停車遥望孤雲影翹首驚看弔鶴悲¶
獨有賢人崇孝義傷心共詠蓼莪詩¶
　　　題山莊¶
蘿屋蕭蕭事事幽臨風搔首逺凝眸東園松菊存遺業¶
晚景桑榆樂舊遊吟對清尊江上月笑談華髪鏡中秋¶
牀頭濁酒時時漉上客相過一任留¶
<pb:KR4h0140_WYG_467-8b>¶
　　　沈存尚林亭夜宴¶
草堂寂寂景偏幽到此令人一縱眸松菊寒香三徑晚¶
桑榆煙景兩淮秋近山紅葉堆林屋隔浦青帘拂畫樓¶
終日忘情能自樂清尊應得遣閒愁¶
　　　題孫君山亭¶
長年樂道逺塵氛静築藏修學隠淪吟對琴樽庭下月¶
笑看花木檻前春閒來欲著登山屐醉裏還披漉酒巾¶
林壑能忘軒冕貴白雲黄鶴好相親¶
<pb:KR4h0140_WYG_467-9a>¶
　　　題徐俞山居¶
青山重叠巧裁攅引水流泉夜激湍嵐鎻巖扉清晝暝¶
雲歸松壑翠隂寒不因李相門前見曽向袁生畫裏看¶
我老不堪詩思杳幾囬吟倚曲欄干¶
　　　送范啓東還京¶
蕭蕭行李上征鞍滿目離情欲去難客裏故人尊酒别¶
天涯遊子弊裘寒官橋楊栁和愁折驛路梅花帶雪看¶
重到京華舊遊地春風佳麗好盤桓¶
<pb:KR4h0140_WYG_467-9b>¶
　　　樓城叙别¶
故人為客上神州傾盖相逢感昔逰屈指年華嗟逺别¶
對牀風雨話離愁清樽不負花前約白髪驚看鏡裏秋¶
此際那堪重分手緑波芳草暫停舟¶
　　　寫意二首¶
寂寥荒館閉閒門苔徑隂隂屐少痕白髪顛狂塵夢斷¶
青氊泠落客心存髙山流水琴三弄明月清風酒一樽¶
醉後曲肱林下卧此生榮辱不湏論¶
<pb:KR4h0140_WYG_467-10a>¶
蕭蕭華髪滿頭生深逺蓬門倦送迎獨喜𠖇心無外慕¶
自憐知命不求榮閒情欲賦思陶令卧病何人問馬卿¶
林下貧居甘困守儘教城市不知名¶
　　　贈浙西李相公¶
長庚烈烈獨遥天盛世應知降謫仙月裏昔曾分兎藥¶
人間今喜得椿年文章政事追先逹冠盖聲華羡昔賢¶
尊酒與君稱夀畢春風入醉綺羅筵¶
　　　天台¶
<pb:KR4h0140_WYG_467-10b>¶
碧溪流水泛桃花樹繞天台逈不賒洞裏無塵通客境¶
人間有路入仙家雞鳴犬吠三山近草静雲和一徑斜¶
此地不知何處去暫留瓊珮卧煙霞¶
　　　送陳衡¶
秋江煙景晚蒼蒼江上離人促去航千里一官嗟獨往¶
十年雙鬢付三霜雲迷樓曲親庭逺夢遶通山客路長¶
不必臨風悲冷落古来白首尚為郎¶
　　　送沈翔¶
<pb:KR4h0140_WYG_467-11a>¶
江上西風一櫂歸故人此别㑹應稀清朝盡道無遺逸¶
當路誰曽訪少㣲謾有才華嗟未逹閒尋鷗鳥暫忘機¶
臨岐不用空惆悵未必新豐老布衣¶
　　　過蠡湖¶
東湖煙水浩漫漫湘浦秋聲入夜寒風外暗香飄落粉¶
月中清影舞離鸞多情袁尹頻移席有道喬仙獨倚䦨¶
幾度篝簾相對處無邉詩思到吟壇¶
　　　登環翠樓¶
<pb:KR4h0140_WYG_467-11b>¶
山中地僻好藏修寂寂幽居架小樓雲樹四圍當户暝¶
煙嵐一帶隔簾浮舉杯對月邀詩興撫景令人豁醉眸¶
我亦人間肥遁客也將踪跡寄林丘¶
　　　遊淮雲寺¶
白雲深鎖沃州山冠盖登臨衆仰攀松徑風清聞鶴淚¶
曇花香暝見僧還𤣥機隠隠應難覺塵事悠悠了不關¶
興盡凡縁因未晚裵回依舊到人間¶
　　　遊報本寺¶
<pb:KR4h0140_WYG_467-12a>¶
山房寂寂蓽門開此日相期社友来雅興共尋方外樂¶
新詩争羡郢中才茶煙褭褭籠禪榻竹影蕭蕭掃徑苔¶
醉後不知明月上狂歌直到夜深回¶
了然塵事不相關錫杖時時獨看山白髪任教䨇鬢改¶
黄金難買一生閒不留活計存嚢底贏得詩名滿世間¶
自笑微軀長碌碌㡬時来此學無還¶
　　　題陳侯竹亭¶
曽向幽亭一榻分清風滿座絶塵氛丹山鳳泣鉤簾聼¶
<pb:KR4h0140_WYG_467-12b>¶
滄海龍吟對酒聞漠漠暝隂籠砌月盈盈寒翠動湘雲¶
歳寒髙節誰能識獨有王猷愛此君¶
　　　送報本寺分韻得通字(第七句第/八句缺)¶
㡬度乗閒謁梵宮此郎聲價重江東貴侯知重曽忘勢¶
閒客頻来也悟空滿地新蔬和雨緑半林殘葉帶霜紅¶
(闕/)¶
　　　寄永平友人¶
故人千里隔天涯㡬度臨風動逺思賈誼上書曾伏闕¶
<pb:KR4h0140_WYG_467-13a>¶
仲舒陳策欲匡時髙風落落誰同調往事悠悠我獨悲¶
何日歸来話疇昔一樽重叙舊襟期¶
朔風獵獵慘寒沙關月寥寥咽暮笳放逐一心終去國¶
驅馳千里未還家青蠅點玊原非病滄海遺珠世所嗟¶
直道未容淹屈乆暫勞踪跡寄天涯¶
　　　陳使君山莊¶
新卜幽居地自偏士林争羡使君賢數椽瀟灑臨溪屋¶
十畝膏腴附郭田流水斷橋芳草路淡煙疎雨落花天¶
<pb:KR4h0140_WYG_467-13b>¶
秋成凖擬重来此沈醉何妨一榻眠¶
　　　題寺壁¶
僧家勝景瞰平川霧重嵐深馬不前宛轉數聲花外鳥¶
往来㡬葉渡頭船青山逺隔紅塵路碧殿深籠緑樹煙¶
聞道此中堪遁跡肯容一榻學逃禪¶
　　　送徐浩¶
渡口潮平促去舟莫辭尊酒暫相留弟兄聚散天邉鴈¶
踪跡浮沈水上鷗千里好山青入楚幾家深樹碧藏樓¶
<pb:KR4h0140_WYG_467-14a>¶
知君此去情偏切堂上椿萱雪滿頭¶
　　　謝恵劔¶
感君三尺鐡揮霍鬼神驚浩氣中心發雄風兩腋生犬¶
戎從此滅巢穴不時平萬里横行去封侯賴有成¶
　　　送僧¶
梵王生别思之子事遐征煙水浮杯渡雲山隻履行三¶
生塵夢醒一錫衲衣輕此去家林近飄飄物外情¶
　　　送友人¶
<pb:KR4h0140_WYG_467-14b>¶
有客櫂扁舟相逢不暫留衣冠重文物詩酒足風流官¶
路生歸興家林想舊遊臨岐分手後乗月過蘇州¶
　　　題朱慶餘閒居四首¶
瀟灑藏修處琴書與畫圗白丁門外逺俗子眼前無楚¶
楚臨軒竹青青暎水蒲道人能愛静諸事近清枯¶
盡日衡門閉蒼苔一徑新客心非厭静悟道不憂貧白¶
屋懸塵榻清樽憶故人近来疎懶甚詩債後吟身¶
閒客幽棲處瀟然一草廬路通元亮宅門對子雲居按¶
<pb:KR4h0140_WYG_467-15a>¶
劔心猶壮琴書樂有餘黄金都散盡收得鄴侯書¶
寂寥荒館下投老欲何為草色凝陳榻書聲出董帷閒¶
雲長作伴歸鶴獨相隨才薄知無用安貧不自危¶
　　　寄張源¶
咫尺西江路悲歡暫莫聞青年俱未逹白社莫離羣曲¶
徑荒秋草衡茅掩夕曛相思不相見愁絶賦停雲¶
　　　題竹¶
瀟灑碧玉枝清風追晉賢數㸃渭川雨一縷湘江煙不¶
<pb:KR4h0140_WYG_467-15b>¶
見鳳皇尾誰識珊瑚鞭柯亭可相遇驚聼奏鈞天¶
　　　有感¶
盛世嗟沈伏中情怏未舒途窮悲阮籍病乆憶相如無¶
客空塵榻閒門閉草廬不勝岑絶處髙卧半牀書¶
　　　題山房壁¶
珠林春寂寂寶地夜沈沈𤣥奥凝神乆禪機入妙深叅¶
同大塊理窺測至人心定䖏波羅蜜湏從物外尋¶
　　　訪請上人¶
<pb:KR4h0140_WYG_467-16a>¶
曲徑遶叢林鐘聲雜梵音松風吹定衲蘿月照禪心撫¶
景吟行逺談𤣥入悟深不能塵鞅脫聊復一登臨¶
　　　送范啓東¶
楊柳春江上東風一櫂輕行嚢歸客興尊酒故人情書¶
史名當代聲華重兩京臨岐分手䖏無奈别離生¶
　　　客中作¶
十年江漢客幾度帝京遊跡比風前葉身如水上鷗醉¶
吟愁裏月羞對鏡中秋悵望頻囬首西風憶故丘¶
<pb:KR4h0140_WYG_467-16b>¶
　　　贈韓翃¶
京國乆知名江河近識荆不辭今日醉便有故人情細¶
雨孤鴻逺西風一櫂輕暫時分手去應不負詩盟¶
　　　禁煙作¶
栁拖金縷拂朱欄花撲香塵滿繡鞍尊酒臨風酬令節¶
越羅衣薄覺春寒¶
　　　閩中囬¶
帆影隨風過富陽櫓聲揺月下錢塘千山積雪凝寒碧¶
<pb:KR4h0140_WYG_467-17a>¶
　夢入楓宸遶御牀¶
　¶
　¶
　¶
　¶
　¶
　¶
　¶
<pb:KR4h0140_WYG_467-17b>¶
　¶
　¶
　¶
　¶
　¶
　¶
　¶
御定全唐詩巻四百六十七¶
