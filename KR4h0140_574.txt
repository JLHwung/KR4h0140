# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.981711
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百七十四
<pb:KR4h0140_WYG_574-1a>¶
　欽定四庫全書¶
御定全唐詩巻五百七十四¶
　　賈島¶
　　　　送饒州張使君¶
　終南雲雨連城闕去路西江白浪頭滁上郡齋離昨日¶
　鄱陽農事勸今秋道心生向前朝寺文思來因靜夜樓¶
　借問泊帆干謁者誰人曾聼峡猨愁¶
　　　　觀冬設上東川楊尚書¶
<pb:KR4h0140_WYG_574-1b>¶
　匏革奏冬非獨樂軍城未曉啟重門何時却(一作/去)入三¶
　台貴此日空知入座尊羅綺舞中(一作/時)收雨㸃貔貅閫外¶
　巻雲根逐遷屬吏隨賔列撥(一作/去)櫂扁舟不忘恩¶
　　　　巴興作¶
　三年未省聞鴻呌九(一作/臘)月何曾見草枯寒暑氣均思¶
　白社星辰位正憶皇都蘇卿持節終還漢葛相行師自¶
　渡瀘郷味朔山林果别北歸期挂海帆孤¶
　　　　早蟬¶
<pb:KR4h0140_WYG_574-2a>¶
早蟬孤抱芳槐葉噪向殘陽意度秋也任一聲催我老¶
堪聼(一作/憐)两耳畏吟休得非下第無髙韻湏是青山隠¶
白頭若問此心嗟嘆否天人不可怨而尤¶
　　　投元郎中¶
心(一作/秋)在瀟湘歸未期巻中多是得名詩髙臺聊望清¶
秋色片水堪(一作/難)留白鷺鷥省宿有時聞急雨朝迴盡¶
日伴禪師舊文去歳曾將獻蒙與人來說始知¶
　　　阮籍嘯臺¶
<pb:KR4h0140_WYG_574-2b>¶
如聞長嘯春風裏荆棘叢邊訪舊蹤地接蘇門山近逺¶
荒臺突兀抵髙峰¶
　　　滕校書使院小池(一本無/上三字)¶
小池誰見鑿時初走水南來十里餘樓上日斜吹暮角¶
院中人出鎖遊魚¶
　　　送陜府王建(一本無/建字)司馬¶
司馬雖然聼暁鐘尚猶髙枕恣疎慵請詩(一作/持)僧過三¶
門水賣藥人歸五老峰移舫緑隂(一作/萍)深處息登樓凉¶
<pb:KR4h0140_WYG_574-3a>¶
夜此時逢杜陵惆悵臨相(一作/岐)餞未寢月前多屐(一作/履)¶
蹤¶
　　　上谷旅夜¶
世難那堪恨旅逰龍鍾更是對窮秋故園千里數行淚¶
鄰杵一聲終夜愁月到寒窗空皓皛風翻落葉更颼飀¶
此心不向常人說倚識平津萬戸侯¶
　　　寄無得頭陀¶
夏臘今應三十餘不離樹下塜間居貎堪良匠抽毫寫¶
<pb:KR4h0140_WYG_574-3b>¶
行稱髙僧續傳書落澗水聲來逺逺當空月色自如如¶
白衣只在青門裏心每相親跡且踈¶
　　　崔卿池上雙白鷺¶
鷺雛相逐出深籠頂各有絲莖數同灑石多霜移足冷¶
隔城逺樹挂巢空其如盡在灘聲外何似雙飛浦色中¶
見此池潭(一作/塘)卿自鑿清泠太液底潛通¶
　　　送胡道士¶
短褐身披滿漬(一作野/一作翠)苔靈溪深處觀門開却從城裏¶
<pb:KR4h0140_WYG_574-4a>¶
移(一作/㩗)琴去許到山中寄藥來臨水(一作/灑雪)古壇秋醮罷¶
(一作/後)宿杉(一作/松)幽(一作啄/查寒)鳥夜(一作/暮)飛迴丹梯願逐真¶
人上(一作未逰彼/地空勞想)日夕歸心白髪催(一作師徃如/雲不可陪)¶
　　　寄韓潮州愈¶
此心(一作/身)曽與木蘭舟直到天南潮(一作/湖)水頭隔嶺篇¶
章來華岳出關書信過瀧流峰懸驛路殘雲㫁海浸城¶
根(一作/闉)老樹秋一夕瘴煙風巻盡月明初上浪西樓¶
　　　詶張籍王建¶
<pb:KR4h0140_WYG_574-4b>¶
疎林荒宅古坡(一作/陂)前乆住還因太守憐漸老更思深¶
處隐多閒數得上方眠鼠抛貧屋收田日鴈度寒江擬¶
(一作/撒)雪天身是(一作/事)龍鍾應是分水曹芸閣枉來篇¶
　　　逢博陵故人彭兵曹¶
曲陽分散㑹京華見說三年住海涯别後觧餐蓬虆子¶
向前未識牡丹花偶逢日者教求禄終傍泉聲擬置家¶
蹋雪攜琴(一作/衾)相就宿夜深開戸斗牛(一作/月先)斜¶
　　　贈牛(一作/劉)山人¶
<pb:KR4h0140_WYG_574-5a>¶
二十年中餌茯苓致書(一作/身)半是老君經東都舊住商¶
人宅南國新修道士亭鑿石養蜂休買蜜坐山秤藥不¶
爭星古來隐者多能卜欲就先生問丙丁¶
　　　送于中丞使回紇冊立¶
君立天驕發使車冊文字字著金書漸通(一作/過)青塜郷¶
山盡欲達皇情譯語初調角寒城邊色動下霜秋磧鴈¶
行疎旌旗來徃幾多日應向途中見嵗除¶
　　　送劉侍御重使江西¶
<pb:KR4h0140_WYG_574-5b>¶
時當苦熱逺行人石壁飛泉濺馬身又到鍾陵知務大¶
還浮湓浦屬秋新早程猨呌雲深極宿館禽驚葉動頻¶
前者巳聞廉使薦兼言有畫静邊塵¶
　　　贈圓上人¶
誦經千紙得為僧麈尾持行不拂蠅古塔月髙聞呪水¶
新壇日午見燒燈一雙童子澆紅藥百八真珠貫綵繩¶
且說近來心裏事仇讎相對似親朋¶
　　　處州李使君改任遂州因寄贈¶
<pb:KR4h0140_WYG_574-6a>¶
庭樹幾株隂入戸主人何在客聞蟬鑰開原上髙樓鎖¶
瓶汲池東古井泉趂靜野禽(一作因/趂野僧)曽後到休吟鄰叟¶
始安眠仙都山(一作/弱)水誰能憶西去風濤書滿船¶
　　　酬慈恩寺文郁上人¶
袈裟影入禁(一作/鏡)池清猶憶鄉山近赤城籬落罅間寒¶
蟹過莓苔石上晩蛩行(一作/鳴)期登野閣閒應甚阻宿山¶
(一作/幽)房疾未平聞說又尋南岳去無端詩思忽然生¶
　　　訪鑒𤣥師姪¶
<pb:KR4h0140_WYG_574-6b>¶
維摩青石講初休縁訪親宗到普州我有軍持憑弟子¶
岳陽溪裏汲寒流¶
　　　夜坐¶
蟋蟀漸多秋不淺蟾蜍巳沒夜應深三更两鬢幾枝雪¶
一念雙峰四祖心¶
　　　送别¶
門外便伸千里别無車不得到河梁髙樓直上百餘尺¶
今日為君南望長¶
<pb:KR4h0140_WYG_574-7a>¶
　　　聞蟬感懷¶
新蟬忽發最髙枝不覺立聼無限時正遇友人來告别¶
一心(一作/聲)分作两般悲¶
　　　夏夜上谷宿開元寺¶
詩成一夜月中題便卧松風到曙雞帶月時聞山鳥語¶
郡城知近武陵溪¶
　　　送于總持歸京¶
出家初𨽻何方寺上國西明御水東却見舊房堦下樹¶
<pb:KR4h0140_WYG_574-7b>¶
别來二十一春風¶
　　　崔卿池上鶴¶
月中時呌葉紛紛不異洞庭霜夜聞翎羽如今從放長¶
(一作從今/如罷翦)猶能飛起向(一作/上)孤雲¶
　　　登田中丞髙亭¶
高亭林表迥嵯峨獨坐秋宵不寢(一作/寐)多玉免(一作/貎)玉¶
人歌裏出白雲難似(一作/雖白)莫相和¶
　　　友人婚楊氏催妝¶
<pb:KR4h0140_WYG_574-8a>¶
不知今夕是何夕催促陽臺近鏡臺誰道芙蓉水中種¶
青銅鏡裏一枝開¶
　　　酬朱侍御望月見寄¶
他寢(一作/今夜)此時吾不寢近秋三五日(一作/月)逢晴(一作/晴時)相¶
思唯有霜臺月望盡孤光見却生(一作/遲)¶
　　　題韋雲叟草堂¶
新起此(一作/北)堂開北窗當窓山隔一重江白茅草苫(一/作)¶
(苫/盖)重重宻愛此(一作/殺)秋天夜雨淙¶
<pb:KR4h0140_WYG_574-8b>¶
　　　和韓吏部泛南溪¶
溪裏晩從池岸出石泉秋急夜深聞木蘭船共山人上¶
月映渡頭零落雲¶
　　　方鏡¶
背如刀截機頭錦靣似升量澗底泉銅雀臺南秋日後¶
(一作/得)照來照去已三年¶
　　　詶姚合¶
黍穗豆苖侵古道晴原午後早秋時故人相憶僧(一作/曽)¶
<pb:KR4h0140_WYG_574-9a>¶
來說楊栁無風蟬滿枝¶
　　　送靈應上人¶
遍参尊宿逰方乆名岳竒峰問此公五月半間看瀑布¶
青城山裏白雲中¶
　　　贈丘先生¶
常言喫藥全勝飯華岳松邊採茯神不遣髭鬚一莖白¶
擬為白日上昇人¶
　　　渡桑乾¶
<pb:KR4h0140_WYG_574-9b>¶
客舍并州巳十霜歸心日夜憶咸陽無端更渡桑乾水¶
却望并州是故郷¶
　　　夜期嘯客呂逸人不至(一作期呂逸人不至/一作夜期嘯客不至)¶
逸人期宿石牀中遣我開扉對晩空不知何處嘯秋月¶
閑著(一作閉/一作却)松門一夜風¶
　　　夜集烏行中所居¶
環爐促席復持杯松院雙扉向月開座上同聲半先達¶
名山獨入此心來¶
<pb:KR4h0140_WYG_574-10a>¶
　　　贈梁浦秀才斑竹拄杖¶
揀得林中最細枝結根石上長身遲莫嫌滴瀝紅斑少¶
恰似(一作/是)湘妃淚盡時¶
　　　尋石甕寺上方¶
野寺入時春雪後﨑嶇得到此房前老僧不出迎朝客¶
巳住上方三十年¶
　　　早秋寄題天竺靈隐寺¶
峯前峰後寺新秋絶頂髙窓見沃洲人在定中聞蟋蟀¶
<pb:KR4h0140_WYG_574-10b>¶
鶴從(一作/曽)棲處挂獼猴山鐘夜度空江水汀月寒生古¶
石樓心憶懸(一作/挂)帆身未遂謝公此地昔年遊¶
　　　黎陽寄姚合¶
魏都城裏曾遊(一作/遊從)熟才子齋中止泊多去日緑楊垂¶
紫陌歸時白草夾(一作/映)黄河新詩不覺千迴詠古鏡曽(一作/重)¶
經幾度(一作/番)磨惆悵心思滑臺北滿杯濃酒與愁和¶
　　　送崔約秀才¶
歸寕髣髴三千里月向船忩見幾宵野䑕獨偷髙樹果¶
<pb:KR4h0140_WYG_574-11a>¶
前山漸見短禾苖更深栅鎖淮波疾葦動風生雨氣遥¶
重入石頭城下寺南朝杉老未乾燋¶
　　　詠懐¶
縱把書看未省勤一生生計秖長貧可能在世無成事¶
不覺離家作老人中嶽深林秋獨徃南原多草夜無鄰¶
經年抱疾誰來問野鳥相過啄木頻¶
　　　夏日寄髙洗馬¶
三十年來長在客两三行淚忽然垂白衣蒼鬢經過嬾¶
<pb:KR4h0140_WYG_574-11b>¶
赤日朱門偃息遲花發應耽新熟酒草顛還寫早朝詩¶
不縁馬死西州去畫角堪聼是暁吹¶
　　　送周判官元範赴越¶
原下相逢便别離蟬鳴關路使迴時過淮漸有懸帆興¶
到越應將墜葉期城上秋山生菊早驛西寒渡落潮遲¶
巳曽幾遍随旌斾去謁荒郊(一作/凉)大禹祠¶
　　　送羅少府歸牛渚¶
作尉長安始三日(一作三/月罷)忽思牛渚夢天台楚山逺色¶
<pb:KR4h0140_WYG_574-12a>¶
獨歸去灞水空流相送回霜覆鶴身松子落月分螢影¶
石房開白雲多處應頻到寒澗泠泠漱(一作/濺)古苔¶
　　　題童真上人¶
江上修持積嵗年灘聲未擬住潺湲誓從五十身披衲¶
便向三千界坐禪月峽青城那有滯天台廬岳豈無縁¶
昨宵忽夢逰滄海萬里波濤在目前¶
　　　贈温觀主¶
一别羅浮竟未還觀深廊古院多關君來幾日行虛洞¶
<pb:KR4h0140_WYG_574-12b>¶
仙去空壇在逺山胎息存思當黒處井華懸綆取朝間¶
弊廬道室雖鄰近自樂冬陽炙背閒¶
　　　賀龎少尹除太常少卿¶
太白山前終日見十旬假滿擬秋尋中峯絶頂非無路¶
北闕除書阻(一作/又)入林朝謁此時閒野屐宿齋何處止¶
(一作/正)鳴砧省中石鐙陪随歩唯賞煙霞不厭深¶
　　　上邠寕邢司徒¶
箭頭破帖(一作/栝)渾(一作/全)無敵杖底敲毬逺有聲馬走千¶
<pb:KR4h0140_WYG_574-13a>¶
蹄朝萬乗地分三郡擁雙旌春風欲盡山花發暁角初¶
吹客夢驚不是刑公來鎮此長安西北未能行¶
　　　欲遊嵩岳留别李少尹益(一本無/益字)¶
孤䇿遲迴洛水湄孤禽嘹唳(一作/喨)幸人知嵩岳望中常¶
待我河梁欲上未題詩新秋愛月愁多雨古觀逢(一作/尋)¶
仙看盡棋微𦕈此來將敢問鳯凰何日定(一作/始)歸池¶
　　　病鶻吟¶
俊鳥還投髙處栖騰身戞戞下雲梯有時透霧凌空去¶
<pb:KR4h0140_WYG_574-13b>¶
無事随風入草迷迅疾月邊捎玉免遲迴日裏拂金雞¶
不縁毛羽遭零落焉肯雄心向爾低¶
　　　贈僧¶
從來多(一作/只)是遊山水省泊禪舟月下濤初過石橋年¶
尚少乆辭天柱臘應髙青松帶雪懸銅錫白髪如霜落¶
鐵刀常恐畫工(一作/師)援筆冩身長七尺有眉毫¶
　　　贈(一本有/某字)翰林¶
清重無(一作/可)過知内制從前禮絶外庭人看花在處多¶
<pb:KR4h0140_WYG_574-14a>¶
随駕召宴無時不及(一作/覲)身馬自賜來騎覺穩詩縁見¶
徹語長(一作/當)新應憐獨向名場苦曽十餘年浪過(一作/度)¶
春¶
　　　頌德上賈常侍¶
邊臣說使朝天子發語轟然激夏雷髙節羽書期獨傳¶
分符絳郡滯長材啁啾鳥恐鷹鸇起流散人歸父母來¶
自顧此身無所立㳟談祖德朶頤開¶
　　　田將軍書院¶
<pb:KR4h0140_WYG_574-14b>¶
滿庭花木半新栽石自平湖逺岸來筍迸鄰家還長竹¶
地經山雨幾層苔井當深夜泉微上閣入髙秋戸盡開¶
行背曲江誰到此琴書鎖著未朝迴¶
　　　投龎少尹¶
閉户息機搔白首中庭一樹有清隂年年不改風塵趣¶
日日轉多泉石心病起望山臺上立覺來聼雨燭前吟¶
龎公相識元和歲眷分依依直至今¶
　　　夏夜登南樓¶
<pb:KR4h0140_WYG_574-15a>¶
水岸寒(一作/閑)樓帶月躋夏林初見岳陽溪一㸃新螢報¶
秋信不知何處(一作/樹)是菩提¶
　　　題青龍寺¶
碣石山人一軸詩終南山北數人知擬看青龍寺裏月¶
待無一㸃夜雲時¶
　　　贈李文通¶
營當萬勝岡頭下誓立千年不朽功天子手擎新鉞斧¶
諫官請贈李文通¶
<pb:KR4h0140_WYG_574-15b>¶
　　　題虢州三堂贈呉郎中(一作題虢州/吴郎中三堂)¶
無窮草樹昔誰栽新起臨湖白石臺半岸泥沙孤鶴立¶
三堂風雨四門開荷翻團(一作/圓)露驚秋近栁轉斜陽過¶
水來昨夜北樓堪朗詠虢城初鎖月裵回¶
　　　送僧¶
池上時時松雪落焚香煙起見孤燈靜夜憶誰來對坐¶
曲江南岸寺中僧¶
　　　三月晦日贈劉評事¶
<pb:KR4h0140_WYG_574-16a>¶
三月正(一作/更)當三十日風(一作/春)光别我苦吟身共君今¶
夜不湏睡(一作/寢)未到暁鐘猶(一作五/更還)是春¶
　　　送張道者¶
新嵗抱琴何處去洛陽三十六峰西生來未識山人面¶
不得一聼烏夜啼¶
　　　題魚尊師院¶
老子堂前花萬樹先生曽見幾迴春夜煎白石平明喫¶
不擬敎人哭此身¶
<pb:KR4h0140_WYG_574-16b>¶
　　　宿村家亭子(一作宿杜司空東亭/一作題杜司戸亭子)¶
牀頭枕是溪中石井底泉通竹下池宿客未眠過夜半¶
(一作當/半夜)獨聞山雨到來時¶
　　　送稱上人¶
歸蜀擬從巫峽過何時得入舊房禪寺中來後誰身化¶
起塔栽松向野田¶
　　　楊祕書新居¶
城角新居鄰静寺時從新閣上經樓南山泉入宫中去¶
<pb:KR4h0140_WYG_574-17a>¶
先向詩人門外流¶
　　　聼樂山人彈易水¶
朱絲弦底燕泉急燕將雲孫白日弹嬴氏歸山陵巳掘¶
聲聲猶帶髪衝冠¶
　　　經蘇秦墓¶
沙埋古篆折碑文六國興亡事繫(一作/計)君今日凄凉無¶
處說亂山秋盡有寒雲¶
　　　題戴勝¶
<pb:KR4h0140_WYG_574-17b>¶
星㸃花冠道士衣紫陽宫女化身飛能傳上界春消息¶
若到蓬山莫放歸¶
　　　題隐者居¶
雖有柴門常不關片雲孤木伴身閒猶嫌住乆人知處¶
見擬移家更上山¶
　　　哭孟東野¶
蘭無香氣鶴無聲哭盡秋天月不明自從東野先生死¶
側近雲山得散行¶
<pb:KR4h0140_WYG_574-18a>¶
　　　過京索先生墳¶
京索先生三尺墳秋風漠漠吐寒雲從來有恨君多哭¶
今日何人更哭君¶
　　　客思¶
促織聲尖尖似針更深刺著旅人心獨言獨語月明裏¶
驚覺眠童與宿禽¶
　　　鹽池院觀鹿¶
條峰五老勢相連此鹿來從若箇邊别有野麋人不見¶
<pb:KR4h0140_WYG_574-18b>¶
一生長飲白雲泉¶
　　　黄鵠下太液池¶
髙飛空外鵠下向禁中池岸印行蹤淺波揺立影危來¶
從千里島舞拂萬年枝踉蹌孤風起裵回水沫移幽音¶
清露滴野性白雲随太液無弹射靈禽翅不垂¶
　　　代舊將¶
舊事說如夢誰當信老夫戰塲幾處在部曲一人無落¶
日收病(一作/疲)馬晴天曬陣圖猶希聖朝用自鑷白髭鬚¶
<pb:KR4h0140_WYG_574-19a>¶
　　　老將¶
膽壯亂鬚白金瘡蠧百骸旌旗猶入夢歌舞不開懷燕¶
雀來鷹架塵埃滿箭靫自誇勲業重開府是官階¶
　　　春行¶
去去行人逺塵随馬不窮旅情斜日後春色早煙中流¶
木穿空舘閒花發故宫舊郷千里思池上綠楊風¶
　　　題鄭常侍㕔前竹¶
綠竹臨詩酒嬋娟思不窮亂枝低積雪繁葉亞寒風蕭¶
<pb:KR4h0140_WYG_574-19b>¶
䬃疑泉過縈迴有逕通侵庭根出土隔壁筍成叢疎影¶
紗忩外清音寳瑟中巻簾終日看欹枕幾秋同萬頃歌¶
王子千竿伴阮公露光憐片片雨潤愛濛濛嶰谷蠻湖¶
北湘川灀水東何如軒檻側蒼翠褭長空¶
　　　早行¶
早起赴前程鄰雞尚未鳴主人燈下别羸馬暗中行蹋¶
石新霜滑穿林宿鳥驚逺山鐘動後曙色漸分明¶
　　　送人南歸¶
<pb:KR4h0140_WYG_574-20a>¶
分手向天涯迢迢泛海波雖然南地逺見說北人多山¶
暖花常發秋深鴈不過炎方饒勝事此去莫蹉跎¶
　　　送人南逰¶
此别天涯逺孤舟泛海中夜行常認火帆去每因風蠻¶
國人多富炎方語不同鴈飛難度嶺書信若為通¶
　　　送道者¶
獨向山中見今朝又别離一心無挂住萬里獨何之到¶
處絶煙火逢人話古時此行無弟子白犬自相随¶
<pb:KR4h0140_WYG_574-20b>¶
　　　風蝉¶
風蝉旦夕鳴伴葉送新聲故里客歸盡水邊身獨行噪¶
軒髙樹合驚枕暮山横聼處無人見塵埃滿甑生¶
　　　清明日園林寄友人¶
今日清明節園林勝事偏晴風吹栁絮新火起厨煙杜¶
草開三逕文章憶二賢幾時能命駕對酒落花前¶
　　　上杜駙馬¶
玉山突兀壓乾坤出得朱門入㦸門妻是九重天子女¶
<pb:KR4h0140_WYG_574-21a>¶
身為一品令公孫鴛鴦殿裏参皇后龍鳯堂前賀至尊¶
今日澧陽非乆駐佇為霖雨拜新恩¶
　　　蓮峰歌¶
錦礫潺湲玉溪水暁來微雨藤花紫冉冉山雞紅尾長¶
一聲樵斧驚飛起松刺梳空石差(一作/室)齒煙香(一作/空)風¶
軟人参蕊陽崖一夢伴雲根仙菌靈芝夢魂裏¶
　　　壯士吟¶
壮士不曾悲悲(一作/去)即無回期如何易水上未歌先淚¶
<pb:KR4h0140_WYG_574-21b>¶
垂¶
　　　題興化園亭¶
破却千家作一池不栽桃李種薔薇薔薇花落秋風起¶
荆棘滿庭君始知¶
　　　竹¶
籬外清隂接藥欄暁風交戞碧琅玕子猷沒後知音少¶
粉節霜筠漫嵗寒¶
　　　李斯井¶
<pb:KR4h0140_WYG_574-22a>¶
井存上蔡南門外置此井時來相秦㫁綆數尋垂古甃¶
取將寒水是何人¶
　　　題詩後(島吟成獨行潭底影數息/樹邊身二句下註此一絶)¶
二句三年得一吟雙淚流知音如不賞歸卧故山秋¶
　　　送友人之南陵¶
莫歎徒勞向宦途不羣氣岸有誰如南陵暫掌仇香印¶
北闕終行賈誼書好趂江山尋勝境莫辭韋杜别幽居¶
少年躍馬同心使免得詩中道跨驢¶
<pb:KR4h0140_WYG_574-22b>¶
　　　尋人不遇(一作/寄人)¶
聞說到揚州吹簫有舊㳺人來多不見莫是上迷樓¶
　　　尋隠者不遇(一作孫革訪/羊尊師詩)¶
松下問童子言師採藥去只在此山中雲深不知處¶
　　　行次漢上¶
習家池沼草萋萋嵐樹光中信馬蹄漢主廟前湘水碧¶
一聲風角夕陽低¶
　　　馬嵬¶
<pb:KR4h0140_WYG_574-23a>¶
　長川幾處樹青青孤驛危樓對翠屏一自上皇惆悵後¶
　至今來徃馬蹄腥¶
　　　　冬夜送人¶
　平眀走馬上村橋花落梅溪雪未消日短天寒愁送客¶
　楚山無限路迢迢¶
　　　　句¶
　晴風吹栁絮新火起厨煙(見事文/類聚)　長江風送客孤館¶
　雨留人(見楊升/菴集)　古岸崩將盡平沙長未休(見吟忩/雜錄)¶
<pb:KR4h0140_WYG_574-23b>¶
　不如牛與羊猶得日暮歸(見紀/事)¶
　¶
　¶
　¶
　¶
　¶
　¶
御定全唐詩巻五百七十四¶
