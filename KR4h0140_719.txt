# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.502508
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百十九
<pb:KR4h0140_WYG_719-1a>¶
　欽定四庫全書¶
御定全唐詩巻七百十九¶
　　路德延¶
　路德延冠氏人光化初擢第天祐中授拾遺河中節度¶
　使朱友謙辟掌書記詩三首¶
　　　　芭蕉(數嵗時作/傳於都下)¶
　一種靈苖異天然體性虚葉如斜界紙心似倒抽書¶
　　　　感舊詩¶
<pb:KR4h0140_WYG_719-1b>¶
　初騎竹馬詠芭蕉嘗忝名卿誦滿朝五字便容趨綘帳¶
　一枝㝷許折丹霄豈知流落萍蓬逺不覺推遷嵗月遥¶
　國境未安身未立至今顔巷守簞瓢¶
　　　　小兒詩¶
　情態任天然桃紅兩頬鮮乍行人共看初語客多憐臂¶
　膊肥如瓠肌膚軟勝綿長頭纔覆額分角漸垂肩散誕¶
　無塵慮逍遥占地仙排衙朱閣(一作/榻)上喝道畫堂前合¶
　調歌楊栁齊聲踏採蓮走隄行細雨奔巷趁輕煙嫩竹¶
<pb:KR4h0140_WYG_719-2a>¶
乗為馬新蒲折(一作/掉)作鞭鶯雛金鏇繫猫(一作/猧)子綵絲¶
牽擁鶴歸晴島驅鵝入暖泉楊花爭弄雪榆葉共収錢¶
錫鏡當胸挂銀珠對耳懸頭依蒼鶻褁袖學柘枝揎酒¶
殢丹砂暖茶催小玉煎頻邀籌箸掙(一作/插)時乞繡鍼穿¶
寳箧拏紅豆妝奩拾翠鈿戲袍披按褥劣(一作/尖)㡌戴靴¶
氊展畫趍三聖開屏笑七賢貯懐青杏小垂額緑荷圓¶
驚滴霑羅涙嬌流汚錦涎倦書饒婭姹憎藥巧遷延弄¶
帳鸞綃映藏衾鳯綺纒指敲迎使鼓筋撥賽神絃簾拂¶
<pb:KR4h0140_WYG_719-2b>¶
魚鉤動箏推雁柱偏碁圖添路畫笛管欠聲鐫惱客初¶
酣睡驚僧半入禪㝷蛛窮屋瓦探雀遍樓椽抛果忙開¶
口藏鉤亂出拳夜分圍榾拙朝聚打鞦韆折竹装泥燕¶
添絲放紙鳶互誇輪水碓相教放風旋旗小裁紅絹書¶
幽截碧牋逺鋪張鴿網低控射蝇弦詀(一作/吉)語時時道¶
謡歌處處傳匿牕眉乍曲遮路臂相連鬪草當春逕爭¶
毬出晚田栁傍慵獨坐花底困横眠等鵲前籬畔聼蛩¶
伏砌邉傍枝粘舞蝶隈樹捉鳴蟬平島誇趫上層崖逞¶
<pb:KR4h0140_WYG_719-3a>¶
㨗緣嫩苔車迹小深雪履㾗全競指雲生岫齊呼月上¶
天蟻窠㝷逕劚蜂穴遶階填樵唱回深嶺牛歌下逺川¶
壘柴為屋木和土作盤筵險砌髙臺石危跳峻塔磚忽¶
陞隣舎樹偷上後池&KR0657;項槖稱師日甘羅作相年明時¶
方任(一作/在)徳勸爾減狂顛¶
　　　句¶
不是上台知姓字五花賔舘敢從容(上成汭南見南部/新書荆  舊有五)¶
(花舘待賔/上地故云)¶
<pb:KR4h0140_WYG_719-3b>¶
　李旭¶
李旭天祐元年進士登第詩一首¶
　　　及第後呈朝中知已¶
凌晨曉鼓奏嘉音雷擁龍迎出陸沈金榜髙懸當玉闕¶
錦衣即著到家林真珠每被塵泥䧟病鶴多遭螻蟻侵¶
今日始知天有意還教雪得一生心¶
　崔庸¶
崔庸吳郡人天祐二年登進士第詩一首¶
<pb:KR4h0140_WYG_719-4a>¶
　　　題惠嚴寺(蘓州崑山惠嚴寺殿基或曰鬼工有/僧繇畫龍每風雨如騰躍狀僧繇畫)¶
　　　(鎖以釘/固之)¶
人莫嫌山小僧還愛寺靈殿髙神氣力龍活客丹青¶
　胡駢¶
胡駢唐末進士詩一首¶
　　　經費拾遺舊隱¶
林下茅齋已半傾九華幽逕少人行不將冠劒為榮事¶
只向煙蘿寄此生松竹漸荒池上色琴書徒立世間名¶
<pb:KR4h0140_WYG_719-4b>¶
白楊風起秋山暮時復哀猨啼一聲¶
　周祚¶
周祚唐末進士詩一首¶
　　　失題¶
莫道春花獨照人秋花未必怯青春四時風雨沒時節¶
共保松筠根底塵¶
　盧頻¶
盧頻唐末人詩四首¶
<pb:KR4h0140_WYG_719-5a>¶
　　　　蛺蝶行¶
　東園宫草綠上下飛相逐君恩不禁春昨夜花中宿¶
　　　　東西行¶
　種荷玉盆裡不及溝中水養雉黄金籠見草心先喜¶
　　　　失題¶
　春淚爛羅綺泣聲抽恨多莫滴芙蓉池愁傷連蔕荷¶
　一朶花葉飛一枝花光彩美人惜花心但願長春在¶
　　劉畋¶
<pb:KR4h0140_WYG_719-5b>¶
　劉畋唐末人詩一首¶
　　　　晚泊漢江渡¶
　末秋雲木輕蓮折晚香清雨下侵苔色雲凉出浪聲疊¶
　帆依岸盡㣲照夹隄明渡吏已頭白遥知客姓名¶
　　　　句¶
　殘陽来霽岫獨興起滄洲(雨後客張/為主  圖)¶
　¶
御定全唐詩巻七百十九¶
