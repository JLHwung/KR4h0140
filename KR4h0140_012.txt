# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.505787
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷十二
<pb:KR4h0140_WYG_012-1a>¶
　欽定四庫全書¶
御定全唐詩巻十二¶
　　郊廟歌辭¶
　　　　祭方丘樂章(唐書樂志曰貞觀中夏至祭皇地/祇於方丘迎神用順和皇帝行用)¶
　　　　(太和登歌奠玉帛用肅和迎爼用雍和酌獻飲/福用夀和送文舞出迎武舞入用舒和武舞用)¶
　　　　(凱安其太和夀和凱安三章/詞同冬至圜丘並禇亮䓁作)¶
　　　　　順和¶
　萬方資以化交泰屬昇平易従業惟簡得一道斯寧具¶
<pb:KR4h0140_WYG_012-1b>¶
　儀光玉帛送舞變咸英黍稷良非貴眀徳信惟馨¶
　　　　　肅和¶
　至矣坤徳皇哉地祇開元綂紐合大承規九宫肅列六¶
　典相儀永言配命長保無虧¶
　　　　　雍和¶
　柔而䏻方直而䏻敬厚載以徳大亨以正有滌斯牷(一作/牲)¶
　有馨斯盛介兹景福祚我休慶¶
　　　　　舒和¶
<pb:KR4h0140_WYG_012-2a>¶
玉幣牲牷分薦享羽旄干戚遞成容一徳惟寧两儀泰¶
三才保合四時邕¶
　　　　順和¶
隂祇協賛厚載方貞牲幣具舉簫管備成其禮惟肅其¶
徳惟眀神之聼矣式鑒䖍誠¶
　　　武后大享拜洛樂章(唐書樂志曰則天皇后永/昌元年大享拜洛樂禮設)¶
　　　(用昭和次致和次咸和乗輿初行用九和次拜/洛受圗用顯和登歌用昭和迎爼用敬和酌獻)¶
　　　(用欽和送文舞出迎武舞入用齊和武舞用徳/和撤爼用禋和辭神用通和送神用歸和按樂)¶
<pb:KR4h0140_WYG_012-2b>¶
　　　(志又有歸和一章亦送神詞/也並載本集逸酌獻一章)¶
　　　　昭和¶
九𤣥眷命三聖基隆奉承先旨眀臺畢功宗祀展敬冀¶
表深衷永昌帝業式播淳風¶
　　　　致和¶
神功不測兮運隂陽包藏萬宇兮孕八荒天符既出兮¶
帝業昌願臨眀祀兮降禎祥¶
　　　　咸和¶
<pb:KR4h0140_WYG_012-3a>¶
坎澤祠容備舉坤壇祭典爰申靈睠遙行祕躅嘉貺荐¶
委殊珍肅禮恭禋載展翹襟邈志逾殷方期交際懸應¶
(下一/句逸)¶
　　　　九和¶
祗荷坤徳欽若乾靈慙惕罔寘興居匪寧恭崇禮則肅¶
奉儀形惟憑展敬敢薦非馨¶
　　　　顯和(拜洛/)¶
菲躬承睿頋薄徳忝坤儀乾乾遵後命翼翼奉先規撫¶
<pb:KR4h0140_WYG_012-3b>¶
俗勤雖切還淳化尚虧未䏻𢎞至道何以契眀祇¶
　　　　顯和(受圖/)¶
顧徳有慙虛菲眀祇屢降禎符汜水初呈祕象温洛薦¶
表昌圖𤣥澤流恩載洽丹襟荷渥増愉¶
　　　　昭和¶
舒隂致養合大資生徳以恒固功由永貞升歌薦序垂¶
幣翹誠虹開玉照鳳引金聲¶
　　　　敬和¶
<pb:KR4h0140_WYG_012-4a>¶
蘭俎既昇蘋羞可薦金石載設咸英已變林澤斯總山¶
川是遍敢用敷誠實惟忘倦¶
　　　　齊和¶
沈潛演貺分三極廣大凝禎總萬方既薦羽旌文化啟¶
還呈干鏚武威揚¶
　　　　徳和¶
夕惕司龍契晨兢當鳳扆崇儒習舊規偃伯循先㫖絶¶
壤飛冠盖遐區麗山水幸承三聖餘忻屬千年始¶
<pb:KR4h0140_WYG_012-4b>¶
　　　　禋和¶
百禮崇容千官肅事靈降無兆神凝有粹奠享咸周威¶
儀畢備奏夏登列歌雍徹肆¶
　　　　通和¶
皇皇靈睠穆穆神心暫動凝質還歸積隂功𤣥樞紐理¶
寂髙深銜恩佩徳聳志翹襟¶
　　　　歸和¶
言旋雲洞兮躡煙途永寧中宇兮安下都包涵動植兮¶
<pb:KR4h0140_WYG_012-5a>¶
順榮枯長貽(一作/徼)寳貺兮賛璇圖¶
　　　　又歸和¶
調雲闋兮神座興驂雲駕兮儼將昇騰絳霄兮垂景祐¶
翹丹懇兮荷休徵¶
　　　祭方丘樂章(唐書樂志曰睿宗太極元年祭皇/地祇於方丘迎神用順和八變加)¶
　　　(金奏皇帝行用太和登歌奠玉帛用肅和迎爼/及酌獻用雍和送文舞出迎武舞入用舒和武)¶
　　　(舞用凱安送神用順和太和凱安詞同貞觀冬/至圜丘肅和雍和辭同貞觀太廟舒和詞同皇)¶
　　　(帝朝/羣臣)¶
<pb:KR4h0140_WYG_012-5b>¶
　　　　順和¶
坤厚載物徳柔垂祉九域咸雍四溟為紀敬因良節䖍¶
修隂祀廣樂式張靈其降止¶
　　　　金奏¶
坤元至徳品物資生神凝博厚道協髙眀列鎮五嶽環¶
流四瀛于何不載萬寳斯成¶
　　　　順和¶
樂備金石禮光尊爼大享爰終洪休是舉雨零感節雲¶
<pb:KR4h0140_WYG_012-6a>¶
飛應序纓紱載辭皇靈具舉¶
　　　祭汾隂樂章(唐書樂志曰眀皇開元十一年祭/皇地祇於汾隂迎神用順和八變)¶
　　　(皇帝行用太和登歌奠玉用肅和迎爼用雍和/酌獻飲福用夀和送文舞出迎武舞入用舒和)¶
　　　(武舞用凱安/送神用順和)¶
　　　　順和(林鍾宫思黄門/侍郎韓  復作)¶
大樂和暢殷薦眀神一降通感八變必臻有求斯應無¶
徳不親降靈醉止休徵萬人¶
　　　　太簇角(中書侍郎/盧従愿作)¶
<pb:KR4h0140_WYG_012-6b>¶
坤元載物陽樂發生播殖資始品彚咸亨列俎棋布方¶
壇砥平神歆禋祀后徳惟眀¶
　　　　姑洗徵(司勲郎中/劉晃作)¶
大君出震有事郊禋齋戒既肅馨香畢陳樂和禮備候¶
暖風春恭惟降福實賴眀神¶
　　　　南吕羽(禮部侍郎/韓休作)¶
於穆濬哲維清緝熈肅事昭配永言孝思滌濯静嘉馨¶
香在兹神之聼之用受福釐¶
<pb:KR4h0140_WYG_012-7a>¶
　　　　太和(吏部尚書/王晙作)¶
於穆聖皇六葉重光太原刻頌后土疏場寳鼎呈符歊¶
雲孕祥禮樂備矣降福穰穰¶
　　　　肅和(刑部侍郎/崔𤣥暐作)¶
聿脩嚴配展事禋宗祥符寳鼎禮備黄琮祝詞以信眀¶
徳惟聰介兹景福永永無窮¶
　　　　雍和(徐州刺史/賈曽作)¶
蠲我餴饎絜我膋薌有豆孔碩為羞既臧至誠無昧精¶
<pb:KR4h0140_WYG_012-7b>¶
意惟芳神其醉止欣欣樂康¶
　　　　夀和(禮部尚書/蘓頲作)¶
禮物斯具(一作/備)樂章乃陳誰其作主皇考聖真對越在¶
天聖眀佐神窅然汾上厚澤如春¶
　　　　舒和(太常少卿/何鸞作)¶
樂奏云闋禮章載䖍禋宗於地昭假扵天惟馨薦矣既¶
醉歆焉神之降福永永萬年¶
　　　　凱安(主爵郎中/蒋挺作)¶
<pb:KR4h0140_WYG_012-8a>¶
維歲之吉維辰之良聖君紱冕肅事壇場大禮已備大¶
樂斯張神其醉止降福無疆¶
　　　　順和(尚書右丞/源光裕作)¶
方丘既膳嘉饗載謐齊敬畢誠陶匏貴質秀畢(一作/簠)豐¶
薦芳(一作/芬)爼盈實永永福流其昇如日¶
　　　禪社首樂章(唐書樂志曰眀皇開元十三年禪/社首山祭地祇樂迎神用順和皇)¶
　　　(帝行用太和登歌奠玉帛用肅和迎爼入用雍/和初獻用夀和飲福用福和還宫用太和送神)¶
　　　(用靈具醉以代順和前七章太常少卿/賀知章撰後送神一章侍中源乾曜撰)¶
<pb:KR4h0140_WYG_012-8b>¶
　　　　順和¶
至哉含柔徳萬物資以生常順稱厚載流謙通變盈聖¶
心事䏻察増廣陳厥誠黄祇僾如在泰折俟咸亨¶
　　　　太和¶
肅我成命於昭黄祇裘冕而祀陟降在斯五音克備八¶
變聿施緝熈肆靖厥心匪離¶
　　　　肅和¶
黄祇是祗我其夙夜寅畏誠絜匪遑寧舎禮以琮玉薦¶
<pb:KR4h0140_WYG_012-9a>¶
厥茅藉念兹降康胡寧克暇¶
　　　　雍和¶
夙夜宥宻不敢寧宴五齊既陳八音在縣粢盛以潔房¶
爼斯薦惟徳惟馨尚兹克徧¶
　　　　夀和¶
惟以眀發有懐載殷樂盈而反禮順其禋立清以獻薦¶
欲是親於穆不已裒對斯臻¶
　　　　福和¶
<pb:KR4h0140_WYG_012-9b>¶
穆穆天子告成岱宗大裘如濡執珽有顒樂以平志禮¶
以和容上帝臨我云胡肅邕¶
　　　　太和¶
昭昭有唐天俾萬國列祖應命四宗順則申錫無疆宗¶
我同徳曽孫繼序享神配極¶
　　　　靈具醉¶
靈具醉杳熈熙靈將往𦕈禗禗顧眀徳吐正辭爛遺光¶
流禎祺¶
<pb:KR4h0140_WYG_012-10a>¶
　　　祭神州樂章(唐書樂志曰貞觀中祭神州於北/郊迎神用順和皇帝行用太和登)¶
　　　(歌奠玉帛用肅和迎爼用雍和酌獻飲福用夀/和送文舞出迎武舞入用舒和武舞用凱安送)¶
　　　(神用順和順和詞同夏至方丘太和夀/和凱安詞同冬至圜丘並褚亮等作)¶
　　　　肅和¶
大矣坤儀至哉神縣包含日域牢籠月竁露絜三清風¶
調六變皇祇介祉式歆恭薦¶
　　　　雍和¶
泰折嚴享陰郊展敬禮以導神樂以和性黝牲在列黄¶
<pb:KR4h0140_WYG_012-10b>¶
琮俯暎九土既平萬邦貽(一作/遺)慶¶
　　　　舒和¶
坤道降祥和庶品靈心載徳厚羣生水土既調三極泰¶
文武畢備九區平¶
　　　祭神州樂章(唐書樂志曰太樂舊有祭神/州迎送神詞二章不詳所起)¶
　　　　迎神¶
黄輿厚載赤寰歸徳含育九區保安萬國誠敬無怠禋¶
祀有則樂以迎神其儀不忒¶
<pb:KR4h0140_WYG_012-11a>¶
　　　　送神¶
神州隂祀洪恩廣濟草樹霑和飛沈沐惠禮修鼎爼奠¶
歆瑶幣送樂有章靈軒其逝¶
　　　祭大社樂章(唐書樂志曰貞觀中祭太社樂迎/神用順和皇帝行用太和登歌奠)¶
　　　(玉帛用肅和迎爼用雍和酌獻飲福用夀和送/文舞出迎武舞入用舒和武舞用凱安送神用)¶
　　　(順和順和詞同夏至方丘太和夀和/凱安詞同冬至圜丘並褚亮等作)¶
　　　　肅和¶
后土凝徳神功協契九域底平兩儀交際戊期應序隂¶
<pb:KR4h0140_WYG_012-11b>¶
墉展幣靈車少留俯歆樽桂¶
　　　　雍和¶
美報崇本嚴恭展事受露踈壇承風啟地絜粢登爼醇¶
犧入饋介福逺流羣生畢遂¶
　　　　舒和¶
神道發生敷九稼隂極乗仁暢八埏緯武經文隆景化¶
登祥薦祉啟豐年¶
　　　祭太社樂章(唐書樂志曰太樂舊有太社/迎送神詞二章不詳所起)¶
<pb:KR4h0140_WYG_012-12a>¶
　　　　迎神¶
烈山有子后土有臣播種百榖濟育兆人春官緝禮宗¶
伯司禋戊為吉日迎享兹辰¶
　　　　送神¶
吉祥式就酬功載畢親地尊天禮文經術貺徵令序福¶
流初日神馭爰歸祠官其出¶
　　　蜡百神樂章(唐書樂志曰貞觀中蜡百神樂降/神用豫和皇帝行用太和登歌奠)¶
　　　(玉帛用肅和迎爼用雍和酌獻飲福用夀和送/文舞出迎武舞入用舒和武舞用凱安送神用)¶
<pb:KR4h0140_WYG_012-12b>¶
　　　(豫和其豫和太和夀和凱/安五章詞同冬至圜丘)¶
　　　　肅和¶
序廹嵗隂日躔星紀爰稽茂典聿崇清祀綺幣霞舒瑞¶
珪虹起百&KR1124;(一作禮/一作靈)垂裕萬靈薦(一作/方受)祉¶
　　　　雍和¶
緹籥勁序𤣥英晚候姬蜡開儀豳歌入奏蕙馥雕俎蘭¶
芬玉酎大享眀祇永綏多祐¶
　　　　舒和¶
<pb:KR4h0140_WYG_012-13a>¶
經緯兩儀文化洽削平方域武功成瑶絃自樂乾坤泰¶
玉鏚長歡(一作/歌)區宇寧¶
　　　蜡百神樂章(唐書樂志曰太樂舊有蜡百/神迎送神詞二章不詳所起)¶
　　　　迎神(此詞廢/不行用)¶
八蜡開祭萬物合祀上極天維下窮坤紀鼎爼流芬(一/作)¶
(馥/)罇彛薦美有靈有祇咸希来止¶
　　　　送神(此詞後/尚行用)¶
十旬歡洽一日祠(一作/祀)終澄彛拂俎報徳酬功慮䖍容¶
<pb:KR4h0140_WYG_012-13b>¶
肅禮縟儀豐神其降祉整馭随風¶
　　　享先農樂章(唐書樂志曰貞觀中享先農樂迎/神用咸和皇帝行用太和登歌奠)¶
　　　(玉帛用肅和迎爼用雍和酌獻飲福用夀和送/文舞出迎武舞入用舒和武舞用凱安送神用)¶
　　　(咸和其太和夀和凱安詞/同冬至圜丘並禇亮䓁作)¶
　　　　咸和¶
粒食伊始農之所先古今攸賴是曰人天耕斯帝藉播¶
厥公田式崇眀祀神其福焉¶
　　　　肅和¶
<pb:KR4h0140_WYG_012-14a>¶
樽彛既列瑚簋方薦歌工載登幣禮斯奠肅肅享祀顒¶
顒纓弁神之聼之福流寰縣¶
　　　　雍和¶
前夕視牲質眀奉俎沐芳整弁其儀式序盛禮畢陳嘉¶
樂備舉歆我懿徳非馨稷黍¶
　　　　舒和¶
羽籥低昻文綴巳干戚蹈厲武行初望歲祈農神所聼¶
延祥介福豈云虛¶
<pb:KR4h0140_WYG_012-14b>¶
　　　享先農樂章(唐書樂志曰太樂舊有享/先農送神樂章不詳所起)¶
　　　　咸和¶
三推禮就萬庾祈凝夤賔志逺藨蓘惟興降歆肅薦垂¶
祐祗膺送神有樂神其上昇¶
　　　享先蠶樂章(唐書樂志曰顯慶中皇后親蠶内/出享先蠶樂章迎神用永和亦曰)¶
　　　(頌徳皇后昇壇用肅和登歌奠幣用/展敬迎爼用絜誠飲福送神用昭慶)¶
　　　　永和¶
芳春開令序韶苑暢和風惟靈申廣祐利物表神功綺¶
<pb:KR4h0140_WYG_012-15a>¶
㑹周天宇黼黻藻寰中庶㡬承慶節歆奠下帷宫¶
　　　　肅和¶
眀靈光至徳深功掩百神祥源應節啟福緒逐年新萬¶
宇承恩覆七廟佇恭禋于(一作/一)兹申至懇方期逺慶臻¶
　　　　展敬¶
霞莊列寳衞雲集動和聲金巵薦綺席玉幣委芳庭因¶
心罄丹欵先已勵蒼生所兾延眀福於兹享至誠¶
　　　　絜誠¶
<pb:KR4h0140_WYG_012-15b>¶
桂筵開玉俎蘭圃薦瓊芳入音調鳳厯三獻奉鸞觴絜¶
粢申大享庭㝢兾降祥神其覃有慶契福永無疆¶
　　　　昭慶¶
仙壇禮既畢神駕儼將昇佇屬深祥起方期庶績凝䖍¶
誠資宇内務本朂黎蒸靈心昭備享率土洽休徴¶
　　　釋奠文宣王樂章(唐書樂志曰皇太子親釋奠/迎神用誠和亦曰宣和皇太)¶
　　　(子行用承和登歌奠幣用肅和迎爼用雍和送/文舞出迎武舞入用舒和武舞用凱安詞同冬)¶
　　　(至圜丘送神用誠和詞同迎神通典曰開元中/又造三和樂一曰裓和三公升降及行則奏之)¶
<pb:KR4h0140_WYG_012-16a>¶
　　　(二曰豐和享先農則奏之三曰/宣和祭孔宣父齊太公則奏之)¶
　　　　誠和¶
聖道日用神㡬(一作/機)不測金石以陳弦歌載陟爰釋其¶
菜匪馨于稷来顧来享是宗是極¶
　　　　承和¶
萬國以貞光上嗣三善茂徳表重輪視膳寢門遵要道¶
髙闢崇賢引正人¶
　　　　肅和¶
<pb:KR4h0140_WYG_012-16b>¶
粤惟上聖有縦自天傍周萬物俯應千年舊章允著嘉¶
贄孔䖍王化兹首儒風是宣¶
　　　　雍和¶
堂獻瑤篚庭敷璆懸禮備其容樂和其變肅肅親享雍¶
雍執奠眀徳惟馨蘋蘩可薦¶
　　　　舒和¶
隼集龜開昭聖烈龍蹲鳯跱肅神儀尊儒敬業宏圖闡¶
緯武經文盛徳施¶
<pb:KR4h0140_WYG_012-17a>¶
　　　享孔子廟樂章(唐書樂志曰太樂舊有享孔子/廟迎送神詞二章不詳所起)¶
　　　　迎神¶
通吴表聖問老探真三千弟子五百賢人億齡規法萬¶
載嗣禋潔誠以祭奏樂迎神¶
　　　　送神¶
醴溢犧象羞陳爼豆魯壁類聞泗川如覯里校覃福胄¶
筵承祐雅樂清音送神具奏¶
　　　釋奠武成王樂章(郭茂倩樂府云唐釋奠武成/王舊以文宣王樂章用之徳)¶
<pb:KR4h0140_WYG_012-17b>¶
　　　(宗貞元中詔/于邵補造)¶
　　　　迎神¶
卜畋不従兆發非㷱乃傾荒政爰佐一戎盛烈載垂命¶
祀惟崇日練上戊宿嚴閟宫迎奏嘉至感而遂通¶
　　　　奠幣登歌¶
管磬升羶薌集上公進嘉幣執信以通僾如及恢帝功¶
錫后邑四維張百度立綿億載邈難挹¶
　　　　迎俎酌獻¶
<pb:KR4h0140_WYG_012-18a>¶
五齊潔九牢碩梡橜循罍斚滌進具物揚鴻績和奏發¶
髙靈寂䖍告終繁社錫昭秩祀永無易¶
　　　　亞獻終獻¶
貳觴以獻三變其終顧此非馨尚達斯衷茅縮可致神¶
歆載融始神翊周拯溺除凶時維降祐永絶興戎¶
　　　　送神¶
眀祀方終備樂斯闋黝纁就瘞豆籩告撤肸蠁尚餘光¶
景云滅返歸虛極神心則恱¶
<pb:KR4h0140_WYG_012-18b>¶
　　　享龍池樂章(唐書樂志曰眀皇龍潛時宅隆慶/坊宅南坊人所居忽變為池望氣)¶
　　　(者異焉故中宗季年泛舟池中眀皇正位以坊/為宫池水逾大彌漫數里因為龍池樂以歌其)¶
　　　(祥新書禮樂志曰龍池樂舞者十二人冠芙蓉/冠攝履備用雅樂惟無鐘磬唐逸史曰眀皇在)¶
　　　(東都晝寢夢一女子容豔異常梳交心髻大袖/寛衣帝曰汝何人曰妾凌波池中龍女也衞宫)¶
　　　(䕶駕妾實有功今陛下洞暁鈞天之樂願賜一/曲以光族類帝扵夢中為鼔胡琴倚歌為凌波)¶
　　　(池之曲龍女拜謝而去及寤盡記之命禁樂自/御琵琶習而飜之因宴于凌波宫臨池奏新聲)¶
　　　(忽池波湧起有神女出扵波心乃夢中之女也/望拜御座良久乃沒因置祠池上每嵗祀之㑹)¶
　　　(要曰開元元年内出祭龍池樂章十/六年築壇於興慶宫以仲春月祭之)¶
<pb:KR4h0140_WYG_012-19a>¶
　　　　第一章(紫微令/姚崇作)¶
恭聞帝里生靈沼應報眀君鼎業新既協翠泉光寳命¶
還符白水出真人此時舜海潛龍躍此地堯河帶馬廵¶
獨有前池一小雁叨承舊惠入天津¶
　　　　第二章(左拾遺/蔡孚作)¶
帝宅王家大道邊神馬龍龜涌聖泉昔日昔時經此地¶
看来看去漸成川歌臺舞榭宜正月栁岸梅洲勝往年¶
莫言波上春雲少祗為従龍直上天¶
<pb:KR4h0140_WYG_012-19b>¶
　　　　第三章(太府少卿/沈佺期作)¶
龍池躍龍龍已飛龍徳先天天不違池開天漢分黄道¶
龍向天門入紫微邸第樓臺多氣色君王鳬雁有光輝¶
為報寰中百川水来朝此地莫東歸¶
　　　　第四章(黄門侍郎/盧懐慎作)¶
代邸東南龍躍泉清漪碧浪逺浮天樓臺影就波中出¶
日月光従鏡裏懸雁沼回流成舜海龜書薦祉應堯年¶
大川既濟慙為檝報徳空思奉細涓¶
<pb:KR4h0140_WYG_012-20a>¶
　　　　第五章(殿中監/姜皎作)¶
龍池初出此龍山常經此地謁龍顔日日芙蓉生夏水¶
年年楊栁變春灣堯壇寳匣餘煙霧舜海漁舟尚往還¶
願似飄颻五雲影従来従去九天間¶
　　　　第六章(吏部尚書/崔日用作)¶
龍興白水漢興符聖主時乘運斗樞岸上丰茸五花樹¶
波中的皪千金珠操環昔聞迎夏啟發匣先来瑞有虞¶
風色雲光随隱見赤雲神化象江湖¶
<pb:KR4h0140_WYG_012-20b>¶
　　　　第七章(紫薇侍郎/蘓頲作)¶
西京鳳邸躍龍泉佳氣休光鎮在天軒后霧圖今已得¶
秦王水劔昔常傳恩魚不似昆眀釣瑞鶴長如太液仙¶
願侍廵遊同舊里更聞簫鼔濟樓船¶
　　　　第入章(黄門侍郎/李乂作)¶
星分邑里四人居水洊源流萬頃餘魏國君王稱象處¶
晉家藩邸化龍初青蒲暫似逰梁馬綠藻還疑宴鎬魚¶
自有神靈滋液地年年雲物史官書¶
<pb:KR4h0140_WYG_012-21a>¶
　　　　　第九章(工部侍郎/姜晞作)¶
　靈沼縈迴邸第前浴日涵天(一作/春)寫曙天始見龍臺昇¶
　鳳闕應如霄漢起神泉石匱渚旁還啟聖桃李初生更¶
　有仙欲化帝圖従此受正同河變一千年¶
　　　　　第十章(兵部郎中/裵璀作)¶
　乾坤啟聖吐龍泉泉水年年勝一年始看魚躍方成海¶
　即覩龍飛利在天洲渚遙將銀漢接樓臺直與紫微連¶
　休氣榮光常不散懸知此地是神仙¶
<pb:KR4h0140_WYG_012-21b>¶
　¶
　¶
　¶
　¶
　¶
　¶
　¶
御定全唐詩巻十二¶
