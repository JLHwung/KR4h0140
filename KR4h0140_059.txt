# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.568442
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五十九
<pb:KR4h0140_WYG_059-1a>¶
　欽定四庫全書¶
御定全唐詩巻五十九¶
　　李嶠¶
　　　　日¶
　旦出扶桑路遥升若木枝雲間五色滿霞際九光披東¶
　陸蒼龍駕南郊赤羽馳傾心比葵藿朝夕奉光(一作/堯)曦¶
　　　　月¶
　桂滿三五夕蓂開二八時清輝飛鵲鑑新影學(一作/入)蛾¶
<pb:KR4h0140_WYG_059-1b>¶
　睂皎潔臨疎牖玲瓏鑒薄帷願言從愛客清夜幸同嬉¶
　(一作願陪北堂/宴長賦西園詩)¶
　　　　星¶
　蜀郡靈槎轉豐城寳劒(一作/氣)新將軍臨北塞天子入西¶
　秦未作三台輔寧為五老臣今宵潁川曲誰識聚賢人¶
　　　　風¶
　落日生蘋末揺揚徧逺林帶花疑(一作/迎)鳳舞向竹似龍¶
　吟月動臨秋扇松清入夜琴若至蘭臺下(一作蘭臺/宫殿峻)還¶
<pb:KR4h0140_WYG_059-2a>¶
拂楚王襟¶
　　　雲¶
英英大梁國郁郁秘書臺碧落從龍起青山觸石來官¶
名光邃古蓋影耿輕埃飛感髙歌發威加四海囘¶
　　　煙¶
瑞氣凌青閣空濛上翠微迥浮雙闕路遥拂九仙衣桑¶
柘迎寒色松篁暗晩暉還當紫霄上時接彩鸞飛¶
　　　露¶
<pb:KR4h0140_WYG_059-2b>¶
滴瀝明花苑葳蕤泫竹叢玉垂丹棘上珠湛緑荷中夜¶
警千年鶴朝零七月風願凝仙掌内長奉未央宫¶
　　　霧¶
曹公迷楚澤漢帝出平城涿鹿妖氛静丹山霽色明類¶
煙飛稍重方雨散還輕倘入非熊兆寧思𤣥豹情¶
　　　雨¶
西北雲膚起東南雨足來靈童出海見神女向臺(一作/山)¶
囘斜影風前合圓文水上開十旬無破塊九土信康哉¶
<pb:KR4h0140_WYG_059-3a>¶
　　　雪¶
瑞雪驚千里同雲暗(一作從/風下)九霄地疑明月夜山似白¶
雲朝(一作龍沙飛正/逺玉馬地還銷)逐舞花光動臨歌扇影飄大周天¶
闕路今日海神朝¶
　　　山¶
地鎮標神秀(一作山嶺/鬱氤氲)峩峩上翠氛泉飛一道帶峰出¶
半天雲古壁丹青色新花綺(一作/錦)繡紋已開封禪所希¶
謁聖明君¶
<pb:KR4h0140_WYG_059-3b>¶
　　　石¶
宗子維城固將軍飲羽威巖花鑑裏發雲葉錦中飛入¶
宋星初隕過湘燕早歸倘因持補極寧復想(一作/羡)支機¶
　　　原(第五句/缺二字)¶
王粲銷憂日江淹起恨年帶川遥綺錯分隰迥阡眠¶
　横周甸莓苔闕晋田方知急難響長在脊令篇¶
　　　野¶
鳳出秦郊迥鶉飛楚塞空蒼梧雲影去涿鹿霧光通草¶
<pb:KR4h0140_WYG_059-4a>¶
暗少原緑花明入蜀紅誰云築版士猶處傅巖中¶
　　　田¶
貢禹懐書日張衡作賦辰杏花開鳳軫菖葉布龍鱗瑞¶
麥兩岐秀嘉禾同穎新寧知帝王力擊壤自安貧¶
　　　道¶
銅駝分鞏洛劒閣抵臨邛紫徼三千里青樓十二重玉¶
闗塵似雪金穴馬如龍今日中衢上堯尊更可逢¶
　　　海¶
<pb:KR4h0140_WYG_059-4b>¶
習坎疏丹壑朝宗合紫微三山巨鰲湧萬里(一作/九萬)大鵬¶
飛樓寫春雲色珠含明月輝㑹因添霧露方逐衆川歸¶
　　　江¶
日夕三江望靈潮萬里囘霞津錦浪動月浦練花開湍¶
似黄牛去濤從白馬來英靈巳傑出誰識卿雲才¶
　　　河(第八/句缺)¶
源出崑崙中長波接漢空桃花來馬頰竹箭入龍宫徳¶
水千年變榮光五色通若披蘭葉檢¶
<pb:KR4h0140_WYG_059-5a>¶
　　　洛¶
九洛韶光媚三川物候新花明丹鳳浦日映玉雞津元¶
禮期仙客陳王覩麗人神龜方錫瑞緑字重來臻¶
　　　城¶
四塞稱天府三河建洛都飛雲靄層闕白日麗南隅獨¶
下仙人鳳羣驚御史烏何辭一萬里邉徼捍匈奴¶
　　　門¶
奕奕彤闈下煌煌紫禁隈阿房萬户列閶闔九重開疏¶
<pb:KR4h0140_WYG_059-5b>¶
廣遺榮去于公待駟來詎知金馬側方朔有竒才¶
　　　市¶
闤闠開三市旗亭起百尋漸離初擊筑司馬正彈琴細¶
栁龍鱗映長槐兎月陰徒知觀衞玉詎肯挂秦金¶
　　　井¶
玉甃談仙客銅臺賞魏君蜀都宵映火杞國旦生雲向¶
日蓮花浄含風李樹薰已開千里國還聚五星文¶
　　　宅¶
<pb:KR4h0140_WYG_059-6a>¶
寂寞蓬蒿徑喧喧湫隘廬屢逢長者轍時引故人車孟¶
母遷鄰罷將軍辭第初誰憐草𤣥處獨對一牀書¶
　　　池¶
綵櫂浮太液清觴醉習家詩情對明月雲曲拂流霞煙¶
散龍形浄波含鳳影斜安仁動秋興魚鳥思空賖¶
　　　樓¶
百尺重城際千尋大道隈漢宫井榦起吴國落星開笛¶
怨緑珠去簫隨弄玉來銷憂聊暇日誰識仲宣才¶
<pb:KR4h0140_WYG_059-6b>¶
　　　橋¶
烏鵲填應滿黄公去不歸勢疑虹始見形似鴈初飛妙¶
應七星制髙分半月輝秦王空構石仙島逺難依¶
　　　經¶
漢室鴻儒盛鄒堂大義明五千道徳闡三百禮儀成青¶
紫方拾芥黄金徒滿贏誰知懐逸辯重席冠羣英¶
　　　史¶
馬記天官設班圖地里新善談方亹亹青簡見彬彬方¶
<pb:KR4h0140_WYG_059-7a>¶
朔初聞漢荆軻昔向秦正辭堪載筆終冀作良臣¶
　　　詩¶
都尉仙鳬逺梁王駟馬來扇中紈素製機上錦紋囘天¶
子三章傳陳王七歩才緇衣久擅美祖徳信悠哉¶
　　　賦¶
布義孫卿子登髙楚屈平銅臺初下筆樂觀正飛纓乍¶
有凌雲勢時聞擲地聲造端長體物無復大夫名¶
　　　書¶
<pb:KR4h0140_WYG_059-7b>¶
削簡龍文見臨池鳥跡舒河圖八卦出洛範(一作/字)九疇¶
初垂露春光滿崩雲骨氣餘請君看入木一寸乃非虛¶
　　　檄(第二句/缺一字)¶
羽檄本宣明由來　木聲聨翩至漢國迢遞入燕營毛¶
義持書去張儀韞璧行曹風雖覺愈陳草始知名¶
　　　紙¶
妙跡蔡侯施芳名左伯馳雲飛錦綺落花發縹紅披舒¶
巻隨幽顯亷方合軌儀莫驚反掌(一作/覆)字當取葛洪規¶
<pb:KR4h0140_WYG_059-8a>¶
　　　筆¶
握管門庭側含毫山水隈霜輝簡上發錦字夢中開鸚¶
鵡摛文至麒麟絶句來何當遇良史左右振竒才¶
　　　硯¶
左思裁賦日王充作論年光隨錦文發形帶石巖圓積¶
潤循毫裏開池小學前君苗徒見爇誰詠士衡篇¶
　　　墨¶
長安分石炭上黨結松心遶畫蠅初落含滋綬更深悲¶
<pb:KR4h0140_WYG_059-8b>¶
絲光易染曡素彩還沉别有張芝學書池幸見臨¶
　　　劒¶
我有昆吾劒求趨夫子庭白虹時切玉紫氣夜干星鍔¶
上芙蓉動匣中霜雪明倚天持報國畫地取雄名¶
　　　刀¶
列辟鳴鸞至惟良佩犢旋帶環疑寫月引鑑似含泉入¶
夢華梁上含鋒彩筆前莫驚開百錬特擬定三邉¶
　　　箭¶
<pb:KR4h0140_WYG_059-9a>¶
漢甸初收羽燕城忽解圍影隨流水急光帶落星飛夏¶
列三成範堯沈九日輝斷蛟雲夢澤希為識忘歸¶
　　　彈¶
俠客持蘇合佳遊滿帝鄉避丸深可誚求炙遂難忘金¶
迸疑星落珠沈(一作/成)似月光誰知少孺子將此見(一作/諌)¶
吳王¶
　　　弩¶
挺質本軒皇(一作/黄)申威振逺方機張驚雉雊玉彩耀星¶
<pb:KR4h0140_WYG_059-9b>¶
芒髙鳥行應盡清猿坐見傷蘇秦六百歩持此說韓王¶
　　　旗¶
桂影承宵月虹輝接曙雲縱横齊八陣舒巻引三軍日¶
薄蛟龍影風翻鳥隼文誰知懐勇志蟠地幾繽紛¶
　　　旌¶
告善康莊側求賢市肆中擁麾分綵雉持節曵丹虹影¶
麗天山雪光揺朔塞風方知美周政抗斾賦車攻¶
　　　戈(第八句/缺一字)¶
<pb:KR4h0140_WYG_059-10a>¶
富父舂喉日殷辛漂杵年曉霜含白刃落影駐雕鋋夕¶
擯金門側朝提玉塞前願隨龍影度横　陣雲邉¶
　　　鼓¶
舜日諧鼗響堯年韻土聲向樓疑吹擊震谷似雷驚仙¶
鶴排門起靈鼉帶水鳴樂云行巳奏禮曰冀相成¶
　　　弓¶
桃文稱辟惡桑質表初生宛轉雕鞬際依稀半月明遥¶
彎落鴈影虚引怯猿聲徒切烏號思攀龍遂不成¶
<pb:KR4h0140_WYG_059-10b>¶
　　　琴¶
名士竹林隈鳴琴寶匣開風前中散至月下歩兵來(一/作)¶
(風前緑綺弄/月下白雲來)淮海多為室梁岷舊作臺子期如可聽山¶
水響餘哀(武丘山有琴/室近淮海)¶
　　　瑟¶
伏羲初製法素女昔傳名流水嘉魚躍叢臺舞鳳驚嘉¶
賓飲未極君子娱俱并倘入丘之户應知由也情¶
　　　琵琶¶
<pb:KR4h0140_WYG_059-11a>¶
朱絲聞岱谷鑠質本多端半月分弦出叢花拂面安將¶
軍曽制曲司馬屢陪觀本是胡中樂希君馬上彈¶
　　　筝¶
䝉恬芳軌設遊楚妙彈開新曲帳中發清音指下來鈿¶
裝模六律柱列配三才莫聽西秦奏筝筝有剰哀(筝筝/釋名)¶
(曰筝施弦/髙筝筝然)¶
　　　鐘(一作宋/之問詩)¶
既接南鄰磬還隨(一作/同)北里笙平陵通曙響長樂警(一/作)¶
<pb:KR4h0140_WYG_059-11b>¶
(徹/)宵聲秋至含霜動春歸應律鳴欲知常待扣金簴有¶
餘清¶
　　　簫(下四/句缺)¶
虞舜調清管王褒賦雅音參差横鳳翼搜索動人心¶
　¶
　　　笛(一作宋/之問詩)¶
羗笛寫龍(一作/餘)聲長吟入夜清闗山孤月下來向隴頭¶
鳴逐吹梅花落含春栁色驚行觀向子賦坐憶舊鄰情¶
<pb:KR4h0140_WYG_059-12a>¶
　　　　笙¶
　懸匏曲沃上孤篠汶陽隈形寫歌鸞翼聲隨舞鳳哀歡¶
　娱分北里純孝即南陔今日虞音奏蹌蹌鳥獸來¶
　　　　歌¶
　漢帝臨汾水周仙去洛濱郢中吟白雪梁上繞飛塵響¶
　發行雲駐聲隨(一作/嬌)子夜新願君聽扣角當自識賢臣¶
　　　　舞¶
　妙伎遊金谷佳人滿石城霞衣席上轉花岫(一作/袖)雪前¶
<pb:KR4h0140_WYG_059-12b>¶
　明儀鳳諧清曲囘鸞應雅聲非君一顧重誰賞素腰輕¶
　¶
　¶
　¶
　¶
　¶
　¶
御定全唐詩巻五十九¶
