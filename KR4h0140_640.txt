# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:56.744402
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百四十
<pb:KR4h0140_WYG_640-1a>¶
　欽定四庫全書¶
御定全唐詩巻六百四十¶
　　曹唐¶
　曹唐字堯賓桂州人初為道士後舉進士不第咸通中¶
　累為使府從事詩三卷今編二巻¶
　　　　昇平詞五首(一作薛/能詩)¶
　瑞氣遶宮樓皇居上苑游逺岡連聖祚平地載神州㑹¶
　合兼重譯潺湲近八流中興豈假問據此自千秋¶
<pb:KR4h0140_WYG_640-1b>¶
　寥泬敞延英朝班立位横宣傳無草動拜舞有衣聲鴛¶
　瓦霜消濕蟲絲日照明辛勤自不到遥見似前程¶
　處處是歡心時康歲已深不同三尺劒應似五弦琴壽¶
　笑山猶盡明嫌日有隂何當憐一物亦遣斷愁吟¶
　日日聽歌謡區中盡祝堯蟲蝗初不害夷狄近全銷史¶
　筆唯書瑞天臺絶見妖因令匹夫志轉欲事清朝¶
　五帝三皇主蕭曹魏邴臣文章唯返朴戈甲盡生塵諫¶
　紙應無用朝綱自有倫昇平不可記所見是閑人¶
<pb:KR4h0140_WYG_640-2a>¶
　　　洛東蘭若夜歸¶
一衲老禪床吾生半異鄉管弦愁裏老書劒夢中忙鳥¶
急山初暝蟬稀樹正涼又歸何處去塵路月蒼蒼¶
　　　仙都即景¶
黄帝登眞處青青不記年孤峰應礙日一柱自擎天石¶
怪長棲鶴雲閒若有仙鼎湖看不見零落數枝蓮¶
　　　漢武帝将候西王母下降¶
崑崙凝想最髙峰王母來乗五色龍歌聽紫鸞猶縹緲¶
<pb:KR4h0140_WYG_640-2b>¶
語來青鳥許從容風廻水落三清月漏苦霜傳五夜鐘¶
樹影悠悠花悄悄若聞簫管是行蹤¶
　　　漢武帝於宫中宴西王母¶
鼇岫雲低太一壇武皇齋潔不勝懽長生碧字期親署¶
延夀丹泉許細看劒佩有聲宫樹靜星河無影禁花寒¶
秋風褭褭月朗朗玉女清歌一夜䦨¶
　　　劉晨阮肇遊天台¶
樹入天台石路新雲和草靜逈(一作細雲/和雨動)無塵煙霞不¶
<pb:KR4h0140_WYG_640-3a>¶
省(一作/是)生前事水木空疑夢後(一作/裏)身往往鷄鳴巖下¶
月時時犬吠洞中春不知此(一作/何)地歸何(一作/依)處湏就¶
桃源問主人¶
　　　劉阮洞中遇(一作/偶)仙子¶
天和樹色靄蒼蒼霞重嵐深路𣺌茫雲實(一作/竇)滿山無¶
鳥雀水聲沿澗有笙簧碧沙洞裏乾坤别紅樹枝前日¶
月長願得花間有人出免(一作/不)令仙犬吠劉郎¶
　　　仙子送劉阮出洞¶
<pb:KR4h0140_WYG_640-3b>¶
殷勤相送出天台仙境那能却再來雲液毎(一作/既)歸湏¶
強飲玉書無事莫頻開花當洞口應長在水到人間定¶
不廻惆悵溪頭從此别碧山明月閉蒼苔¶
　　　仙子洞中有懷劉阮¶
不将清瑟理霓裳塵夢那知鶴夢長洞裏有天春寂寂¶
人間無路月茫茫玉沙瑶草連溪碧流水桃花滿澗香¶
曉露風燈零落盡此生無處訪劉郎¶
　　　劉阮再到天台不復見仙子¶
<pb:KR4h0140_WYG_640-4a>¶
再到天台訪玉眞青苔白石已成塵笙歌㝠寞閒深洞¶
雲鶴蕭條絶舊隣草樹總非前度色煙霞不似昔年春¶
桃花流水依然(一作/前)在不見當時勸酒人¶
　　　織女懷牽牛¶
北斗佳人雙淚流眼穿腸斷為牽牛封題錦字凝新恨¶
(一作/思)抛擲金梭織(一作/結)舊愁桂樹三春煙(一作/天雲)漠漠銀¶
河一水夜(一作/帶氷)悠悠欲将心向(一作/就)仙郎說借問榆花¶
早晩秋¶
<pb:KR4h0140_WYG_640-4b>¶
　　　王逺宴麻姑蔡經宅¶
好風吹樹杏花香花下眞人道姓王大篆龍蛇随筆札¶
小天星斗滿衣裳閒抛南極歸期晚笑指東溟飲興長¶
要喚麻姑同一醉使人沽酒向(一作/下)餘杭¶
　　　萼緑華将歸九疑留别許眞人¶
九㸃秋煙黛色空緑華歸思頗無窮每悲馭鶴身難任¶
(一作/住)長恨臨霞語未終河影暗吹雲夢月花聲閒落洞¶
庭風藍絲重勒金條脫留與人間許侍中¶
<pb:KR4h0140_WYG_640-5a>¶
　　　穆王宴王母於九光流霞館¶
桑葉扶疎閉日華穆王邀命宴流霞霓旌著地雲初駐¶
金奏掀天月欲斜歌咽細風吹粉蕊(一作/藻)飲餘(一作/酣)清¶
露濕瑶砂不知白馬紅韁解偷喫東田碧玉花¶
　　　紫河張休眞¶
琪樹扶疎壓瑞煙玉皇朝客滿花前山川到處成三月¶
絲竹經時即萬年樹石㝠茫初縮地杯盤狼籍未朝天¶
東風小飲人皆醉從聽黄龍枕(一作/抛)水眠¶
<pb:KR4h0140_WYG_640-5b>¶
　　　張碩重寄杜蘭香¶
碧落香銷蘭露秋星河無夢夜悠悠靈妃不降三清駕¶
仙鶴空成萬古(一作/里)愁皓月隔花追欵(一作/歎)别瑞(一作/飛)¶
煙籠樹省淹留人間何(一作/有)事堪惆悵(一作/遺恨)海色西風¶
十二樓¶
　　　玉女杜蘭香下嫁於張碩¶
天上人間兩𣺌茫不知誰識杜蘭香來經玉樹三山逺¶
去隔銀河一水長怨入清塵愁錦瑟酒傾𤣥露醉瑶觴¶
<pb:KR4h0140_WYG_640-6a>¶
遺情更說何珍重擘破雲鬟金鳳皇¶
　　　蕭史攜弄玉上昇¶
豈是丹臺歸路遥紫鸞煙駕不同飄一聲洛水傳幽咽¶
萬片宫花共寂寥紅粉美人愁未散清華公子笑相邀¶
緱山碧樹青樓月腸斷春風為玉簫¶
　　　皇(一作/黄)初平将入金華山¶
莫道眞遊煙景賒瀟湘有路入金華溪頭鶴樹春常在¶
洞口人家(一作/間)日易(一作/自)斜一水暗鳴(一作/廻)閒遶澗五¶
<pb:KR4h0140_WYG_640-6b>¶
雲長往不還家白羊成隊難收拾喫盡溪邊巨勝花¶
　　　漢武帝思李夫人¶
惆悵氷(一作/朱)顔不復歸晩秋黄葉滿天飛迎風細荇傳¶
香粉隔水殘霞見畫衣白玉帳寒鴛夢絶紫陽宫逺雁¶
書稀夜&KR0359;池上蘭橈歇斷續歌聲徹(一作/接)太微¶
　　　送羽人王錫歸羅浮¶
風前整頓紫荷(一作/霞)巾常(一作/歸)向羅浮保(一作/報)養神石¶
磴倚天行帶月鐵橋通海入無塵(一作/津)龍蛇出洞閑邀¶
<pb:KR4h0140_WYG_640-7a>¶
雨犀象眠花不避人最愛葛洪尋藥處露苗煙蕊(一作/雨)¶
滿山春¶
　　　送劉尊師祗詔闕庭三首¶
海風葉葉駕霓旌天路悠悠接上清錦誥淒涼遺去恨¶
玉簫哀絶醉離情五湖夜月幡幢濕雙闕清風劒珮輕¶
從此(一作/莫道)暫辭華表柱便(一作/已)應千載是歸程¶
五峰已(一作/此)别隔人間雙闕何年許再還既埽(一作/拂)山¶
川收地脉湏留日月駐天顔霞觴共飲身雖在風馭難¶
<pb:KR4h0140_WYG_640-7b>¶
(一作/今)陪跡(一作/路)未閑從此枕中唯(一作/雖)有夢(一作/記)夢魂¶
何處訪三山¶
仙老閒眠碧草堂帝書徵入白雲鄉龜臺欲署長生籍¶
鸞殿還論不死方紅露想傾延命酒素煙思爇降眞香¶
五千言外無文字更有何詞贈武皇¶
　　　三年冬大禮五首¶
皇帝齋心潔素誠自朝眞祖報升平華山秋草多歸馬¶
滄海寒波絶洗兵銀箭水殘河勢(一作/影)斷玉爐煙盡日¶
<pb:KR4h0140_WYG_640-8a>¶
華生千官整肅三天夜劒佩初聞入太清¶
海日西飛度禁林太清宫殿月沉沉不聞北斗傾堯酒¶
空覺南風入舜琴歌壓鈞天閒夢盡詔歸秋水道情&KR0359;¶
雪風更起古杉葉時送步虛清磬音¶
太一天壇降紫(一作/大)君屬車龍鶴夜成羣春浮玉藻寒¶
初落露拂金莖曙欲分三代樂㢠廻風入律四溟歌駐水¶
成文千官不動旌旗下日照南山萬樹雲¶
山擁飛雲海水清天壇未夕仗先成千官不起金縢議¶
<pb:KR4h0140_WYG_640-8b>¶
萬國空瞻玉藻聲禁火曙然煙(一作/香)焰褭宫衣寒拂雪¶
花輕側聞左右皆周吕看取從容致太平¶
太和琴暖發南薰水濶風髙得細聞滄海舉歌䕫是相¶
歴山廻禪舜為君翠微呼處生丹障清淨封中起白雲¶
今日病身慙小隱欲将泉石勒移文¶
　　　暮春戲贈呉端公¶
年少英雄好丈夫大家望拜執(一作從/又作漢)金吾閑眠曉日¶
聽鶗鴂笑倚春風仗(一作/杖)轆轤深院吹笙聞(一作/從)漢婢¶
<pb:KR4h0140_WYG_640-9a>¶
靜街調馬任奚奴牡丹花下(一作/外)簾鉤外(一作/下)獨凭紅¶
肌(一作/闌)捋虎鬚¶
　　　奉送嚴大夫再領容府二首¶
海風捲樹凍嵐消憂國寧辭嶺外遥自顧勤勞甘百戰¶
不将功業負三朝劒澄黒水曽芟虎箭劈黄雲慣射鵰¶
代北天南盡成事宜将心許霍嫖姚¶
日照雙旌射火山(嶺表録云梧州西有火山下有澄潭/無底山頭夜見火二尺如野燒然廣)¶
(十餘丈或言水中有寶珠也焰如火山/産荔枝四月子丹以其地熱故曰火山)笑迎賔從却南¶
<pb:KR4h0140_WYG_640-9b>¶
還風雲暗發談諧外感會潛生氣㮣間蘄竹水翻臺榭¶
濕刺桐花落管弦閑無因得靸眞珠履親從新侯定八¶
蠻¶
　　　贈南嶽馮處士二首¶
白石溪邊自結廬風泉滿院稱幽居鳥啼深樹斸靈藥¶
花落閑窗㸔道書煙嵐晩過鹿裘濕水月夜明山舍虛¶
支頤冷笑縁名出終日王門強曵&KR0322;¶
寂寥深木閉煙霞洞裏相知有幾家笑㸔潭魚吹水沫¶
<pb:KR4h0140_WYG_640-10a>¶
醉嗔溪鹿吃蕉花穿㕑歴歴泉聲細繞屋悠悠樹影斜¶
夜靜著灰封釡竈自添文武養丹砂¶
　　　題子姪書院雙松¶
自種雙松費幾錢頓令院落似秋天能藏此地新晴雨¶
却惹空山舊燒煙枝壓細風過枕上影籠殘月到窗前¶
莫教取次成閒夢使汝悠悠十八年¶
　　　羽林賈中丞¶
四十年前百戰身曾驅虎隊掃胡塵風悲鼓角榆關暮¶
<pb:KR4h0140_WYG_640-10b>¶
日暖旌旗隴草春鐵馬慣牽邀上客金魚多解乞住人¶
胸中别有安邊計誰睬髭鬚白似銀¶
　　　送康祭酒赴輪臺¶
灞水橋邊酒一杯送君千里赴輪臺霜黏海眼旗聲凍¶
風射犀文甲縫開斷磧簇煙山似米(一作/火)野營軒地鼔¶
如雷分眀會得将軍意不斬樓蘭不擬㢠廻¶
　　　南遊¶
盡興南遊卒未廻水工舟子不須催政思碧樹關心句¶
<pb:KR4h0140_WYG_640-11a>¶
難放紅螺蘸甲杯漲海潮生隂火滅蒼梧風暖瘴雲開¶
蘆花寂寂月如練何處笛聲江上來¶
　　　哭陷邊許兵馬使¶
北風裂地黯邊霜戰敗桑乾日色黄故國暗廻殘士卒¶
新墳空葬舊衣裳散牽細馬嘶青草任去佳人弔白楊¶
除却隂符與兵法更無一(一作/異)物在儀牀¶
　　　和周侍御買劍¶
将軍溢價買呉鉤要與中原靜㓂讐試挂窗前驚電轉¶
<pb:KR4h0140_WYG_640-11b>¶
略抛床下怕泉流青天露拔雲霓泣黒地潛擎鬼魅愁¶
見說夜深星斗畔等閑期尅月支頭¶
　　　病馬五首呈鄭校書章三呉十五先輩¶
騄駬(一作/緑耳)何年别(一作/到)渥洼病來顔色半泥(一作/塵)沙四¶
蹄不鑿金(一作/銀)砧裂雙眼慵開玉筯(一作/燭)斜墮月兔毛¶
乾觳&KR1100;(一作輕/斛蔌)失雲龍骨瘦牙槎(一作/查牙)平原好放(一作/牧)¶
無人放嘶向秋風苜蓿花¶
隴上沙蔥葉正齊騰黄猶自跼羸蹄尾蟠夜雨紅絲脆¶
<pb:KR4h0140_WYG_640-12a>¶
頭捽(一作/掉)秋風白練低力憊未思金絡腦影寒空望錦¶
障泥階前莫怪(一作/錯)垂雙淚(一作/耳)不遇孫陽不敢(一作/肻又)¶
(作/用)嘶¶
不剪焦毛鬛半翻何人别(一作/識)是古龍孫霜侵(一作/風吹)病¶
骨無驕氣土蝕驄花見臥痕未噴斷(一作/得賁)雲歸漢苑曽¶
追輕(一作已/曽飛)練過(一作/適)呉門一朝千里心猶在爭(一作/誰)¶
肻潛忘(一作/施)秣飼恩¶
空被秋風吹病毛無因濯浪刷洪濤臥來總怪龍蹄跙¶
<pb:KR4h0140_WYG_640-12b>¶
(一作/阻)瘦盡誰驚虎口髙追電有心猶欵叚逢人相骨強¶
嘶號欲将鬐(一作/鬃)鬛重裁剪乞借新成(一作/城)利鉸刀¶
病乆無人著意看玉(一作/五)華衫(一作/毛)色欲凋殘飲驚白¶
露泉花冷喫怕清秋(一作/風)荳葉寒長䄡敢辭紅錦重舊¶
韁寧畏紫絲蟠王良若許相擡䇿千里追風也不難¶
　　　長安客舍叙(一作/懷)邵陵舊宴寄永州蕭使君五¶
　　　首¶
邵陵佳(一作/樓)樹碧蔥蘢河漢西沈(一作/星流)宴未終殘漏五¶
<pb:KR4h0140_WYG_640-13a>¶
更傳(一作/掀)海月清笳三㑹揭天風香熏舞席雲鬟緑光¶
射頭(一作/骰)盤蠟燭紅今日却懷(一作/思)行樂處兩床絲竹¶
水(一作/小)樓中¶
不知何路却(一作/學)飛翻虛受賢侯鄭重恩五(一作/午)夜清¶
歌敲玉樹(一作/筯)三年洪飲倒(一作/竭)金尊招攜永(一作/每)感¶
雙魚在(一作/逺)報荅空知(一作/思)一劒存狼籍棃花滿城月¶
當時長醉信陵門¶
粉堞(一作雉/又作疊)彤(一作/丹)軒畫障西水雲紅樹窣璇題鷓鴣¶
<pb:KR4h0140_WYG_640-13b>¶
欲(一作/影)絶歌聲定鸜鵒初驚(一作/身翻)舞䄂(一作/翅)齊坐對玉¶
山空(一作/難)甸線細聽金石怕低迷東風夜月(一作/月下)三年¶
飲不省非時(一作未/有歸時)不似泥¶
木魚金(一作/銅)鑰鎖春(一作/重)城夜上紅(一作/江)樓縱酒情竹¶
葉(一作/箭)水繁更漏促桐花風軟管弦清百分散打銀船¶
溢十指寛催玉筯輕星斗漸稀賔客散碧雲猶戀豓歌¶
聲¶
三年身逐漢諸(一作/楚公)侯賔榻容居最上頭飽聽笙歌陪¶
<pb:KR4h0140_WYG_640-14a>¶
　痛(一作/夜)飲熟尋雲水(一作/樹)縱閒遊朱門鎖閉煙嵐暮鈴¶
　(一作/紫)閣清泠(一作/涼)水木秋月滿前山圓(一作/風)不動更邀¶
　詩客上髙(一作/醉南)樓¶
　　　　朂劒¶
　古物神光雪見羞未能擎出恐泉流暗臨黒水蛟螭泣¶
　潛倚空山鬼魅愁生怕雷霆號澗底長聞風雨在牀頭¶
　垂情不用将閑(一作□注/云此移切)氣惱亂司空犯斗牛¶
　　　　仙都即景¶
<pb:KR4h0140_WYG_640-14b>¶
　蟠桃花老華陽東軒后登眞謝六宫旌節暗迎歸碧落¶
　笙歌遥聽隔崆峒衣冠留葬橋山月劒履将随浪海風¶
　看却龍髯攀不得紅霞零落鼎湖空¶
　　　　望九華寄池陽杜員外¶
　戴月早辭三秀館遲明初識九華峰差差玉劒寒鋩利¶
　褭褭青蓮翠葉重竒状却疑人畫出嵐光如為客添濃¶
　行春若到五溪上此處褰帷正面逢¶
御定全唐詩巻六百四十¶
