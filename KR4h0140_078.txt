# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.894088
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七十八
<pb:KR4h0140_WYG_078-1a>¶
　欽定四庫全書¶
御定全唐詩卷七十八¶
　　駱賓王¶
　　　　從軍行¶
　平生一顧重(一作/念)意氣溢三軍埜日分戈影天星合劍¶
　文弓弦抱漢月馬足踐胡塵不求生入塞唯當死報君¶
　　　　王昭君(一作昭/君怨)¶
　斂容辭豹尾緘恨度龍鱗金鈿明漢月玉筯染胡塵古¶
<pb:KR4h0140_WYG_078-1b>¶
　(一作/妝)鏡菱花暗愁眉桞葉顰唯有清笳曲時聞芳樹春¶
　　　　於紫雲觀贈道士(并序/)¶
　　　余鄉國一辭江山萬里昔年離别還同塞北之鳬¶
　　　今日歸來即似遼東之鶴先生情均得兎忘筌之¶
　　　契巳深路是亡羊分岐之恨逾切不題短什何汰¶
　　　衷襟¶
　碧落澄秋景𤣥門啟曙關人疑列禦至客似令威還羽¶
　蓋徒欣仰雲車未可攀祇應傾玉醴時許寄頽顏¶
<pb:KR4h0140_WYG_078-2a>¶
　　　渡𤓰歩江¶
捧檄辭幽徑鳴榔下貴(一作/遺)洲驚濤疑躍馬積氣似連¶
牛月迥寒沙淨風急夜江秋不學浮雲影他鄉空(一作/容)¶
滯留¶
　　　途中有懐¶
睠然懐楚奏悵矣背秦關涸鱗驚照(一作/煦)轍墜羽怯虛¶
彎素服三川化烏裘十上還莫言無皓齒時俗薄朱顏¶
　　　至分水戍¶
<pb:KR4h0140_WYG_078-2b>¶
行役忽離憂復此愴分流濺石回湍咽縈叢曲澗幽隂¶
巖常結晦宿莽競含秋況乃霜晨早寒風入戍樓¶
　　　望鄉夕泛¶
歸懐剰不安促榜犯風瀾落宿含樓近浮月帶江寒喜¶
逐行前至憂從望裏寛今夜南枝鵲應無繞樹難¶
　　　乆客臨海有懐¶
天涯非日觀地屺望星樓練光揺亂馬劍氣上連牛草¶
濕姑蘇夕葉下洞庭秋欲知悽斷意江上渉安流¶
<pb:KR4h0140_WYG_078-3a>¶
　　　遊兖部逢孔君自衛來欣然相遇若舊¶
遊人自衛返背客隔淮來傾蓋金蘭合忘筌玉葉開繁¶
花明日栁疎蕊落風梅將期重交態時慰不然灰¶
　　　西京守嵗¶
閒居寡言宴獨坐慘風塵忽見嚴冬盡方知列宿春夜¶
將寒色去年共曉光新耿耿他鄉夕無由展舊親¶
　　　同辛簿簡仰酬思𤣥上人林泉四首¶
聞君招隠地髣髴武陵春緝芰知還楚披榛似避秦崩¶
<pb:KR4h0140_WYG_078-3b>¶
查年祀積幽草嵗時新一謝滄浪水安知有逸人¶
芳晨臨上月幽賞狎中園有蝶堪成夢無羊可觸藩忘¶
懐南澗藻蠲思北堂萱坐歎華滋歇思君誰為言¶
林泉恣探歴風景暫裵回客有遷鶯處人無結駟來聚¶
花如薄雪沸水若輕雷今日徒招隠終知異鑿坏¶
俗逺風塵隔春還初服遲林疑中散地人似上皇時芳¶
杜湘君曲幽蘭楚客詞山中有春草長似寄相思¶
　　　秋日餞陸道士陳文林(并序/)¶
<pb:KR4h0140_WYG_078-4a>¶
　　陸道士將逰西輔通莊指浮氣之關陳文林言返¶
　　東吳修途走落星之浦於是維舟錦水藉蘭若以¶
　　開筵絏騎金堤泛榴花於祖道于時赤煙沈節青¶
　　女司晨霜雁銜蘆舉賔行而候氣寒蟬噪栁帶凉¶
　　序以含情加以山接太行聳羊腸而飛盖河通少¶
　　海疏馬頰以開瀾豋髙切送歸之情臨水感逝川¶
　　之歎既而嗟别路之難駐惜離尊之易傾雖漆園¶
　　筌蹄已忘然(一作/言)於道術而陟陽風雨尚抒情於¶
<pb:KR4h0140_WYG_078-4b>¶
　　詠歌各賦一言同為四韵庶㡬别後有暢離憂云¶
　　爾¶
青牛逰華嶽赤馬(一作/鳥)走吳宫玉柱離鴻怨金罍浮蟻¶
空日霽崤陵雨塵起洛陽風唯當𤣥度月千里與君同¶
　　　送鄭少府入遼共賦俠客逺從戎¶
邉烽警榆塞俠客渡桑乾栁葉開銀鏑桃花照玉鞍滿¶
月臨弓影連星入劍端不學燕丹客空歌易水寒¶
　　　送費六還蜀¶
<pb:KR4h0140_WYG_078-5a>¶
星樓望蜀道月峽指吳門萬行流别淚九折切驚魂雪¶
影含花落雲隂帶葉昏還愁三徑晚獨對一清尊¶
　　　秋日送侯四得彈字¶
我留安豹隠君去學鵬搏岐路分襟易風雲促膝難夕¶
漲流波急秋山落日寒惟有思歸引悽斷為君彈¶
　　　秋日送尹大赴京(并序/)¶
　　尹大官三冬道暢指蘭臺而拾青薛六郎四海情¶
　　深飛桂尊而舉白于時兎苑東上龍火西流劍彩¶
<pb:KR4h0140_WYG_078-5b>¶
　　沈波碎楚蓮於秋水金輝照岸秀陶菊於寒堤既¶
　　切送歸之情彌軫窮途之感重以清江帶地聞吳¶
　　㑹於星津白雲在天望長安於日路人之情也能¶
　　不悲乎雖道術相望叶神交於靈府而風煙懸隔¶
　　貴申心於翰林請振詞鋒用開筆海人為四韵用¶
　　慰九秋¶
挂瓢余隠舜負鼎爾干湯竹葉離罇滿桃花别路長低¶
河耿秋色落月抱寒光素書如可嗣幽谷竚賓行¶
<pb:KR4h0140_WYG_078-6a>¶
　　　秋夜送閻五還潤州(并序/)¶
　　閻五官言返維桑修途指金陵之地李六郎交深¶
　　投漆開筵浮白玉之尊于時璧彩澄虚漏輕光於¶
　　雲葉珪隂散迥揺碎影於風梧雖桂醑蘭缸暫淹¶
　　留於一夕而青山黄鶴將惆悵於九秋請勒四言¶
　　俱伸五際¶
通莊抵舊里溝水泣新知斷雲飄易滯連露積難披素¶
風啼(一作/翻)迥堞驚月繞踈枝無力勵短翰輕舉送長離¶
<pb:KR4h0140_WYG_078-6b>¶
　　　送王明府參選賦得鶴¶
振衣逰紫府飛盖背青田虛心恒警露孤影尚凌煙離¶
歌悽妙曲别操繞繁弦在隂如可和清響㑹聞天¶
　　　秋日送别¶
寂寥心事晚搖落嵗時秋共此傷年髪相看惜去留當¶
歌應破涕哀命返窮愁别後能相憶東陵有故侯¶
　　　别李嶠得勝字¶
芳尊徒自滿别恨轉難勝客似逰江岸人疑上灞陵寒¶
<pb:KR4h0140_WYG_078-7a>¶
更承夜永凉景向秋澄離心何以贈自有玉壺氷¶
　　　在兖州餞宋五之問¶
淮沂泗水地梁甫汶陽東别路靑驪逺離尊綠蟻空柳¶
寒凋密翠棠晚落疎紅别後相思曲悽斷入琴風¶
　　　逰靈公觀¶
靈峰(一作/岑)標勝境(一作/地)神府枕通川玉殿斜連漢金堂¶
迥架煙斷風疎晚竹流水切危弦别有青門外空懐𤣥¶
圃仙¶
<pb:KR4h0140_WYG_078-7b>¶
　　　夏日遊山家同夏少府¶
返照下層岑物外狎招尋蘭徑薫幽珮槐庭落暗金谷¶
静風聲徹山空月色深一遣樊籠累唯餘松桂心¶
　　　初秋登王司馬樓宴得同字(并序/)¶
　　司馬公千里騰光翼外臺而展足九日多暇敞麗¶
　　譙以開筵于時葭散秋灰檀移夏火鴻飛漸陸流¶
　　斷吹以來寒鶴鳴在隂振中天而警露于是餚開¶
　　玉饌交雜佩而薫蘭酒泛金翹映清尊而湛菊雖¶
<pb:KR4h0140_WYG_078-8a>¶
　　傍臨廣𣲖有異章渠之逰而俯瞰崇墉雅叶城隅¶
　　之㑹物色相召江山助人請振翰林用濡筆海云¶
　　爾¶
展驥端居暇登龍喜(一作/嘉)宴同締賞三清滿承歡六義¶
通野晦寒隂積潭虛夕照空顧慙非夢鳥濫此厠雕蟲¶
　　　初秋於竇六郎宅宴(并序/)¶
　　六郎道合采葵嘯懸鶉而契賞諸君情諧伐木仰¶
　　登龍以締歡于時一葉驚寒下陳柯而捲翠百花¶
<pb:KR4h0140_WYG_078-8b>¶
　　凝照澹虛牖以披紅既而俱欣得兎之情共掩亡¶
　　羊之淚物我雙致匪石席以言蘭心口兩齊混汙¶
　　隆而酌桂雖忘筌戴笠興交態於靈臺而搦管操¶
　　觚叶神心於勝氣盍陳六義詩賦一言即事凝毫¶
　　成者先唱云爾¶
千里風雲契一朝心賞同意盡深交合(一作通/家冷)神靈俗¶
累空草帶(一作/砌)銷寒翠花枝發(一作/缸斂)夜紅唯將澹若水¶
長揖古人風¶
<pb:KR4h0140_WYG_078-9a>¶
　　　冬日宴¶
二三物外友一百杖頭錢賞洽袁公地情披樂令天促¶
席鸞觴滿當爐獸炭然何須攀桂樹逢此自留連¶
　　　鏤雞子¶
幸遇清明節欣逢舊練人刻花争臉態寫月競眉新暈¶
罷空餘月詩成併道春誰知懐玉者含響未吟晨¶
　　　詠美人在天津橋¶
美女出東鄰容與上天津整衣香滿路移歩襪生塵水¶
<pb:KR4h0140_WYG_078-9b>¶
下看妝影眉頭畫月新寄言曹子建箇是洛川神¶
　　　送宋五之問得凉字¶
願言逰泗水支離去二漳道術君所篤筌蹄余自忘雪¶
威侵竹冷秋爽帶池凉欲騐離襟切岐路在他鄉¶
　　　憲臺出縶寒夜有懐¶
獨坐懐明發長謠苦未安自應迷北叟誰肯問南冠生¶
死交情異殷憂嵗序䦨空餘朝夕鳥相伴夜啼寒¶
　　　送郭少府探得憂字¶
<pb:KR4h0140_WYG_078-10a>¶
開筵枕德水輟棹艤仙舟貝闕桃花浪龍門竹箭流當¶
歌悽别曲對酒泣離憂還望青門外空見白雲浮¶
　　　冬日過故人任處士書齋¶
神交尚投漆虚室罷逰蘭網積窗文亂苔深履跡殘雪¶
明書帳冷水静墨池寒獨此琴臺夜(一作/上)流水為誰彈¶
　　　送劉少府逰越州¶
一丘余枕石三越爾懐鈆離亭分鶴盖别岸指龍川露¶
下(一作/背夏)蟬聲斷寒來(一作/來寒)雁影連如何溝水上悽斷聽¶
<pb:KR4h0140_WYG_078-10b>¶
離弦¶
　　　賦得白雲抱幽石(一無賦/得二字)¶
重巖抱危石幽澗曵輕雲繞鎮仙衣動飄蓬羽盖分錦¶
色連花静苔光帶葉熏詎知呉㑹影長抱榖城文¶
　　　賦得春雲處處生(一無賦/得二字)¶
千里年光静四望春雲生槧(一作/暫)日祥光舉踈雲瑞葉¶
輕盖隂籠㢠樹陣影抱危城非將呉㑹逺飄蕩帝鄉情¶
　　　在獄詠蟬(并序/)¶
<pb:KR4h0140_WYG_078-11a>¶
　　余禁所禁垣西是法㕔事也有古槐數株焉雖生¶
　　意可知同殷仲文之古樹而聽訟斯在即周召伯¶
　　之甘棠每至夕照低隂秋蟬踈引發聲幽息有切¶
　　嘗聞豈人心異於曩時將蟲響悲於前聽嗟乎聲¶
　　以動容德以象賢故潔其身也禀君子逹人之髙¶
　　行蛻其皮也有仙都羽化之靈姿候時而來順隂¶
　　陽之數應節為變審藏用之機有目斯開不以道¶
　　昏而昧其視有翼自薄不以俗厚而易其真吟喬¶
<pb:KR4h0140_WYG_078-11b>¶
　　樹之微風韵資天縱飲髙秋之墜露清畏人知僕¶
　　失路艱虞遭時徽纆不哀傷而自怨未揺落而先¶
　　衰聞蟪蛄之流聲悟平反之巳奏見螳螂之抱影¶
　　怯危機之未安感而綴詩貽諸知巳庶情沿物應¶
　　哀弱羽之飄零道寄人知憫餘聲之寂寞非謂文¶
　　墨取代幽憂云爾¶
西陸蟬聲唱南冠客思侵那堪𤣥鬢影來對白頭吟露¶
重飛難進風多響易沉無人信髙潔誰為表予心¶
<pb:KR4h0140_WYG_078-12a>¶
　　　詠水¶
列名通地紀疎𣲖合天津波隨月色浄態逐桃花春照¶
霞如隠石映栁似沈鱗終當挹上善屬意澹交人¶
　　　同張二詠雁¶
唼藻滄江逺銜蘆紫塞長霧深迷曉景風急斷秋行陣¶
照通宵月書封㡬夜霜無復能鳴分空知愧稻粱¶
　　　詠雪¶
龍雲玉葉上鶴雪瑞花新影亂銅烏吸光銷玉馬津含¶
<pb:KR4h0140_WYG_078-12b>¶
輝明(一作/朗)素篆隠迹表(一作/奉)祥輪幽蘭不可儷徒自繞¶
陽春¶
　　　詠雲酒¶
朔空曽紀厯帶地舊疏泉色泛臨碭瑞香流赴蜀仙款¶
交欣散玉洽友恱沈錢無復中山賞空吟吳㑹篇¶
　　　塵灰¶
洛川流雅韵秦道擅苛威聽歌梁上動應律管中飛光¶
飄神女襪影落羽人衣願言心未翳終冀效輕微¶
<pb:KR4h0140_WYG_078-13a>¶
　　　秋晨同淄川毛司馬秋九詠¶
　　　　秋風¶
紫陌炎氛(一作/氣)歇青蘋晚吹浮亂竹揺踈影縈池織細¶
流飄香曵舞袖帶粉泛妝樓不分君恩絶紈扇曲中秋¶
　　　　秋雲¶
南陸銅渾改西郊玉葉輕泛斗瑤光動(一作/暗)臨陽瑞色¶
明蓋隂連鳯闕陣影翼龍城詎知時不遇空傷流滯情¶
　　　　秋蟬¶
<pb:KR4h0140_WYG_078-13b>¶
九秋行巳暮一枝聊暫安隠榆非諫楚噪栁異悲潘分¶
形妝薄鬢鏤影飾危冠自憐踈影斷寒林夕吹寒¶
　　　　秋露¶
玉關寒氣早金塘秋色(一作/氣)歸泛掌光逾净添荷(一作/河)¶
滴尚微變霜凝曉液承月委圓輝别有吳臺上應濕楚¶
臣衣¶
　　　　秋月¶
雲披玉繩浄月(一作/桂)滿鏡輪(一作/光)圓裛露珠暉(一作/朱花)冷¶
<pb:KR4h0140_WYG_078-14a>¶
凌霜桂影(一作/紈扇)寒漏彩含疎薄浮光漾急瀾西園徒自¶
賞南飛終未安¶
　　　　秋水¶
貝(一作/金)闕寒流徹玉輪秋浪清圖雲錦色净寫月練花¶
明泛曲鵾弦動隨軒鳯轄驚唯當御溝上悽斷送歸情¶
　　　　秋螢¶
玉虬分静夜金螢照晚凉含輝疑泛月帶火怯凌霜散¶
彩縈虚牖飄花繞洞房下帷如不倦當觧惜餘光¶
<pb:KR4h0140_WYG_078-14b>¶
　　　　秋菊¶
擢秀三秋晚開芳十歩中分黄俱笑日含翠共搖風碎¶
影涵流動浮香隔岸通金翹徒可泛玉斚竟誰同¶
　　　　秋雁¶
聨翩辭海曲遙曵指江干陣去金河冷書歸玉塞寒帶¶
月凌空易迷煙逗浦難何當同顧影刷羽泛清瀾¶
　　　樂大夫挽詞五首¶
可歎浮生促吁嗟此路難丘陵一起恨言笑㡬時懽蕭¶
<pb:KR4h0140_WYG_078-15a>¶
索郊埏晚荒凉井徑寒誰當門下客獨見有任安¶
蒿里誰家地松門何代丘百年三萬日一别㡬千秋返¶
照寒無影窮泉凍不流居然同物化何處欲藏舟¶
昔去梅笳發今來薤露晞彤騶朝帝闕丹旐背王畿城¶
郭猶疑是原陵稍覺非九原如可作千載與誰歸¶
一旦先朝菌千秋掩夜臺青烏新兆去白馬故人來草¶
露當春泣松風向暮哀寧知荒隴外弔鶴自裵回¶
忽見泉臺路猶疑水鏡懸何如開白日非復覩青天華¶
<pb:KR4h0140_WYG_078-15b>¶
表迎千嵗幽扄送百年獨嗟流水引長掩伯牙弦¶
　　　丹陽刺史挽詞三首¶
百齡嗟倐忽一旦向(一作/附)山阿丹桂銷巳(一作/亡)盡青松¶
哀更(一作/思)多薫風虚聽曲薤露反成歌自有藏舟處誰¶
憐隙駟過¶
惻愴桓山羽留連棣蕚篇佳城非舊日京兆即新阡城¶
郭三千嵗丘陵㡬萬年唯餘松栢壠朝夕起寒煙¶
短歌三獻曲長夜九泉臺此室𤣥扄掩何年白日開荒¶
<pb:KR4h0140_WYG_078-16a>¶
　郊踈古木寒隧積陳荄獨此傷心地松聲薄暮來¶
　　　　稱心寺¶
　征㠶恣逺尋逶迤過稱心凝滯蘅&KR0581;岸㳂洄樝柚林穿¶
　溆不厭曲艤潭惟愛深為樂凡㡬許聽取舟中琴¶
　　　　陪潤州薛司空丹徒桂明府逰招隠寺¶
　共尋招隠寺初識戴顒家還依舊泉壑應改昔雲霞綠¶
　竹寒天笋紅蕉臘月花金繩倘留客為繫日光斜¶
　¶
<pb:KR4h0140_WYG_078-16b>¶
　¶
　¶
　¶
　¶
　¶
　¶
　¶
御定全唐詩巻七十八¶
