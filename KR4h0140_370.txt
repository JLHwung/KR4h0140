# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.461618
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百七十
<pb:KR4h0140_WYG_370-1a>¶
　欽定四庫全書¶
御定全唐詩巻三百七十¶
　　呂温¶
　呂温字和叔一字化光河中人貞元末擢進士第因善¶
　王叔文再遷為左拾遺以侍御史使吐蕃元和元年乃¶
　還栁宗元等皆坐叔文貶温獨免進户部員外郎與竇¶
　羣羊士諤相昵羣為御史中丞薦温知雜事士諤為御¶
　史宰相李吉甫持之不報温乘間奏吉甫隂事詰辯皆¶
<pb:KR4h0140_WYG_370-1b>¶
　妄貶均州刺史議者不厭再貶道州久之徙衡州卒集¶
　十巻内詩二巻今編詩二巻¶
　　　　白雲起封中詩(題中用韻/六十字成)¶
　封開白雲起漢帝坐齋宮望在泥金上疑生祕玉中攅¶
　柯初繚繞布葉漸䝉籠日觀祥光合天門瑞氣通無心¶
　已出岫有勢欲凌風儻遣成膏澤從兹遍大空¶
　　　　終南精舎月中聞磬聲詩(題中用韻/六十字成)¶
　月峰禪室掩幽磬静昬氛思入空門妙聲從覺路聞泠¶
<pb:KR4h0140_WYG_370-2a>¶
泠滿虚壑杳杳出寒雲天籟疑難辨霜鐘誰可分偶來¶
遊法界便欲謝人羣竟夕聽眞響塵心自解紛¶
　　　青出藍詩(題中有韵限/四十字成)¶
物有無窮好藍青又出青朱硏未(一作/方)比德白受始成¶
形袍襲宜從政衿垂可問經當時不採擷作色幾飄零¶
　　　奉和李相公早朝於中書候傳㸃偶書所懐奉¶
　　　呈門下武相公中書鄭相公¶
禁門留騎吹内省正衣冠稍辨旂常色尚聞鐘漏殘九¶
<pb:KR4h0140_WYG_370-2b>¶
天鑪氣(一作/熖)煖六月玉聲寒宿霧開霞觀晨光泛露盤¶
致君期反樸求友得如蘭政自(一作/出)同歸理言成共不¶
刋凖繩臨百度領䄂映千官卧鼓流沙静飛航漲海安¶
盡規詶主意偕賦代交歡雅韻人間滿多慙竊和難¶
　　　奉和武中丞秋日臺中寄懐簡諸僚友(時西蕃/使廻奉)¶
　　　(命追/和)¶
聖朝思紀律憲府得中賢指顧風行地儀形月麗天不¶
仁恒自逺為政復何先虚室唯生白閒情(一作/門)却草𤣥¶
<pb:KR4h0140_WYG_370-3a>¶
迎霜紅葉早過雨碧(一作/緑)苔鮮魚樂翻秋水鳥聲隔暮¶
煙舊遊多絶席感物遂成篇更許窮荒谷追歌白雪前¶
　　　吐蕃别(一作/列)館和周十一郎中楊七録事望白¶
　　　水山作¶
純精結竒狀皎皎天一涯玉嶂擁清氣蓮峰開白花半¶
巖晦雲雪髙頂澄煙霞朝昏(一作/暮)對賔館隱映如仙家¶
夙聞藴孤尚終欲窮幽遐暫因行役暇偶得志所嘉明¶
時無外户勝境即中華况今舅甥國誰道隔流沙¶
<pb:KR4h0140_WYG_370-3b>¶
　　　奉和張舎人閣中直夜思聞雅琴因書事通簡¶
　　　僚友¶
迢逓天上直寂寞丘中琴憶爾山水韻起予仁智心凝¶
情在正始超想疎煩襟凉生子夜後月照禁垣深逺風¶
靄蘭氣微露清桐隂方襲緇衣慶永奉南薫吟¶
　　　和舎弟惜花絶句(時蕃中/使回)¶
去年無花㸔今年未㸔花更聞飄落盡走馬向誰家¶
　　　和恭聽暁籠中山鵲¶
<pb:KR4h0140_WYG_370-4a>¶
掩仰中天意悽愴觸籠音驚暁一聞處傷春千里心¶
　　　和舎弟譲籠中鷹¶
未用且求安無猜也不殘九天飛勢在六月目睛寒動¶
觸樊籠倦閒消肉食難主人憎惡鳥試待一呼㸔¶
　　　同恭夏日題尋眞觀李寛中秀才書院¶
閉(一作/閒)院開軒笑語闌江山併入一壺寛微風但覺杉¶
香滿烈日方知竹氣寒披巻最宜生白室吟詩好就歩¶
虚壇願君此地攻文字如煉仙家九轉丹¶
<pb:KR4h0140_WYG_370-4b>¶
　　　同舎弟恭嵗暮寄晉州李六恊律三十韻¶
古人猶悲秋况復嵗暮時急景廹流念窮隂結長悲陽¶
烏下西嶺月鵲驚南枝攬衣歩霜砌倚杖臨氷池怳怳¶
若有失悄悄良不怡忽聞晨起吟宛是同所思有羙壯¶
感激無何逺棲遲摧藏變化用掩仰扶揺姿時傑豈虚¶
出天道信可欺巨川望汔濟寒谷待潛吹劒匣益精利¶
玉韜(一作/韞)寜磷緇戒哉輕沽諸行矣自寵之伊我抱微¶
尚仲氏即心期討論自少小形影相差池比來胷中氣¶
<pb:KR4h0140_WYG_370-5a>¶
欲耀天下竒雲雨沛蕭艾煙閣雙萎蕤幾年困方枘一¶
旦迷多岐道因窮理悟命以盡性知事去類絶弦時來¶
如轉規伊吕偶然得孔墨徒爾為早行多露悔强進觸¶
藩羸功名豈身利仁義非吾私萬物自身(一作/生)化一夫¶
何驅馳不如任行止委命(一作/分)安所宜勸君休感歎與¶
予陶希夷明年郊天後慶澤嵗華滋曲水杏花雪香街¶
青栁絲良時且暫歡罇酒聊共持閒過漆園叟醉㸔五¶
陵兒寄言思隱(一作/所思)處不久來相追¶
<pb:KR4h0140_WYG_370-5b>¶
　　　青海西寄竇三端公¶
時同事弗同窮節厲隂風我役流沙外君朝紫禁中從¶
容非所羡辛苦竟何功但示酬恩路浮生任轉蓬¶
　　　蕃中拘留歳餘廻至隴石先寄城中親故¶
蓬轉星霜改蘭陔色養違窮泉百死别絶域再生歸鏡¶
數成絲髮囊収抆血衣酬恩有何力秪棄一毛微¶
　　　吐蕃别(一作/列)館卧病寄朝中諸友¶
星漢縱横車馬喧風揺玉佩燭花繁豈知羸卧窮荒外¶
<pb:KR4h0140_WYG_370-6a>¶
日滿深山(一作/山頭)猶閉門¶
　　　吐蕃别(一作/列)館中和日寄朝中僚舊¶
清時令節千官㑹絶域窮山(一作/荒)一病夫遥想滿堂歡¶
笑處㡬人緣(一作/似)我向西隅¶
　　　及第後荅潼闗主人¶
本欲雲雨化却隨波浪翻一沾太常第十過潼闗門志¶
力且虛棄功名誰復論主人故(一作/固)相問暫笑不能言¶
　　　河中城南姚家浴後題贈主人¶
<pb:KR4h0140_WYG_370-6b>¶
新浴振輕衣滿堂寒月色主人有羙酒况是曾相識¶
　　　㸔渾中丞山桃花初有他客不通晩方得入因¶
　　　有戯贈¶
朝來駐馬香街裏風度遥聞語笑聲無事閉門教日晩¶
山桃落盡不勝情¶
　　　贈友人¶
南山雙喬松擢夲皆千尋夕流膏露津朝被青雲隂負¶
雪出深澗揺風倚髙岑明堂久不構雲幹何森森匠意¶
<pb:KR4h0140_WYG_370-7a>¶
方雕巧時情正誇滛生材㑹有用天地豈無心¶
　　　道州夏日郡内北橋新亭書懐贈何元二處士¶
結構池梁上登臨日幾廻晴空交宻葉隂岸積蒼苔爽¶
氣中央滿清風四面來振衣生羽翰髙枕出塵埃齊物¶
魚何樂忘機鳥不猜閒銷炎晝静選勝火雲開僻逺宜¶
孱性優游頼廢材願為長泛梗莫作重然灰守道窮非¶
過先時動是灾寄言徐孺子賔榻且徘徊¶
　　　道州𢎞道縣主簿知縣三年頗著亷愼秩滿縣¶
<pb:KR4h0140_WYG_370-7b>¶
　　　闕申使請留將赴衡州題其㕔事¶
為理頼同力陟明非所任廢田方墾草新柘未成隂術¶
淺功難就人疲感易深煩君駐歸棹與慰不欺心¶
　　　道州將赴衡州酬别江華毛令(此人好書破百/姓布絹頭及妄)¶
　　　(行/杖)¶
布帛精麄任土宜疲人識信(一作/性)每先(一作/相)期明朝别¶
後無他囑雖是蒲鞭也莫施¶
　　　道州夏日早訪荀(一作/苖)參軍林園敬酬見贈¶
<pb:KR4h0140_WYG_370-8a>¶
髙眠日出始開門竹徑旁通到後園陶亮横琴空有意¶
任棠置水竟無言松窗宿翠含風薄槿援(一作/院)朝花帶¶
露繁山郡本來車馬少更容相訪莫辭喧¶
　　　道州敬酬何處士懷郡樓月夜之作¶
清質悠悠素彩融長川(一作/天)逈(一作/迴)陸合(一作/向)為空佳¶
人甚近山城閉夏(一作/一)夜相望水鏡中¶
　　　道州敬酬何處士書情見贈¶
意氣曾傾四國豪偶來幽寺息塵勞嚴陵釣處江初滿¶
<pb:KR4h0140_WYG_370-8b>¶
梁甫吟時月正髙新識幾人知杞梓故園何嵗長蓬蒿¶
期君自致青雲上不用傷心歎二毛¶
　　　戲贈靈澈上人¶
僧家亦有芳春興自是禅心(一作/心源)無滯境君㸔池水湛¶
然時何曾(一作/時)不受花枝影¶
　　　二月一日是貞元舊節有感絶句寄黔南竇三¶
　　　洛陽盧七(一作寄竇三任黔/南盧七任洛陽)¶
同事(一作/侍)先皇立玉墀中和舊節又支離今朝各自看¶
<pb:KR4h0140_WYG_370-9a>¶
　花處萬里遥知掩淚時¶
　　　　初發道州答崔三連州題海陽亭見寄絶句¶
　吏中習隱好躋攀不擾疲人便自閑聞說慇懃海陽事¶
　令人轉憶舜祠山¶
　　　　答段秀才¶
　盡日㸔花君不來江城半夜與(一作/為)君開樓中共指南¶
　園火紅燼隨花落碧苔¶
　　　　宗禮欲往桂州苦雨因以戲贈¶
<pb:KR4h0140_WYG_370-9b>¶
　農人辛苦綠苖齊正愛梅天水滿堤知汝使車行意速¶
　但令&KR0865;(一作/駿)馬著鄣泥¶
　　　　道州奉寄㐮陽裴相公¶
　悠悠世路自浮沉豈問(一作/聞)仁賢待物心最憶過時留¶
　宴處艶歌催酒後亭深¶
　¶
　¶
御定全唐詩巻三百七十¶
