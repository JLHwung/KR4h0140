# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.158157
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百八十二
<pb:KR4h0140_WYG_182-1a>¶
　欽定四庫全書¶
御定全唐詩卷一百八十二¶
　　李白¶
　　　　與元丹在方城寺談𤣥作¶
　茫茫大夢中惟我獨先覺騰轉風火來假合作容貌滅¶
　除昬疑盡領畧入精要澄慮觀此身因得通寂照朗悟¶
　前後際始知金仙妙幸逢禪居人酌玉坐相召彼我俱¶
　若䘮雲山豈殊調清風生虚空明月見談笑怡然青蓮¶
<pb:KR4h0140_WYG_182-1b>¶
　宫永願恣逰眺¶
　　　　尋髙鳯石門山中元丹丘¶
　尋幽無前期乗興不覺逺蒼厓𣺌難渉白日忽欲晚未¶
　窮三四山巳歴千萬轉寂寂聞猿愁行行見雲収髙松¶
　來好月空谷宜清秋溪深古雪在石斷寒泉流峰巒秀¶
　中天登眺不可盡丹丘遥相呼顧我忽而哂遂造窮谷¶
　間始知靜者閒留歡逹永夜清曉方言還¶
　　　　安州般若寺水閣納凉喜遇薛貟外乂¶
<pb:KR4h0140_WYG_182-2a>¶
翛然金園賞逺近含晴光樓䑓成海氣草木皆天香忽¶
逢青雲士共解丹霞裳水退池上熱風生松下凉吞討¶
破萬象搴窺臨衆芳而我遺有漏與君用無方心垢都¶
巳滅永言題禪房¶
　　　魯中都東樓醉起作¶
昨日東樓醉(一作/城飲)還應(一作/歸來)倒接䍦阿誰扶上馬不省¶
下樓時¶
　　　對酒醉題屈突明府㕔¶
<pb:KR4h0140_WYG_182-2b>¶
陶令八十日長歌歸去來故人建昌宰借問㡬時迴風¶
落呉江雪紛紛入酒杯山翁今巳醉舞袖為君開¶
　　　月下獨酌四首¶
花間(一作下/一作前)一壺酒獨酌無相親舉杯邀眀月對影成¶
三人月既不解飲影徒随我身暫伴月将影行樂須及¶
春我歌月裵回我舞影零亂醒時同交歡醉後各分散¶
永結無情逰相期邈雲漢(一作碧/巖畔)¶
天若不愛酒酒星不在天地若不愛酒地應無酒泉天¶
<pb:KR4h0140_WYG_182-3a>¶
地既愛酒愛酒不愧天已聞清比聖復道濁如賢賢聖¶
既已飲何必求神仙三杯通大道一斗合自然但得酒¶
中趣勿為醒者傳¶
三月咸陽城(一作/時)千花晝如錦(一作好鳥吟清風落花/散如錦一作園鳥已成)¶
(歌庭花/笑如錦)誰能春獨愁對此徑須飲窮通與脩短造化夙¶
所禀一樽齊死生萬事固難審醉後失天地兀然就孤¶
枕不知有吾身此樂最為甚¶
窮愁千萬端(一作有/千端)美酒三百杯(一作唯/數杯)愁多酒雖少¶
<pb:KR4h0140_WYG_182-3b>¶
酒傾愁不來所以知酒聖酒酣心自開辭粟卧首陽(一/作)¶
(伯/夷)屢空飢顔回當代不樂飲虚名安用哉蟹螯即金液¶
糟丘是蓬莱且須飲美酒乗月醉髙䑓¶
　　　春歸終南山松龕舊隠¶
我來南山陽事事不異昔却尋溪中水還望巗下石薔¶
薇縁東窗女蘿遶北壁别来能㡬日草木長數尺且復¶
命酒樽獨酌陶永夕¶
　　　冬夜醉宿龍門覺起言志¶
<pb:KR4h0140_WYG_182-4a>¶
醉來脫寳劍旅憩髙堂眠中夜忽驚覺起立明燈前開¶
軒聊直望曉雪河氷壮哀哀歌苦寒鬰鬰獨惆悵傅說¶
版築臣李斯鷹犬人欻起匡社稷寧復長艱辛而我胡¶
為者歎息龍門下富貴未可期殷憂向誰冩去去淚滿¶
襟舉聲梁父吟青雲當自致何必求知音¶
　　　尋山僧不遇作¶
石徑入丹壑松門閉青苔閒階有鳥跡禪室無人開窺¶
窗見白拂挂壁生塵埃使我空歎息欲去仍裵回香雲¶
<pb:KR4h0140_WYG_182-4b>¶
徧山起花雨從天來巳有空樂好况聞青猨哀了然絶¶
世事此地方悠哉¶
　　　過汪氏别業二首¶
逰山誰可逰子明與浮丘叠嶺礙河漢連峰横斗牛汪¶
生面北阜池館清且幽(一作涵/清幽)我來感意氣搥炰列珍¶
羞掃石待歸月開池漲寒流酒酣益爽氣為樂不知秋¶
疇昔未識君知君好賢才随山起館宇鑿石營池䑓星¶
(一作/大)火五月中景風從南來數枝石榴發一丈荷花開¶
<pb:KR4h0140_WYG_182-5a>¶
恨不當此時相過醉金罍我行值木落月苦清猨哀永¶
夜逹五更呉歈送瓊杯酒酣欲起舞四座歌相催日岀¶
逺海眀軒車且裵回更逰龍潭去枕石拂莓苔¶
　　　待酒不至¶
玉壺繫青絲沽酒來何遲山花向我笑正好銜杯時晩¶
酌東窗(一作/軒)下流鶯復在兹春風與醉客今日乃相宜¶
　　　獨酌¶
春草如有意羅生玉堂隂東風吹愁來白髪坐相侵獨¶
<pb:KR4h0140_WYG_182-5b>¶
酌勸孤影閑歌靣芳林長松爾何知(一作夲/無情)蕭瑟為誰¶
吟手舞石上月膝横花間琴過此一壺外悠悠非我心¶
(一本云春草遍緑野新鶯有佳音落日不盡歡恐為愁/所侵獨酌勸孤影閒歌靣芳林清風尋空來巖松與共)¶
(吟手舞石上月膝横花下琴/過此一壺外悠悠非我心)¶
　　　友人會宿¶
滌蕩千古愁留連百壺飲良宵宜清談皓月未(一作/誰)能¶
寝醉来卧空山天地即衾枕¶
　　　春日獨酌二首¶
<pb:KR4h0140_WYG_182-6a>¶
東風扇淑氣水木榮春暉白日照緑草落花散且飛孤¶
雲還空山衆鳥各已歸彼物皆有託吾生獨無依對此¶
石上月長醉歌(一作/歌醉)芳菲¶
我有紫霞想緬懐滄洲間思(一作/且)對一壺酒澹然萬事¶
閒横琴倚髙松把酒望逺山長空去鳥沒落日孤雲還¶
但恐光㬌晩宿昔成秋顔¶
　　　金陵江上遇蓬池隠者(時於落星石上以/紫綺裘換酒為飲)¶
心愛名山逰身随名山逺羅浮麻姑䑓此去或未返遇¶
<pb:KR4h0140_WYG_182-6b>¶
君蓬池隠就我石上飯空言不成歡强笑惜日晩緑水¶
向鴈門黄雲蔽龍山歎息兩客鳥裵回呉越間共(一作/一)¶
語一執手留連夜将久解我紫綺裘且換金陵酒酒來¶
笑復歌興酣樂事多水影弄月色清光柰愁何明晨挂¶
帆席離恨滿滄波¶
　　　月夜聴盧子順彈琴¶
閒坐夜(一作/夜坐)明月幽人彈素琴忽聞悲風調宛若寒松¶
吟白雪亂纎手緑水清虚心鍾期久巳沒世上無知音¶
<pb:KR4h0140_WYG_182-7a>¶
　　　清溪半夜聞笛¶
𦍑笛梅花引呉溪隴水情(一作/清)寒山秋浦月腸斷玉闗¶
聲(一作/情)¶
　　　日夕山中忽然有懐¶
久卧青(一作/名)山雲遂為青(一作/名)山客山深雲更好賞弄¶
終日夕月銜樓間峰泉潄階下石素心自此得真趣非¶
外惜鼯啼桂方秋風滅籟歸寂緬思洪厓術欲往滄海¶
隔雲車來何遲撫几空歎息¶
<pb:KR4h0140_WYG_182-7b>¶
　　　夏日山中¶
嬾揺白羽扇裸體青林中脫巾挂石壁露頂洒松風¶
　　　山中與幽人對酌¶
兩人對酌山花開一杯一杯復一杯我醉欲眠卿且去¶
明朝有意抱琴來¶
　　　春日醉起言志¶
處世若大夢胡為勞其生所以終日醉頺然卧前楹覺¶
來盼庭前一鳥花間鳴借問此何時春風語流鶯感之¶
<pb:KR4h0140_WYG_182-8a>¶
欲歎息對酒還自傾浩歌待眀月曲盡巳忘情¶
　　　廬山東林寺夜懐¶
我尋青蓮宇獨往謝城闕霜清東林鐘水白虎溪月天¶
香生虛空天樂鳴不歇宴坐寂不動大千入毫髪湛然¶
冥真心曠劫斷出沒¶
　　　尋雍尊師隠居¶
羣峭碧摩天逍遥不記年撥雲尋古道倚石聴流泉花¶
暖青牛卧松髙白鶴眠語來江色暮獨自下寒烟¶
<pb:KR4h0140_WYG_182-8b>¶
　　　與史郎中欽聴黄鶴樓上吹笛¶
一為遷客去長沙西望長安不見家黄鶴樓中吹玉笛¶
江城五月落梅花¶
　　　對酒¶
勸君莫拒杯春風笑人來桃李如舊識傾花向我開流¶
鶯啼碧樹明月窺金罍昨日(一作/來)朱顔子今日白髪催¶
棘生石虎殿鹿走姑蘓䑓自古帝王宅城闕閉黄埃君¶
若不飲酒昔人安在哉¶
<pb:KR4h0140_WYG_182-9a>¶
　　　醉題王漢陽㕔¶
我似鷓鴣鳥南遷嬾北飛時尋漢陽令取醉月中歸¶
　　　嘲王歴陽不肯飲酒¶
地白風色寒雪花大如手笑殺陶淵眀不飲杯中酒浪¶
撫一張琴虚栽五株栁空負頭上巾吾於爾何有¶
　　　獨坐敬亭山¶
衆鳥髙飛盡孤雲獨去閒相㸔兩不厭只有敬亭山¶
　　　自遣¶
<pb:KR4h0140_WYG_182-9b>¶
對酒不覺暝落花盈我衣醉起歩溪月鳥還人亦稀¶
　　　訪戴天山道士不遇¶
犬吠水聲中桃花帶雨濃樹深時見鹿溪午不聞鐘野¶
竹分青靄飛泉挂碧峰無人知所去愁倚兩三松¶
　　　秋日與張少府楚城韋公藏書髙齋作¶
日下空庭暮城荒古跡餘地形連海盡天影落江虚舊¶
賞人雖隔新知樂未疎彩雲思作賦丹壁間藏書楂擁¶
随流葉萍開出水魚夕來秋興滿回首意何如¶
<pb:KR4h0140_WYG_182-10a>¶
　　　秋夜獨坐懐故山¶
小隠慕安石逺逰學屈(一作/子)平天書訪江海雲卧起咸¶
亰入侍瑶池宴出陪玉輦行誇胡新賦作諌獵短書成¶
但奉紫霄顧非邀青史名荘周空說劍墨翟耻論兵拙¶
薄遂疎絶歸閒事耦耕顧無蒼生望空愛紫芝榮寥落¶
暝霞色微茫舊壑情秋山緑蘿月今昔為誰明¶
　　　憶崔郎中宗之逰南陽遺吾孔子琴撫之澘然¶
　　　感舊¶
<pb:KR4h0140_WYG_182-10b>¶
昔在南陽城唯餐獨山蕨憶與崔宗之白水弄素月時¶
過菊潭上縱酒無休歇泛此黄金花頺然清歌發一朝¶
摧玉樹生死殊飄忽留我孔子琴琴存人已沒誰傳廣¶
陵歌但哭邙山骨泉户何時明長掃(一作/歸)狐兎窟¶
　　　憶東山二首¶
不向東山久薔薇㡬度花白雲還自散眀月落誰家¶
我今携謝妓長嘯絶人羣欲報東山客開闗掃白雲¶
　　　望月有懐¶
<pb:KR4h0140_WYG_182-11a>¶
清泉暎疎松不知㡬千古寒月揺清波流光入窗户對¶
此空長吟思君意何深無因見安道興盡愁人心¶
　　　對酒憶賀監二首(并序/)¶
　　太子賔客賀公於長安紫極宫一見余呼余為謫¶
　　仙人因解金龜換酒為樂歿後對酒悵然有懐而¶
　　作是詩¶
四明有狂客風流賀季真長安一相見呼我謪仙人昔¶
好杯中物翻(一作/今)為松下塵金龜換酒處却憶淚沾巾¶
<pb:KR4h0140_WYG_182-11b>¶
狂客歸四明山隂道士迎敇賜鏡湖水為君䑓沼榮人¶
亡餘故宅空有荷花生念此杳如夢淒然傷我情¶
　　　重憶一首¶
欲向江東去定将誰舉杯稽山無賀老却櫂酒船囬¶
　　　春滯沅湘有懐山中¶
沅湘春色還風暖烟草緑古之傷心人於此腸斷續予¶
非懐沙客但美採菱曲所願歸東山寸心於此足¶
　　　落日憶山中¶
<pb:KR4h0140_WYG_182-12a>¶
　雨後烟景緑晴天散餘霞東風随春歸發我枝上花花¶
　落時欲暮見此令人嗟願遊名山去學道飛丹砂¶
　　　　憶秋浦桃花舊遊時竄夜郎(一夲無時竄/夜郎四字)¶
　桃花春水生白石今出沒揺蕩女蘿枝半揺青天月不¶
　知舊行徑初拳幾枝蕨三載夜郎還於兹錬金骨¶
　¶
　¶
　¶
<pb:KR4h0140_WYG_182-12b>¶
　¶
　¶
　¶
　¶
　¶
　¶
　¶
御定全唐詩卷一百八十二¶
