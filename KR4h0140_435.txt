# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:48.579576
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百三十五
<pb:KR4h0140_WYG_435-1a>¶
　欽定四庫全書¶
御定全唐詩巻四百三十五¶
　　白居易¶
　　　　短歌行¶
　曈曈太陽如火色上行千里下一刻出為白晝入為夜¶
　圓轉如珠住不得住不得可(一作/無)柰何為君舉酒歌短¶
　歌歌聲苦詞亦苦四座少年君聼取今夕未竟明夕(一/作)¶
　(旦/)催秋風纔往春風回人無根蔕時不駐朱顔白日相¶
<pb:KR4h0140_WYG_435-1b>¶
　隳頽勸君且强笑一面勸君且(一作/復)强飲一杯人生不¶
　得長歡樂年少須㬰老到來¶
　　　　生離別¶
　食檗不易食梅難檗能苦兮梅能酸未如生别之為難¶
　苦在心兮酸在肝晨雞再鳴殘月沒征馬連嘶(一作/嘶風)行¶
　人出回看骨肉哭一聲梅酸檗苦甘如蜜黄河水白黄¶
　雲秋行人河邊相對愁天寒野(一作/路)曠何處宿棠梨葉¶
　戰風颼颼生離别生離别憂從中(一作/何)來無斷絶憂極¶
<pb:KR4h0140_WYG_435-2a>¶
(一作/積)心勞血氣衰未年三十生白髪¶
　　　浩歌行¶
天長地乆無終畢昨夜今朝又明日鬢髪蒼浪牙齒疎¶
不覺身年四十七前去五十有幾年把鏡照面心茫然¶
既無長繩繫白日又無大藥駐朱顔朱顔日漸不如故¶
青史功名在何處欲留年少待富貴富貴不來年少去¶
去復去兮如長河東流赴海無廻波賢愚貴賤同歸盡¶
北邙冢墓髙嵯峨古來(一作/今)如此非獨我未死有酒且¶
<pb:KR4h0140_WYG_435-2b>¶
髙歌顔回短命伯夷餓我今所得亦已多功名富貴須¶
待(一作/推)命命若(一作/茍)不來知(一作/爭)柰何¶
　　　王夫子¶
王夫子送君為一尉東南三千五百里道途雖逺位雖¶
卑月俸猶堪活妻子男兒口讀古人書束帯斂手來從¶
事近將徇禄給一家逺則行道佐時理行道佐時須待¶
命委身下位無為恥命茍未來且求食官無卑髙及逺¶
邇男兒上既未能濟天下下又不至飢寒死吾觀九品¶
<pb:KR4h0140_WYG_435-3a>¶
至一品其間氣味都相似紫綬朱紱青布衫顔色不同¶
而已矣王夫子别有一事欲勸君遇(一作/逢)酒逢春且歡¶
喜¶
　　　江南遇天寳樂叟¶
白頭病(一作/老)叟泣且言禄山未亂入梨園能彈琵琶和¶
法曲多在華清隨至尊是時天下太平乆年年十月坐¶
朝元千官起居環珮合萬國㑹同車馬奔金鈿照耀石¶
甕寺蘭麝熏煮温湯源貴妃宛轉侍君側體弱不勝珠¶
<pb:KR4h0140_WYG_435-3b>¶
翠繁冬雪飄颻錦袍暖春風蕩漾霓裳飜歡娛未足燕¶
寇至弓勁馬肥胡語喧豳土人遷避夷狄鼎湖龍去哭¶
軒轅從此漂淪落南土萬人死盡一身存秋風江上浪¶
無限暮雨舟中酒一尊涸魚乆失風波勢枯草曽霑雨¶
露恩我自秦來君莫問驪山渭水如荒村新豐樹老籠¶
明月長生殿闇鎻春雲(一作/黄昏)紅葉紛紛蓋欹瓦緑苔重¶
重封壊垣唯有中官作宫使毎年寒食一開門¶
　　　送張山人歸嵩陽¶
<pb:KR4h0140_WYG_435-4a>¶
黄昏慘慘天微雪修(一作/循)行坊西鼔聲絶張生馬瘦衣¶
且單夜扣柴門與我别媿君冒寒來別我為君酤酒張¶
燈火酒酣火煖與君言何事(一作/君何)入闗又出闗荅云前¶
年偶下山四十餘月客長安長安古來名利地空手無¶
金行路難朝遊九城陌肥馬輕車欺殺客暮宿五侯門¶
殘茶冷酒愁殺人春明門門前便是嵩山路(一作春明/門外髙髙)¶
(處直下便/是嵩山路)幸有雲泉容此身明日辭君且歸去¶
　　　醉後走筆酬劉五主簿長句之贈兼簡張大賈¶
<pb:KR4h0140_WYG_435-4b>¶
　　　二十四先輩昆季¶
劉兄文髙行孤立十五年前名翕習是時相遇在符離¶
我年二十君三十得意忘年心迹親寓居同縣日知聞¶
衡門寂莫朝尋我古寺蕭條暮訪君朝來暮去多攜手¶
窮巷貧居何所有秋燈夜冩聨句詩春雪朝傾煖寒酒¶
陴湖緑愛白鷗飛濉水清憐紅鯉肥偶語閒攀芳樹立¶
相扶醉蹋落花歸張賈弟兄同里巷乗閒數數來相訪¶
雨天連宿草堂中月夜徐行石橋上我年漸長忽自驚¶
<pb:KR4h0140_WYG_435-5a>¶
鏡中冉冉髭鬚生心畏後時同勵志身牽前事各求名¶
問我栖栖何所適鄉人薦為鹿鳴客二千里别謝交遊¶
三十韻詩慰行役出門可憐唯一身敝裘瘦馬入咸秦¶
鼕鼕街鼓紅塵闇晚到長安無主人二賈二張與余弟¶
驅車邐迤來相繼操詞握賦為干戈鋒銳森然勝氣多¶
齊入文場同苦戰五人十載九登科二張得雋名居甲¶
美退爭雄重告捷棠棣輝榮竝桂枝芝蘭芳馥和荆葉¶
唯有沅犀屈未伸握中自謂駭雞珍三年不鳴鳴必大¶
<pb:KR4h0140_WYG_435-5b>¶
豈獨駭雞當駭人元和運啓千年聖同遇明時余最幸¶
始辭祕閣吏王畿遽列諫垣升禁闈蹇歩何堪鳴珮玉¶
衰容不稱著朝衣閶闔晨開朝百辟冕旒不動香煙碧¶
歩登龍尾上虚空立去天顔無咫尺宫花似雪從乗輿¶
禁月如霜坐直廬身賤每驚隨内宴才微常媿草天書¶
晚松寒竹新昌第職居宻近門多閉日暮銀臺下直回¶
故人到門門蹔開回頭下馬一相顧塵土滿衣何處來¶
斂手炎涼敘未畢先說舊山今悔出岐陽旅宦少歡娛¶
<pb:KR4h0140_WYG_435-6a>¶
江左羇遊費時日贈我一篇行路吟吟之句句披沙金¶
嵗月徒催白髪貌泥塗不屈青雲心誰㑹茫茫天地意¶
短才獲用長才棄我隨鵷鷺入煙雲謬上丹墀為近臣¶
君同鸞鳳棲荆棘猶著青袍作選人惆悵知賢不能薦¶
徒為出入蓬萊殿月慙諫紙二百張嵗媿俸錢三十萬¶
大底浮榮何足道幾度相逢即身老且傾斗酒慰羇愁¶
重話符離問舊遊北巷鄰居幾家去東林舊院何人住¶
武里村花落復開流溝山色應如故感此酬君千字詩¶
<pb:KR4h0140_WYG_435-6b>¶
醉中分手又何之須知通塞尋常事莫歎浮沈先後時¶
慷慨臨岐重相勉殷勤别後加餐飯君不見買臣衣錦¶
還故鄉五十身榮未為晚¶
　　　和錢員外荅盧員外早春獨遊曲江見寄長句¶
春來有色闇融融先到詩情酒思中栁岸霏微裛塵雨¶
杏園澹蕩開花風聞君獨遊心鬱鬱薄晚新晴騎馬出¶
醉思詩侣有同年春歎翰林無暇日雲夫首倡寒玉音¶
蔚章繼和春搜吟此時我亦閉門坐一日風光三處心¶
<pb:KR4h0140_WYG_435-7a>¶
(雲夫蔚章同年及第時/余與蔚章同在翰林)¶
　　　東墟晩歇(時退居/渭村)¶
涼風冷露蕭索天黄蒿紫菊荒涼田繞冢秋花少顔色¶
細蟲小蝶飛飜飜中有騰騰獨行者手拄漁竿不騎馬¶
晚從南澗釣魚回歇此墟中白楊下褐衣半故白髪新¶
人逢知我是何人誰言渭浦棲遲客曽作甘泉侍從臣¶
　　　客中月¶
客從江南來來時月上弦悠悠行旅中三見清光圓曉¶
<pb:KR4h0140_WYG_435-7b>¶
隨殘月行夕與新月宿誰謂月無情千里逺相逐朝發¶
渭水橋暮入長安陌不知今夜月又作誰家客¶
　　　輓歌詞¶
丹旐何飛揚素驂亦悲鳴晨光照閭巷輀車儼欲行蕭¶
條九月天哀輓出重(一作晚/出洛陽)城借問送者誰妻子與弟¶
兄蒼蒼上古原(一作古/原上)峨峨開新塋含酸一慟哭異口¶
同哀聲舊隴轉蕪絶新墳日羅列春風草緑(一作/秋草)北邙¶
山此地年年生死別¶
<pb:KR4h0140_WYG_435-8a>¶
　　　長相思¶
九月西風興月冷露華凝思君秋夜長一夜魂九升二¶
月東風來草拆花心開思君春日遲一日腸九廻妾住¶
洛橋北君住洛橋南十五即相識今年二十三有如女¶
蘿草生在松之側蔓短枝苦髙縈廻上不得人言人有¶
願願至天必成願作逺方獸歩歩比肩行願作深山木¶
枝枝連理生¶
　　　山鷓鴣¶
<pb:KR4h0140_WYG_435-8b>¶
山鷓鴣朝朝暮暮啼復啼啼時露白風淒淒黄茅岡頭¶
秋日晚苦竹嶺下寒月低畬田有粟何不啄石南有枝¶
何不棲迢迢不緩復不急樓上舟中聲闇入夢鄉遷客¶
展轉卧抱兒寡婦彷徨立山鷓鴣爾本此鄉鳥生不辭¶
巢不別羣何苦聲聲啼到曉啼到曉唯能愁北人南人¶
慣聞如不聞¶
　　　放旅雁(元和十/年冬作)¶
九江十年冬大雪江水生冰樹枝折百鳥無食東西飛¶
<pb:KR4h0140_WYG_435-9a>¶
中有旅鴈聲最飢雪中啄草冰上宿翅冷騰空飛動遲¶
江童持網捕將去手&KR0157;入市生賣之我本北人今譴謫¶
人鳥雖殊同是客見此客鳥傷客人贖汝放汝飛入雲¶
鴈鴈汝飛向何處第一莫飛西北去淮西有賊討未平¶
百萬甲兵乆屯聚官軍賊軍相守老食盡兵窮將及汝¶
健兒飢餓射汝喫拔汝翅翎為箭羽¶
　　　送春歸(元和十一年三/月三十日作)¶
送春歸三月盡日日暮時去年杏園花飛御溝緑何處¶
<pb:KR4h0140_WYG_435-9b>¶
送春曲江曲今年杜鵑花落子規啼送春何處西江西¶
帝城送春猶怏怏天涯送春能不加惆悵莫惆悵送春¶
人冗員無替五年罷應須準擬再送潯陽春五年炎涼¶
凡十變又知此身健不健好去(一作/送)今年江上春明年¶
未死還相見¶
　　　山石榴寄元九¶
山石榴一名山躑躅一名杜鵑花杜鵑啼時花撲撲九¶
江三月杜鵑來一聲催得一枝開江城上佐閒無事山¶
<pb:KR4h0140_WYG_435-10a>¶
下斸得㕔前栽爛熳一闌十八樹根株有數花無數千¶
房萬葉一時新嫩紫殷紅鮮麴塵淚痕裛損燕支臉剪¶
刀裁破紅綃巾謫仙初墮愁在世姹女新嫁嬌泥(去/聲)春¶
日射血珠將滴地風飜火燄欲燒人閒折兩枝持在手¶
細看不似人間有花中此物似西施芙蓉芍藥皆嫫母¶
竒芳絶豔别者誰通州遷客元拾遺拾遺初貶江陵去¶
去時正值青春暮商山秦嶺愁殺君(一作/人)山石榴花紅¶
夾路題詩報我何所云苦(一作/若)云色似石榴帬當時叢¶
<pb:KR4h0140_WYG_435-10b>¶
畔唯思我今日闌前只憶君憶君不見坐銷落日西風¶
起紅紛紛¶
　　　畫竹歌(并引/)¶
　　協律郎蕭恱善畫竹舉時(一作/世)無倫蕭亦甚自祕¶
　　重有終嵗求其一竿一枝而不得者知予天與好¶
　　事忽寫一十五竿惠然見投予厚其意髙其藝無¶
　　以荅貺作歌以報(一作/荅)之凡一百八十六字云¶
植物之中竹難寫古今雖畫無似者蕭郎下筆獨逼真¶
<pb:KR4h0140_WYG_435-11a>¶
丹青以來唯一人人畫竹身肥擁腫蕭畫莖瘦節節竦¶
人畫竹梢死羸垂蕭畫枝活葉葉動不根而生從意生¶
不筍而成由筆成野塘水邊碕岸側森森兩叢十五莖¶
嬋娟不失筠粉態蕭颯盡得風煙情舉頭忽看不似畫¶
低耳静聼疑有聲西叢七莖勁而健省向天竺寺前(一/作)¶
(邊/)石上見東叢八莖疎且寒憶曾湘妃廟裏雨中看幽¶
姿逺思少人别與君相顧空長歎蕭郎蕭郎老可惜手¶
顫(一作/戰)眼昏頭雪色自言便是絶筆時從今此竹尤難¶
<pb:KR4h0140_WYG_435-11b>¶
得¶
　　　真娘墓(墓在虎/丘寺)¶
真娘墓虎丘道不識真娘鏡中面唯見真娘墓頭草霜¶
摧桃李風折蓮真娘死時猶少年脂膚荑手不牢固世¶
間尤物難留連難留連易銷歇塞北花江南雪¶
　　　長恨歌¶
　　前進士陳鴻撰長恨歌傳曰開元中泰階平四海¶
　　無事明皇在位嵗乆倦於旰食宵衣政無小大始¶
<pb:KR4h0140_WYG_435-12a>¶
　　委於右丞相深居遊宴以聲色自娛先是元獻皇¶
　　后武淑妃皆有寵相次即世宫中雖良家子千數¶
　　無可恱目者上心忽忽不樂時每嵗十月駕幸華¶
　　清宫内外命婦熠燿景從浴日餘波賜以湯沐春¶
　　風靈液澹蕩其間上心油然若有顧遇左右前後¶
　　粉色如土詔髙力士潛搜外宫得𢎞農楊𤣥琰女¶
　　於夀邸既筓矣鬒髪膩理纖穠中度舉止閒冶如¶
　　漢武帝李夫人別疏湯泉詔賜澡瑩既出水體弱¶
<pb:KR4h0140_WYG_435-12b>¶
　　力微若不任羅綺光彩煥發轉動照人上甚恱進¶
　　見之日奏霓裳羽衣曲以導之定情之夕授金釵¶
　　鈿合以固之又命戴歩揺垂金璫明年冊為貴妃¶
　　半后服用由是冶其容敏其詞婉孌萬態以中上¶
　　意上益嬖焉時省風九州泥金五嶽驪山雪夜上¶
　　陽春朝與上行同室宴專席寢專房雖有三夫人¶
　　九嬪二十七世婦八十一御妻暨後宫才人樂府¶
　　伎女使天子無顧盻意自是六宫無復進幸者非¶
<pb:KR4h0140_WYG_435-13a>¶
　　徒殊艷尤態致是蓋才智明慧善巧便佞先意希¶
　　旨有不可形容者叔父昆弟皆列在清貴爵為通¶
　　侯姊妹封國夫人富埒王室車服邸第與大長公¶
　　主侔而恩澤勢力則又過之出入禁門不問京師¶
　　長吏為側目故當時謡詠有云生女勿悲酸生兒¶
　　勿喜歡又曰男不封侯女作妃看女却為門上楣¶
　　其為人心羡慕如此天寳末兄國忠盗丞相位愚弄¶
　　國柄及安禄山引兵嚮闕以討楊氏為辭潼闗不¶
<pb:KR4h0140_WYG_435-13b>¶
　　守翠華南幸出咸陽道次馬嵬亭六軍裵回持㦸¶
　　不進從官郎吏伏上馬前請誅錯以謝天下國忠¶
　　奉氂纓盤水死於道周左右之意未快上問之當¶
　　時敢言者請以貴妃塞天下怒上知不免而不忍¶
　　見其死反袂掩面使牽之而去蒼黄展轉竟就絶¶
　　於尺組之下既而明皇狩成都肅宗受禪靈武明¶
　　年大兇歸元大駕還都尊明皇為太上皇就養南¶
　　宫遷於西内時移事去樂盡悲來每至春之日冬¶
<pb:KR4h0140_WYG_435-14a>¶
　　之夜池蓮夏開宫槐秋落棃園弟子玉琯發音聞¶
　　霓裳羽衣一聲則天顔不怡左右歔欷三載一意¶
　　其念不衰求之魂夢杳不能得適有道士自蜀來¶
　　知上皇心念楊妃如是自言有李少君之術明皇¶
　　大喜命致其神方士乃竭其術以索之不至又能¶
　　遊神馭氣出天界沒地府以求之不見又旁求四¶
　　虚上下東極大海跨蓬壺見最髙仙山上多樓闕¶
　　西廂下有洞户東向闔其門署曰玉妃太眞院方¶
<pb:KR4h0140_WYG_435-14b>¶
　　士抽簪扣扉有䨇童女出應門方士造次未及言¶
　　而雙鬟復入俄有碧衣侍女又至詰其所從方士¶
　　因稱唐天子使者且致其命碧衣云玉妃方寢請¶
　　少待之於時雲海沈沈洞天日晚瓊户重闔悄然¶
　　無聲方士屏息斂足拱手門下乆之而碧衣延入¶
　　且曰玉妃出見一人冠金蓮披紫綃佩紅玉曵鳳¶
　　舃左右侍者七八人揖方士問皇帝安否次問天¶
　　寳十四年已還事言訖憫默指碧衣取金釵鈿合¶
<pb:KR4h0140_WYG_435-15a>¶
　　各析其半授使者曰為謝太上皇謹獻是物尋舊¶
　　好也方士受辭與信將行色有不足玉妃固徵其¶
　　意復前跪致詞請當時一事不為他人聞者驗於¶
　　太上皇不然恐鈿合金釵負新垣平之詐也玉妃¶
　　茫然退立若有所思徐而言之曰昔天寳十載侍¶
　　輦避暑驪山宫秋七月牽牛織女相見之夕秦人¶
　　風俗是夜張錦繡陳飲食樹瓜果焚香於庭號為¶
　　乞巧宫掖間尤尚之夜殆半休侍衛於東西廂獨¶
<pb:KR4h0140_WYG_435-15b>¶
　　侍上上凭肩而立因仰天感牛女事密相誓心願¶
　　世世為夫婦言畢執手各嗚咽此獨君王知之耳¶
　　因自悲曰由此一念又不得居此復墮下界且結¶
　　後縁或為天或為人決再相見好合如舊因言太¶
　　上皇亦不乆人間幸唯自安無自苦耳使者還奏¶
　　太上皇皇心震悼日日不豫其年夏四月南宫晏¶
　　駕元和元年冬十二月太原白樂天自校書郎尉¶
　　於盩厔鴻與琅邪王質夫家於是邑暇日相攜遊¶
<pb:KR4h0140_WYG_435-16a>¶
　　仙遊寺話及此事相與感歎質夫舉酒於樂天前¶
　　曰夫希代之事非遇出世之才潤色之則與時消¶
　　沒不聞於世樂天深於詩多於情者也試為歌之¶
　　如何樂天因為長恨歌意者不但感其事亦欲懲¶
　　尤物窒亂階垂於將來也歌既成使鴻傳焉世所¶
　　不聞者予非開元遺民不得知世所知者有明皇¶
　　本紀在今但傳長恨歌云爾¶
漢皇重色思傾國御宇多年求不得楊家有女初長成¶
<pb:KR4h0140_WYG_435-16b>¶
養在深閨人未識天生麗質難自棄一朝選在君王側¶
回眸一笑百媚生六宫粉黛無顔色春寒賜浴華清池¶
温泉水滑洗凝脂侍兒扶起嬌無力始是新承恩澤時¶
雲鬢花顔(一作/冠)金歩揺芙蓉帳暖度(一作/裏暖)春宵春宵苦¶
短日髙起從此君王不早朝承歡侍宴(一作/寢)無閒暇春¶
從春遊夜專夜後(一作/漢)宫佳麗三千人三千寵愛在一¶
身金屋妝成嬌侍夜玉樓宴罷醉和春姊妹弟兄皆列¶
土可憐光彩生門户遂令天下父母心不重生男重生¶
<pb:KR4h0140_WYG_435-17a>¶
女驪宫髙處入青雲仙樂風飄處處聞緩歌慢舞凝絲¶
竹盡日君王看(一作/聼)不足漁陽鞞鼔動地來驚破霓裳羽¶
衣曲九重城闕煙塵生千乗萬騎西南行翠華揺揺行¶
復止西出都門百餘里六軍不發無(一作/知)柰何宛轉蛾¶
睂馬前死花鈿委地無人收翠翹金雀玉搔頭君王掩¶
面救不得回看(一作/首)血淚相和流黄埃散漫風蕭索雲¶
棧縈紆(一作/廻)登劍閣峨嵋山下少人行旌旗無光日色¶
薄蜀江水碧蜀山青聖主朝朝暮暮情行宫見月傷心¶
<pb:KR4h0140_WYG_435-17b>¶
色夜雨聞鈴腸斷聲天旋日轉廻龍馭到此躊躇不能¶
去馬嵬坡下泥(一作/塵)土中不見玉顔空死處君臣相顧¶
盡霑衣東望都門信馬歸歸來池苑皆依舊太液芙蓉¶
未央栁芙蓉如面栁如眉對此如何不淚垂春風桃李¶
花開夜(一作/日)秋雨梧桐葉落時西宫南苑(一作/内)多秋草¶
宫(一作/落)葉滿階紅不埽棃園弟子白髪新椒房阿監青¶
娥老夕殿螢飛思悄然孤(一作/秋)燈挑盡未成眠遲遲鐘¶
鼓初長夜耿耿星河欲曙天鴛鴦瓦冷霜華重翡翠衾¶
<pb:KR4h0140_WYG_435-18a>¶
寒(一作舊/枕故衾)誰與共悠悠生死別經年魂魄不曾來入夢¶
臨卭道(一作/方)士鴻都客能以精誠致魂魄為感君王展¶
轉思(一作/恩)遂教方士殷勤覓排空(一作/雲)馭氣奔如電升¶
天入地求之徧上窮碧落下黄泉兩處茫茫皆不見忽¶
聞海上有仙山山在虚無縹緲間樓閣(一作/殿)玲瓏五雲¶
起其中綽約多仙子中有一人字太真(一作字玉真/又作名玉妃)雪¶
膚花貌参差是金闕西(一作/兩)廂叩玉扃轉教小玉報雙¶
成聞道漢家天子使九華帳裏(一作/下)夢魂驚攬衣推枕¶
<pb:KR4h0140_WYG_435-18b>¶
起裵回珠箔銀屏(一作/鉤)邐迤(一作/迤邐)開雲鬢(一作/髻)半偏新¶
睡覺花冠不整下堂來風吹仙袂飄颻舉猶似霓裳羽¶
衣舞玉容寂莫淚闌干棃花一枝春帯雨含情凝睇(一/作)¶
(涕/)謝君王一別音容兩𣺌茫昭陽殿裏恩愛絶蓬萊宫¶
中日月長回頭下望(一作/問)人寰處不見長安見塵霧唯¶
將(一作/空持)舊物表深情鈿合金釵寄將去釵留一股合一¶
扇釵擘黄金合分鈿但教(一作/令)心似金鈿堅天上人間¶
㑹相見臨别殷勤重寄詞詞中有誓兩心知七月七日¶
<pb:KR4h0140_WYG_435-19a>¶
長生殿夜半無人私語時在天願作(一作/為)比翼鳥在地¶
願為連理枝天長地乆有時盡此恨緜緜無絶(一作/盡)期¶
　　　婦人苦¶
蟬鬢加意梳蛾眉用心埽幾度曉妝成君看不言好妾¶
身重同穴君意輕偕老惆悵去年來心知未能道今朝¶
一開口語少意何深願引他時事移君此日心人言夫¶
婦親義合如一身及至死生際何曾苦樂均婦人一喪¶
夫終身守孤孑有如林中竹忽被風吹折一折不重生¶
<pb:KR4h0140_WYG_435-19b>¶
枯死猶抱節男兒若喪婦能不暫傷情應似門前栁逢¶
春易發榮風吹一枝折還有一枝生為君委曲言願君¶
再三聼須知婦人苦從此莫相輕¶
　　　長安道¶
花枝缺處青樓開艷歌一曲酒一杯美人勸我急行樂¶
自古朱顔不再來君不見外州(一本此下/有官字)客長安道一¶
廻來(一本此下/有時字)一廻老¶
　　　潛别離¶
<pb:KR4h0140_WYG_435-20a>¶
不得哭潛别離不得語䦣相思兩心之外無人知深籠¶
夜鏁獨棲鳥利劍春斷連理枝河水雖濁有清日烏頭¶
雖黑有白時唯有潛離與暗别彼此甘心無後期¶
　　　隔浦蓮¶
隔浦愛紅蓮昨日看猶在夜來風吹落只得一回采花¶
開雖有明年期復愁明年還暫時¶
　　　寒食野望吟¶
丘墟郭門外寒食誰家哭風吹曠野紙錢飛古墓纍纍¶
<pb:KR4h0140_WYG_435-20b>¶
春草緑棠棃花映白楊樹盡是死生離别處冥冥重泉¶
哭不聞蕭蕭暮雨人歸去¶
　　　琵琶引(并序/)¶
　　元和十年予左遷九江郡司馬明年秋送客湓浦¶
　　口聞船(一作/舟)中夜彈琵琶者聼其音錚錚然有京¶
　　都(一作/邑)聲問其人本長安倡女嘗學琵琶於穆曹¶
　　二善才年長色衰委身為賈人婦遂命酒使快彈¶
　　數曲曲罷憫黙自叙少小時歡樂事今漂淪顦顇¶
<pb:KR4h0140_WYG_435-21a>¶
　　轉徙於江湖間予出官二年恬然自安感斯人言¶
　　是夕始覺有遷謫意因為長句歌以贈之凡六百¶
　　一十二言命曰琵琶行¶
潯陽江頭夜送客楓葉荻花秋索索(一作/瑟瑟)主人下馬客¶
在船舉酒欲飲無管弦醉不成歡惨將别别時茫茫江¶
浸月忽聞水上琵琶聲主人忘歸客不發尋聲暗問彈¶
者誰琵琶聲停欲語遲移船相近邀相見添酒廻燈重¶
開宴千呼萬喚始出來猶抱(一作/把)琵琶半遮面轉軸撥¶
<pb:KR4h0140_WYG_435-21b>¶
弦三兩(一作/五)聲未成曲調先有情弦弦掩抑聲聲思似¶
訴平生不得意(一作/志)低眉信手續續彈說盡心中無限¶
事輕攏慢撚抹復挑初為霓裳後六幺(一作/緑腰)大弦嘈嘈¶
如急雨小弦切切如私語嘈嘈切切錯雜彈大珠小珠¶
落玉盤間闗鶯語花底滑幽咽泉流水(一作/氷)下灘(一作/難)¶
水泉冷澀弦疑絶疑絶不通聲暫歇别有幽愁暗恨生¶
此時無聲勝有聲銀缾乍破水漿迸鐵騎突出刀槍鳴¶
曲終收撥當心畫四弦一聲如裂帛東舟西舫悄無言¶
<pb:KR4h0140_WYG_435-22a>¶
唯見(一作/有)江心秋月白沈吟放撥插弦中整頓衣裳起¶
斂容自言本是京城女家在蝦蟇陵下住十三學得琵¶
琶成名屬教坊第一部曲罷曾教善才伏妝成每被秋¶
娘妬五陵年少爭纒頭一曲紅綃不知數鈿頭雲箆擊¶
節碎血色羅帬飜酒汙今年歡笑復明年秋月春風等¶
閒度弟走從軍阿姨死暮去朝來顔色故門前冷落鞍¶
馬稀老大嫁作商人婦商人重利輕别離前月浮梁買¶
茶去去來江口守空船繞船月明江水寒夜深忽夢少¶
<pb:KR4h0140_WYG_435-22b>¶
年事夢啼妝淚(一作啼/妝淚落)紅闌干我聞琵琶已歎息又聞¶
此語重唧唧同是天涯淪落人相逢何必曾相識我從¶
去年辭(一作/離)帝京謫居卧病潯陽城潯陽小處(一作/地僻)無¶
音樂終嵗不聞絲竹聲住近湓江地低濕黄蘆苦竹繞¶
宅生其間旦暮聞何物杜鵑啼血猨哀鳴春江花朝秋¶
月夜往往取酒還獨傾豈無山歌與村笛嘔啞嘲哳(一/作)¶
(&KR1116;/)難為聼今夜聞君琵琶語如聼仙樂耳暫明莫辭更¶
坐彈一曲為君飜作琵琶行感我此言良乆立却坐促¶
<pb:KR4h0140_WYG_435-23a>¶
弦弦轉急淒淒不似向前聲滿座重聞皆掩泣座(一作/就)¶
中泣下(一作/涙)誰最多江州司馬青衫濕¶
　　　簡簡吟¶
蘇家小女名簡簡芙蓉花顋栁葉眼十一把鏡學點妝¶
十二抽鍼能繡裳十三行坐事調品不肻迷頭白地蔵¶
玲瓏雲髻生花(一作/菜)様飄颻風袖薔薇香殊姿異態不¶
可狀忽忽轉動如有光二月繁霜殺桃李明年欲嫁今¶
年死丈人阿母勿悲啼此女不是凡夫妻恐是天仙謫¶
<pb:KR4h0140_WYG_435-23b>¶
人世只合人間十三嵗大都好物不堅牢彩雲易散琉¶
璃脆¶
　　　花非花¶
花非花霧非霧夜半來天明去來如春夢幾多時去似¶
朝雲無覓處¶
　　　醉後狂言酬贈蕭殷二協律¶
餘杭邑客多羇貧其間甚者蕭與殷天寒身上猶衣葛¶
日髙甑中未拂塵江城山寺十一月北風吹沙雪紛紛¶
<pb:KR4h0140_WYG_435-24a>¶
　賓客不見綈袍惠黎庶未霑襦袴恩此時太守自慙媿¶
　重衣複衾有餘温因命染人與鍼女先製兩裘贈二君¶
　吳緜細輭桂布密柔如狐腋白似雲勞將詩書投贈我¶
　如此小惠何足論我有大裘君未見寛廣和暖如陽春¶
　此裘非繒亦非纊裁以法度絮以仁刀尺鈍拙製未畢¶
　出亦不獨裹一身若令在郡得五考與君展覆杭州人¶
　　　　醉歌(示伎人/商玲瓏)¶
　罷胡琴掩秦瑟玲瓏再拜歌初畢誰道使君不解歌聼¶
<pb:KR4h0140_WYG_435-24b>¶
　唱黄雞與白日黄雞催曉丑時鳴白日催年酉前沒腰¶
　間紅綬繫未穩鏡裏朱顔看已失玲瓏玲瓏柰老何使¶
　君歌了汝更歌¶
　¶
　¶
　¶
　¶
御定全唐詩卷四百三十五¶
