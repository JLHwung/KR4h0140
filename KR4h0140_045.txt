# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.168063
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四十五
<pb:KR4h0140_WYG_045-1a>¶
　欽定四庫全書¶
御定全唐詩巻四十五¶
　　杜易簡¶
　杜易簡襄州襄陽人九嵗能屬文及長博學有髙名姨¶
　兄岑文本推重之登進士第累轉殿中侍御史咸亨中¶
　為考功員外郎坐黨裵行儉左遷開州司馬集二十巻¶
　存詩二首¶
　　　　湘州新曲二首¶
<pb:KR4h0140_WYG_045-1b>¶
　昭潭深無底橘洲淺而浮本欲凌波去飜為目成(一作/挑)¶
　留願君稍弭檝無令賤妾羞¶
　二八相招攜采菱渡前谿弱腕隨橈起纖腰向舸低自¶
　解㸔花笑憎聞染竹啼¶
　　陳元光¶
　陳元光字廷炬光州人髙宗朝以左郎将戍閩進嶺南¶
　行軍總管奏開漳州為郡世守刺史詩三首¶
　　　　落成㑹詠一首¶
<pb:KR4h0140_WYG_045-2a>¶
泉潮天萬里一鎮屹天中筮宅龍鍾地承恩燕翼宫環¶
堂巍嶽秀帶礪大江雄輪奂雲霄望晶華日月通凌煙¶
喬木茂獻寳介圭崇昆俊歌棠棣民和教即戎盤庚遷¶
羙土陶侃效兼庸設醴延張老開軒禮吕䝉無孤南國¶
仰庶補聖皇功¶
　　　示珦(元光/子也)¶
恩銜楓陛渥策向桂淵𢎞載筆沿儒習持弓纘祖風袪¶
灾勦猛虎溥徳翊飛龍日閱書開士星言駕勸農勤勞¶
<pb:KR4h0140_WYG_045-2b>¶
思命重戲謔逐時空百粤霧紛滿諸戎澤普通願言加¶
壯努勿坐鬢霜蓬¶
　　　太母魏氏半徑題石¶
喬岳標仙蹟元扄妥夀姬烏號非嶺海鶴仰向京師繫¶
牒公侯裔懸弧将相兒清貞蜚簡籍規範肅門楣萬里¶
提兵路三年報母慈劔埋龍守壤石卧虎司碑憂闋情¶
猶結祥回禫届期竹符忠介凜桐杖孝思淒許史峋嶙¶
篆曹侯感舊詩鴻濛山暝啟駿彩徳昭垂華表瑶池冥¶
<pb:KR4h0140_WYG_045-3a>¶
清漳玉樹枝昭題盟岳瀆展墓慶重熈¶
　許天正¶
許天正汝南人為陳元光副使博學能文歴宣威将軍¶
詩一首¶
　　　和陳元光平潮冦詩(元光贈詩云參軍許天正/是用紀邦勛天正和之)¶
抱磴從天上驅車返嶺東氣昻無醜虜䇿妙詘羣雄飛¶
絮隨風散餘氛向日鎔長戈收百甲聚騎破千重落劔¶
惟戎首游繩繫脅從四野無堅壁羣生未化融龍湖膏¶
<pb:KR4h0140_WYG_045-3b>¶
澤下早晚徧枯窮¶
　許圉師¶
許圉師安陸人有器幹博渉藝文舉進士顯慶中累遷¶
黄門侍郎同中書門下三品四遷為左相坐事貶刺史¶
吏有犯贓圉師賜清白詩以激之遂改節為㢘士其寛¶
厚如此詩一首¶
　　　詠牛應制¶
逸足還同驥竒毛自偶麟欲知花跡逺雲影入天津¶
<pb:KR4h0140_WYG_045-4a>¶
　趙謙光¶
趙謙光咸亨中登進士第自彭州司馬入為大理正遷¶
户部郎中詩一首¶
　　　答户部員外賀遂渉戲贈(唐時郎中不自員外/拜者謂之土山頭故)¶
　　　(遂渉戲謙光曰員外由來羙郎中望亦/優寧知粉署裏飜作土山頭謙光答之)¶
錦帳隨情設金爐任意熏惟愁員外署不應列星文¶
　鄭惟忠¶
鄭惟忠宋州人儀鳳中舉進士則天召見稱㫖授胄曹¶
<pb:KR4h0140_WYG_045-4b>¶
參軍再遷鳳閣舍人中宗即位拜黄門侍郎守大理卿¶
推斷大獄多所全活開元初為禮部尚書太子賔客詩¶
一首¶
　　　送蘇尚書赴益州¶
離憂将嵗盡歸望逐春來庭花如有意留艷待人(一作/君)¶
開¶
　張鷟¶
張鷟字文成深州深澤人兒時夢紫色大鳥五彩成文¶
<pb:KR4h0140_WYG_045-5a>¶
降於家庭其祖謂之曰五色赤文鳳也紫文鸑鷟也為¶
鳳之佐吾兒當以文章瑞於明廷因以為名字調露中¶
登進士第八中制科四參選判員半千謂人曰張子之¶
文如青錢萬簡選中未聞退時因號青錢學士開元中¶
歴司門員外郎其文逺播外夷撰朝野僉載及龍筋鳳¶
髓判百道詩一首¶
　　　詠燕¶
變石身猶重銜泥力尚微從來赴甲第兩起一雙飛(按/唐)¶
<pb:KR4h0140_WYG_045-5b>¶
(新語此是末/章非全篇也)¶
　李福業¶
李福業調露二年進士登第後為侍御史五王誅二張¶
亦與謀及敗放於番禺匿志州參軍敬元禮家吏獲之¶
就刑詩一首¶
　　　嶺外守嵗(一作李/徳裕詩)¶
冬去更籌盡春隨斗柄回寒暄一夜隔客鬢兩年催¶
　薛眘惑¶
<pb:KR4h0140_WYG_045-6a>¶
　薛眘惑善投壺背後投之龍躍隼飛百發百中時推為¶
　絶藝詩一首¶
　　　　奉和進船洛水應制(一作孫/逖詩)¶
　禁園紆睿覽仙櫂叶宸(一作/時)遊洛北風花樹江南彩畫¶
　舟榮(一作/芳)生蘭蕙草春入鳳皇樓興盡離宫暮煙光起¶
　夕流¶
　　賀敳¶
　賀敳山隂人歴官率更令崇文館學士詩一首¶
<pb:KR4h0140_WYG_045-6b>¶
　　　　奉和九月九日應制¶
　商飇凝素籥元覽賁黄圖曉霜驚斷雁晨吹結栖(一作/相)¶
　烏寒花低岸菊凉葉下庭梧澤宫申舊典相圃叶前模¶
　玉砌分雕㦸金溝轉鏤衢帶星飛夏箭映月上軒弧慶¶
　展簪裾洽恩融雨露濡天文發丹篆寳思掩𤣥珠承歡¶
　徒抃舞負弛竊忘軀¶
　¶
御定全唐詩巻四十五¶
