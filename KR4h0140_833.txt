# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:06.559295
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百三十三
<pb:KR4h0140_WYG_833-1a>¶
　欽定四庫全書¶
御定全唐詩巻八百三十三¶
　　貫休¶
　　　　壽春節進(一本注武/成元年作)¶
　聖運闗天紀龍飛古帝基振揺三蜀地聳發萬年枝出¶
　震同中古承乾動四夷恩頒新命廣淚向舊朝垂大寳¶
　歸𤣥讖殊祥出逺池(時有黄龍見/於嘉州之野)法天深罔測體聖妙¶
　難知儉徳為全徳無思契十思丕圖非力致英武悉天¶
<pb:KR4h0140_WYG_833-1b>¶
　資正直方親切回邪豈敢窺將排頗與牧相得稷兼䕫¶
　鹽出符眞主(鹽湧/并野)麟來合大規(麒麟/見)賡歌隨羽籥奕葉¶
　斆伊祁寡欲情雖泰憂民色未怡盛如唐創業宛勝晉¶
　朝儀旰食宫鶯囀宵衣禁漏遲多於湯土地還有禹胼¶
　胝視物如傷日勝殘去殺時守文情的的無逸戒孜孜¶
　軒頊風重振皇唐鼎創移始聞呈瑞石又報産靈芝(瑞/石)¶
　(放光靈/芝生野)覆幬髙緣大包容妙在卑兄呼春赫日師指佛¶
　牟尼(大梵天王帝釋以佛為/師也今上皇帝亦然)佳氣宸居合淳風樂府吹¶
<pb:KR4h0140_WYG_833-2a>¶
急賢彰帝業解網見天慈粟赤千千窖軍雄萬萬兒八¶
蠻須稽顙四海仰昌期玉輦嬪嬙擁宫花錦繡欹堯雲¶
同靉靆漢祖太驅馳氛祲根株盡澆訛眹兆隳山河方¶
有截野逸詔無遺境靜消鋒鏑田香熟稻&KR1265;夢中逢傅¶
説殿上見辛毗金鏡懸千古彤雲起四維盛行唐典法¶
再覩舜雍熙祝夀乾文動郊天太一隨煌煌還宿衞亹¶
亹叶聲詩飲醴和甘雨非煙遶御帷銀輪隨寳馬玉沼¶
見金龜(金色/龜見)杳杳聞韶濩重重降撫綏魏徵須却出葛¶
<pb:KR4h0140_WYG_833-2b>¶
亮更何之簡約逾前古昇平美不疑觸邪羊唅唅鼔腹¶
叟嘻嘻邁五方云大超三始見竒錦霞連紫極仙鳥下¶
峨睂謝傅還為傅周師又作師納隍為永任從諌契無¶
為子子寰瀛主孫孫日月旗壽春嗟夀域萬國盡䖍祈¶
捧日三車子恭思八彩睂願將七萬嵗匍匐拜瑶墀(拜/當)¶
(作/進)¶
　　　送僧之安南¶
安南千萬里師去趣何長鬢有炎(一作/沃)州雪心為異國¶
<pb:KR4h0140_WYG_833-3a>¶
香退牙山象惡過海布帆荒早作歸呉計無忘父母鄉¶
　　　送僧歸剡山¶
逺逃為亂處寺與石城連木落歸山路人初刈剡田荒¶
林猴咬栗戰地鬼多年好去楞伽子精修莫偶然¶
　　　送僧入幽州¶
髙士髙無敵騰騰話入燕無人知爾意向我道非禪栗¶
逕穿蕃塜狼聲隔逺煙槃山多道侣應未有歸年¶
　　　送僧遊五臺¶
<pb:KR4h0140_WYG_833-3b>¶
羨師遊五頂乞食值年豐去去誰為侣栖栖力已充濁¶
河髙岸拆衰草古城空必到華嚴寺憑師問辨公¶
　　　送僧入五洩¶
五洩江山寺禪林境最竒九年喫菜粥此事少人知山¶
響僧擔穀林香豹乳兒伊余頭巳白不去更何之¶
　　　題令宣和尚院¶
軒窗領嵐翠師得世情忘惟愛談諸祖曽經宿大荒泉¶
聲淹卧榻雲片犯鑪香寄語題門者看經在上方¶
<pb:KR4h0140_WYG_833-4a>¶
　　　寄四明閭丘道士二首¶
淮海兵荒日分飛直至今知擔諸子出却入四明深衣¶
必編仙草僧應共栗林秋風溪上路應得一相尋¶
三千功未了大道本無程好共禪師好常將藥犬行石¶
門紅蘚剝柘塢白雲生莫認無名是無名巳是名¶
　　　經士馬中作¶
偷兒成大寇處處起煙塵黄葉滿空宅青山見俗人妖¶
星芒刺越鬼哭勢連秦惆悵還惆悵茫茫江海濱¶
<pb:KR4h0140_WYG_833-4b>¶
　　　士馬後見赤松舒道士¶
滿眼盡瘡痍相逢相對悲亂階猶未巳一柱若為支堰¶
茗蒸紅棗看花似好時不知今日後吾道竟何之¶
　　　題方公院寄夏侯明府¶
銀地有餘光方公道益芳誰分修藏力頂有剃頭霜經¶
勘松風燥簷垂塢茗香終須結西社此縣似柴桑¶
　　　與劉象正字¶
獨居三島上(在觀/中住)花竹映柴闗道廣羣仙惜名成萬事¶
<pb:KR4h0140_WYG_833-5a>¶
閑病多唯縱酒靜極不思山唯有逍遥子時時自往還¶
　　　懷智體道人¶
栖碧思(一作把/筆懷)吾友庭鶯百囀時唯應一處住方得不¶
相思雲水淹門閫春雷在(一作/折)樹枝平生無限事不獨¶
白雲知¶
　　　贈晦公禪人¶
流陽為役者相訪葉紛紛有句雖如我無心未似君搆¶
林青及竹茆屋暖於雲何日相將去千山麋鹿羣¶
<pb:KR4h0140_WYG_833-5b>¶
　　　寄靜林别墅胡進士兄弟¶
見説山居好書樓被翠侵燒熛汀島境月色弟兄吟犬¶
吠黄椑落牛歸紅樹深仍聞多白菌應許一相尋¶
　　　懷赤松故舒道士¶
可惜復可惜如今何所之信來堪大慟余復用生為亂¶
世今交鬬𤣥宫玉柱隳春風五陵道迴首不勝悲¶
　　　偶作¶
無端為五字字字鬢星星祇覺人情薄空餘鶴眼青砌¶
<pb:KR4h0140_WYG_833-6a>¶
莎藏墜果窗雪浸殘經祇有歸山計茫茫何所營¶
　　　春日許徵君見訪¶
龍鍾多病後日望遇昇平逺念穿嵩雪前林囀早鶯廚¶
香烹瓠葉道友扣門聲還似青溪上微吟踏葉行¶
　　　經先主廟作¶
古廟積煙蘿威靈及物多因知曹孟徳爭柰此公何樹¶
古靁㾗剝碑荒篆畫訛今朝冥禱祝祇望息干戈¶
　　　寄中條道者¶
<pb:KR4h0140_WYG_833-6b>¶
柏梯杉影裏頭白藥山孫今古管不得是非爭肻論虎¶
鬚懸瀑滴禪衲帶苔㾗常恨龍鐘也無因接話言¶
　　　夏日晩望¶
登臨聊一望不覺意恞然陶侃寒溪寺如今何處邊汀¶
沙生旱霧山火照平川終事東歸去干戈滿許田¶
　　　送僧歸山(第六句/缺一字)¶
眼青禪帔赤氣岸出塵埃霞外終須去人間作麽來崖¶
香泉吐乳塢燥燒　靁他日終相覓山門何處開¶
<pb:KR4h0140_WYG_833-7a>¶
　　　覽皎然渠南鄉集¶
學力不相敵清還彷彿同髙于寳月月誰得射雕弓至¶
鑒封姚監良工遇魯公如斯深可羨千古共清風¶
　　　覽姚合極𤣥集(第四句/缺一字)¶
至鑒如日月今時即古時髮如邊草白誰念射聲　好¶
鳥挨花落清風出院遲知音郭有道始為一吟之¶
　　　大駕西幸秋日聞雷¶
軍書日日催處處起塵埃黎庶何由泰鑾輿早晩回夏¶
<pb:KR4h0140_WYG_833-7b>¶
租方減食秋日更聞雷莫道蒼蒼意蒼蒼眼甚開¶
　　　詩(紀事題/作言詩)¶
經天緯地物動必計(一作/是)仙才幾處覓不得有時還自¶
來真風含素髮秋色入靈臺吟向霜蟾下終須神鬼哀¶
　　　秋末江上望¶
莽莽古江濱紛紛墜葉頻煙霞誰是主邱隴自傷神吞¶
併寧唯漢淒涼莫問陳盡隨流水去寂莫野花春¶
　　　乞食僧¶
<pb:KR4h0140_WYG_833-8a>¶
擎鉢貌清羸天寒出寺遲朱門當大路風雪立多時似¶
月心常淨如麻事不知行人莫輕誚古佛盡如斯¶
　　　寒望九峰作¶
九朶碧芙蕖王維圖未圖層層皆有瀑一一合吾居雨¶
歇如爭出霜嚴不例枯世猶多事在為爾久躊躇¶
　　　薊北寒月作¶
薊門寒到骨戰磧鴈相悲古屋不勝雪嚴風欲斷髭清¶
吟得冷向逺念失佳期寂莫誰相問迢迢天一涯¶
<pb:KR4h0140_WYG_833-8b>¶
　　　新猨(一作/新蟬)¶
尋常看不見花落樹多苔忽向髙枝發又從何處來風¶
清聲更揭月苦意(一作/思)彌哀多少求名者年年被爾催¶
　　　懷南岳隱士二首(一作贈/隱者)¶
千峰映碧湘真隱此中藏餅不煮石喫睂應似髮長風¶
榸(一作/根)支酒甕鶴蝨落琴床雖(一作/誰)斆忘機者斯人尚¶
未忘¶
見説祝融峰擎天勢似騰藏千尋瀑布出十八髙僧古¶
<pb:KR4h0140_WYG_833-9a>¶
路無人跡新霞出石稜終期將爾叟一一月中登¶
　　　追憶馮少常¶
盛徳方清貴旋聞逐逝波令人翻不會積善合如何直¶
道登朝晩分憂及物多至今新定郡猶咏袴襦歌¶
　　　聞閔廷言周璉下第¶
前牓年年見髙名日日聞常因不平事便欲見吾君兄¶
弟居清島園林生白雲相思空悵望庭葉赤紛紛¶
　　　寄景地判官¶
<pb:KR4h0140_WYG_833-9b>¶
渚宫江上别倐忽十餘年舉世唯攻説多君即不然浦¶
珠為履重園柳助詩𤣥勉力酬知己昌朝正急賢¶
　　　讀賈區賈島集¶
區終不下島島亦不多區冷格俱無敵貧根亦似愚青¶
雲終歎命白閣久圍鑪今日成名者還堪為爾吁¶
　　　送衲僧之江西¶
索索復索索無憑却有憑過溪遭惡雨乞食得乾菱祇¶
有山相伴終無事可仍如逢梅嶺旦向道祇寧馨¶
<pb:KR4h0140_WYG_833-10a>¶
　　　故林偶作¶
朗吟無一事孤坐瀔江濆&KR0442;世非吾道良圖有白雲蠧¶
魚開巻落啄木隔花聞唯寄壺中客金丹許共分¶
　　　寄栖白大師二首¶
流浪江湖久攀縁嵗月闌髙名當世重好句逼人寒月¶
苦蟬聲嗄鐘清柿葉乾龍鍾千萬里擬欲訪師難¶
蒼蒼龍闕晩九陌雜香塵方外無他事僧中有近臣青¶
門玉露滴紫閣錦霞新莫話三峰去澆風正蕩淳¶
<pb:KR4h0140_WYG_833-10b>¶
　　　送人之渤海¶
國之東北角有國毎朝天海力侵不盡夷風常宛然山¶
藏羅刹宅水雜巨鼇涎好去呉鄉子歸來莫隔年¶
　　　寄李道士¶
常見髙人説猶來不偶然致身同槁木話道出忘筌長¶
嘯仙鐘外眠楂海月邊倘修陰奼奼一望寄余焉¶
　　　秋送夏郢歸錢塘¶
歸客指呉國風帆幾日程新詩陶雪字𤣥髮有霜莖微¶
<pb:KR4h0140_WYG_833-11a>¶
月生滄海殘濤傍石城從兹江島意應續子陵名¶
　　　送僧歸翠微¶
祇衲一箇衲翠微歸舊岑不知何歲月即得到師心逕¶
遶千峰細菴開亂木深倘然雲外老他日亦相尋¶
　　　經友生墳¶
多君墳在此令我過悲涼可惜為人好剛須被數將白¶
雲從塚出秋草為誰荒不覺頻回首西風滿白楊¶
　　　懷洛下盧縉雲¶
<pb:KR4h0140_WYG_833-11b>¶
一減三張價幽居少室前豈應貧似我不得信經年木¶
落多詩藁山枯見墨煙何時深夜坐共話草堂禪¶
　　　送李鉶赴舉¶
詩業務經綸新皆意外新因知登第牓不著不平人句¶
得孤舟月心飛九陌塵明年相賀日應到曲江濱¶
　　　寳禪師見訪¶
山兄心似我岸谷亦難交不見還相憶來唯添寂寥茶¶
煙粘衲葉雲水透蘅茆因話流年(一作/陽)事斯須不可抛¶
<pb:KR4h0140_WYG_833-12a>¶
　　　　觀碁¶
　逸格格難及半先相遇稀落花方滿地一局到斜暉禇¶
　𦙍死不死將軍飛已飛今朝慙一行無以造𤣥微¶
　　　　題一上人經閣¶
　鳥外何須去衣如蘚亦從但能無一事即是住孤峰雨¶
　歇雲埋閣月明霜灑松師心多似我所以訪師重¶
　　　　和毛學士舍人早春¶
　陋巷冬將盡東風細雜籃解牽窗夢逺先是澗梅諳茶¶
<pb:KR4h0140_WYG_833-12b>¶
　癖金鐺快(舍人有/茶譜)松香玉露含書齋山帚撅盤饌藥花¶
　甘雅得琴中妙(舍人妙/于七絃)常挼臉似酣雪消聞苦蟄氣候¶
　似宜蠶密勿須清甲朝歸遶碧潭丹心空拱北新作繼¶
　周南竹杖無斑㸃紗巾不著簪大朝名益重後進力皆¶
　覃至理雖亡一臣時亦説三不知門下客誰上晏嬰驂¶
　¶
　¶
御定全唐詩巻八百三十三¶
