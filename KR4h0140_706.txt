# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:59.831034
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百六
<pb:KR4h0140_WYG_706-1a>¶
　欽定四庫全書¶
御定全唐詩巻七百六¶
　　黄滔¶
　　　　塞上¶
　掘地破重城燒山搜伏兵金徽互嗚咽玉笛自凄清使¶
　發西都聳塵空北嶽横長河渉有路曠野宿無程沙雨¶
　黄鶯囀轅門青草生馬歸秦苑牧人在虜雲耕落日牛¶
　羊聚秋風鼓角鳴如何漢天子青塜杳含情¶
<pb:KR4h0140_WYG_706-1b>¶
　　　　寄獻梓橦山侯侍御(時常拾/遺諌諍)¶
　漢宫行廟畧簮笏落民間直道三湘水髙情四皓山賜¶
　衣僧脫去奏表主批還地得松蘿塢泉通雨雪灣東門¶
　添故事南省缺新班(有新命/不起)片石秋從露幽窓夜不闗¶
　夢餘蟾隱映吟次鳥綿蠻可惜相如作當時事悉閑¶
　　　　壬癸嵗書情¶
　故園招隱客應便笑無成謁帝逢移國投文值用兵孤¶
　松憐鶴在疎栁惡蟬鳴疋馬迷歸處青雲失曩情江頭¶
<pb:KR4h0140_WYG_706-2a>¶
寒夜宿壠上歉年耕冠盖新人物漁樵舊弟兄易生惟¶
白髪難立是浮名惆悵灞橋路秋風誰入行¶
　　　河南府試秋夕聞新雁¶
湘南飛去日薊北乍驚秋呌出隴雲夜聞為客子愁一¶
聲初觸夢半白已侵頭旅館移欹枕江城起倚樓餘燈¶
依古壁片月下滄洲寂聴良宵徹躊躇感嵗流¶
　　　省試奉詔漲曲江池(以春字為韻/時乾符二年)¶
地脉寒来淺恩波注後新引将諸𣲖水别貯大都春幽¶
<pb:KR4h0140_WYG_706-2b>¶
咽䟽通處清泠迸入辰漸平連杏岸旋濶映梅津沙沒¶
迷行徑洲寛恣躍鱗願當舟檝便一附濟川人¶
　　　題宣一僧正院¶
五級凌虚塔三生落髪師都僧須有託孤嶠遂無期井¶
邑焚香待君侯减俸資山衣随疊破莱骨逐年羸茶取¶
寒泉試松於逺澗移吾曹来頂手不合不題詩¶
　　　和吳學士對春雪獻韋令公次韻¶
春雪下盈空翻疑臘未窮連天寜認月墮地屢兼風忽¶
<pb:KR4h0140_WYG_706-3a>¶
誤邉沙上應平火嶺中林間妨走獸雲際落飛鴻梁苑¶
還吟客齊都省創宫掩扉皆墐北移律愧居東書幌飄¶
全濕茶鐺入旋融奔川半留滯疉樹互玲瓏出户行瑶¶
砌開園見粉叢髙才興詠處真宰答殊功¶
　　　省試一一吹竽(乾符/二年)¶
齊竽今歴試真偽不難知欲使聲聲别湏令箇箇吹後¶
先無錯雜能否立参差次第教單進宫商乃異宜凡音¶
皆竄跡至藝始呈竒以此論文學終憑一一窺¶
<pb:KR4h0140_WYG_706-3b>¶
　　　眀月照髙樓¶
月滿長空朗樓侵碧落横波文流藻井桂魄拂雕楹深¶
鑒羅紈薄寒搜户牖清氷鋪梁燕噤霜覆瓦松傾卓午¶
收全影斜懸轉半眀佳人當此夕多少别離情¶
　　　廣州試越臺懐古¶
南越千年事興懐一旦来歌鐘非舊俗煙月有層臺北¶
望人何在東流水不回吹窓風雜瘴沾檻雨經梅壮氣¶
曾難揖空名信可哀不堪登覽處花落與花開¶
<pb:KR4h0140_WYG_706-4a>¶
　　　襄州試白雲歸帝鄉¶
杳杳復霏霏應縁有所依不言天路逺終望帝鄉歸髙¶
嶽和霜過遥闗帶月飛漸憐雙闕近寜恨衆山違陣觸¶
銀河亂光連粉署微旅人随計日自笑比麻衣¶
　　　省試内出白鹿宣示百官(乾寜/二年)¶
上瑞何曾乏毛羣表色難推於五靈少宣示百寮觀形¶
奪場駒潔光交月兎寒已馴瑶草别孤立雪花團戴豸¶
慙端士抽毫躍史官貴臣歌詠日皆作白麟看¶
<pb:KR4h0140_WYG_706-4b>¶
　　　出闗言懐¶
又乞書題出闗西謁列侯寄家僧許嶽釣浦雨移洲賣¶
馬登長陸沾衣逐勝逰莱腸終日餒霜鬢度年秋詩苦¶
無人愛言公是世仇却憐庭際草中有號忘憂¶
　　　壺公山(古老相傳古仙姓陳名壺/公於此山成道因而名焉)¶
八面峯巒秀孤髙可偶然數人逰頂上滄海見東邉不¶
信無靈洞相傳有古仙橘如珠(一作/朱)夏在池象月垂穿¶
(山頭有池而圓兼/橘樹朱實夏在)髣髴嘗聞樂岧嶤半插天山寒徹三¶
<pb:KR4h0140_WYG_706-5a>¶
伏松偃出千年樵牧時迷所倉箱嵗疊川嚴祠風雨管¶
怪木薜蘿纒青草方中藥蒼苔石裏錢瓊津流乳竇春¶
色駐芝田烏兎中時近龍蛇蟄處膻嘉名光列土秀氣¶
産羣賢瀑鏁瑶臺路溪昇釣浦船鼇頭擎恐沒地軸壓¶
應旋蠲疾寒甘露蔵珍起瑞煙畫工飛夢寐詩客寄林¶
泉掘地多雲母縁霜欠木綿井通鰌吐脉僧隔虎棲禪¶
(山間有井通海盈縮之候貞元中有僧號法通咸通中/有僧號𢎞播於其絶頂獨禪昬行至降虎而法通曾下)¶
(山遇兩虎爭一牛乃叱/而隔之分令各啖之)危磴千尋㧞竒花四季鮮鶴歸¶
<pb:KR4h0140_WYG_706-5b>¶
懸圃少鳯下碧梧偏桃易炎凉熟茶推醉醒煎邨家䝉¶
棗栗俗骨爽猨蟬谷語昇喬鳥陂開共蔕蓮落楓丹葉¶
舞新蕨紫芽拳翠竹雕羗笛懸籐煮蜀牋白雲長掩映¶
流水别潺湲作賦前儒闕冲虚南國先省郎求牧看野¶
老葺齋眠(潘郎中存實詩云雙旌牧清源吟看壺公翠/又歐陽秬先軰自刺史蘇君書求泉山之為)¶
(畫屏云壺公之髙洛/陽之深夢魂所思)寺厯興衰創碑須一二鐫清吟思¶
却隱簮紱奈縈牽¶
　　　和王舎人崔補闕題天王寺¶
<pb:KR4h0140_WYG_706-6a>¶
郭内青山寺難論此崛竒白雲生院落流水下城池石¶
像雷霆啟江沙鼎鼐期嶽僧来坐夏秦客㑹題詩岡轉¶
泉根滑門升蘚級危紫微今日句黄絹昔年碑歇鶴松¶
低閣鳴蛩徑出籬粉垣千堵束金塔九層支啼鳥笙簧¶
韻開花錦繡姿清齋奔井邑𤣥髪剃熊羆極浦征帆小¶
平蕪落日遲風篁清却暑煙草緑無時信士三公作靈¶
蹤四絶推良逰如不宿眀月擬何之¶
　　　投翰長趙侍郎¶
<pb:KR4h0140_WYG_706-6b>¶
禹門西面逐飄蓬忽喜仙郎得入蹤賈氏許頻趨季虎¶
荀家因敢謁頭龍手扶日月重輪起數是乾坤正氣鍾¶
五色筆驅神出沒八花塼接帝從容詩酬御製風騷古¶
論似人情鼎鼐濃豈有地能先鳯掖别無山更勝鼇峰¶
攀鴻日淺魂飛越為鯉年深勢噞喁澤國雨荒三徑草¶
秦闗雪折一枝笻吹成暖景猶葭律引上纎蘿在嶽松¶
願向眀朝薦幽滯免教號泣觸登庸¶
　　　鄜畤李相公¶
<pb:KR4h0140_WYG_706-7a>¶
秦城擇日發征轅齋戒来投莭制尊分虎名髙初命相¶
攀龍迹下愧登門夜聴謳詠銷塵夢曉拜旌幢戰旅魂¶
華舎未開寜有礙綵毫雖乏敢無言生兼文武為人傑¶
出應乾坤静帝閽計吐六竒誰敢敵學窮三畧不須論¶
功髙馬卸黄金甲臺㢠賔懽白玉樽九穗嘉禾垂綺陌¶
四時甘雨帶雕軒推恩每覺東溟淺吹律能令北陸暄¶
青草連沙無血濺黄榆鏁塞有鶯翻笙歌合㳫春風郭¶
雞犬連延碧岫邨逰子不縁貪獻賦永依棠樹託蓬根¶
<pb:KR4h0140_WYG_706-7b>¶
　　　成名後呈同年¶
業詩攻賦薦鄉書二紀如鴻歴九衢待得至公搜草澤¶
如從平陸到蓬壺雖慙錦鯉成穿額忝獲驪龍不寐珠¶
䝉楚數疑休下泣師劉大喝已為盧人間灰管供紅杏¶
天上煙花應白榆一字連鑣巡甲族千般唱罰賞皇都¶
名推顔栁題金塔飲自燕秦索玉姝退愧單寒終預此¶
敢将恩嶽怠斯須¶
　　　投刑部裴郎中¶
<pb:KR4h0140_WYG_706-8a>¶
兩牓驅牽别海涔佗門不合覓知音瞻恩雖隔雲雷賜¶
向主終知犬馬心禮闈後人窺作鏡廟堂前席待為霖¶
已齊日月懸千古肻誤風塵使陸沈拜首敢将誠吐血¶
蛻形惟待諾如金愁聞南院看期到恐被東墻舊恨侵¶
緇化衣空難抵雪黑銷頭盡不勝簮數行淚裏依投志¶
直比滄溟未是深¶
　　　輦下寓題¶
對酒何曾醉尋僧未覺閑無人不惆悵終日見南山¶
<pb:KR4h0140_WYG_706-8b>¶
　　　寄題崔校書郊舎¶
一片寒塘水尋常立鷺鷥主人貧愛客沽酒徃吟詩¶
　　　秋思¶
碧嶂猿啼夜新秋雨霽天誰人愛眀月露坐洞庭船¶
　　　芳草¶
澤國多芳草年年長自春應從屈平後更苦不歸人¶
　　　輦下書事¶
北闕新王業東城入羽書秋風滿林起誰道有鱸魚¶
<pb:KR4h0140_WYG_706-9a>¶
　　　入闗言懐¶
背将蹤跡向京師出在先春入後時落日灞橋飛雪裏¶
已聞南院有看期¶
　　　過長江¶
曾搜景象恐通神地下還應有主人若把長江比湘浦¶
離騷不合自靈均¶
　　　題靈峰僧院¶
繫馬松間不忍歸數巡香茗一枰棋擬登絶頂留人宿¶
<pb:KR4h0140_WYG_706-9b>¶
猶待滄溟月滿時¶
　　　司馬長卿¶
一自梁園失意回無人知有掞天才漢宫不鏁陳皇后¶
誰肻量金買賦来¶
　　　歸思¶
薊北風煙空漢月湘南雲水半蠻邉寒為旅雁暖還去¶
秦越離家可十年¶
　　　東林寺貫休上人篆𨽻題詩¶
<pb:KR4h0140_WYG_706-10a>¶
師名自越徹秦中秦越難尋師所從墨跡兩般詩一首¶
香爐峰下似相逢¶
　　　寓江州李使君¶
使君曾被蟬聲苦每見詞文即為愁况是楚江鴻到後¶
可堪西望發孤舟¶
　　　逰南寓題¶
江山節被雪霜遺毒草過秋未擬衰天不當時命鄒衍¶
亦将寒律入南吹¶
<pb:KR4h0140_WYG_706-10b>¶
　　　和同年趙先軰觀文¶
玉兎輪中方是樹金鼇頂上别無山雖然廻首見煙水¶
事主酬恩難便閑¶
　　　出京别同年¶
一枝仙桂已攀援歸去煙濤浦口邨雖恨别離還有意¶
槐花黄日出青門¶
　　　木芙蓉三首¶
黄鳥啼煙二月朝若教開即牡丹饒天嫌青帝恩光盛¶
<pb:KR4h0140_WYG_706-11a>¶
留與秋風雪寂寥¶
郤假青腰女剪成緑蘿囊綻綵霞呈誰憐不及黄花菊¶
只遇陶潜便得名¶
須到露寒方有態為經霜裛稍無香移根若在秦宫裏¶
多少佳人泣曉粧¶
　　　九日¶
陽數重時隂數殘露濃風硬欲成寒莫言黄菊花開晚¶
獨占樽前一日歡¶
<pb:KR4h0140_WYG_706-11b>¶
　　　夏州道中¶
隴雁南飛河水流秦城千里忍回頭征行渾與求名背¶
九月中旬徃夏州¶
　　　經慈州感謝郎中¶
金聲乃是古詩流况有池塘春草儔莫遣宣城獨垂號¶
雲山彼此謝公逰¶
　　　寓題¶
吴中煙水越中山莫把漁樵謾自寛歸泛扁舟可容易¶
<pb:KR4h0140_WYG_706-12a>¶
五湖髙士是抛官¶
　　　寄宋眀府¶
北闕秋期南國身重闗煙月五溪雲風蟬已有數聲急¶
頼在陶家栁下聞¶
　　　靈均¶
莫問靈均昔日逰江籬春盡岸楓秋至今此事何人雪¶
月照楚山湘水流¶
　　　馬嵬¶
<pb:KR4h0140_WYG_706-12b>¶
錦江晴碧劒鋒竒合有千年降聖時天意從来知幸蜀¶
不闗胎禍自蛾眉¶
　　　和陳先軰陪陸舎人春日逰曲江¶
劉超逰召郄詵陪為憶池亭舊賞来紅杏花旁見山色¶
詩成因觸鼓聲回¶
　　　花¶
莫道顔色如渥丹莫道馨香過&KR0581;蘭東風吹綻還吹落¶
眀日誰為今日看¶
<pb:KR4h0140_WYG_706-13a>¶
　　　巻簾¶
緑鬟侍女手纖纎新捧嫦娥出素蟾衞玠官髙難乆立¶
莫辭雙巻水精簾¶
　　　啟帳¶
得人憎定繡芙蓉愛鏁嫦娥出月蹤侍女莫嫌擡素手¶
撥開珠翠待相逢¶
　　　去扇¶
城上風生蠟炬寒錦帷開處露翔鸞已知秦女昇仙態¶
<pb:KR4h0140_WYG_706-13b>¶
休把圓輕隔牡丹¶
　　　别後¶
夢裏相逢無後期煙中解珮杳何之虧蟾便是陳宫鏡¶
莫吐清光照别離¶
　　　嚴陵釣臺¶
終向煙霞作野夫一竿竹不換簮裾直鈎猶逐熊羆起¶
獨是先生真釣魚¶
　　　馬嵬二首¶
<pb:KR4h0140_WYG_706-14a>¶
鐵馬嘶風一渡河淚珠零便作驚波鳴泉亦感上皇意¶
流下隴頭嗚咽多¶
龍腦遺香鳯輦留可能千古永悠悠夜臺若使香魂在¶
應作煙花出隴頭¶
　　　閏八月¶
無人不愛今年閏月看中秋兩度圓惟恐雨師風伯意¶
至時還奪上樓天¶
　　　奉和翁文堯戯寄¶
<pb:KR4h0140_WYG_706-14b>¶
掘蘭宫裏數名郎好是乗軺出帝鄉兩度還家還未有¶
别論光彩向冠裳¶
　　　奉和文堯對庭前千葉石榴¶
一朶千英綻曉枝綵霞堪與别為期移根若在芙蓉院¶
豈向當年有醒時¶
　　　翁文堯以美疹暫滯令公大王益得異禮觀今¶
　　　日寵待之盛輙成一章¶
滋賦諴文侯李盛終求一襲錦衣難如何兩度還州里¶
<pb:KR4h0140_WYG_706-15a>¶
　兼借鄉人更剰觀(林鄭在舉場日時曰/滋賦諴文中外相奬)¶
　　　　贈友人¶
　超達陶子性留琴不設弦覓句朝忘食傾杯夜廢眠愛¶
　月影為伴吟風聲自連聴此鶯飛谷心懐迷逺川¶
　¶
　¶
　¶
　¶
<pb:KR4h0140_WYG_706-15b>¶
　¶
　¶
　¶
　¶
　¶
　¶
　¶
御定全唐詩巻七百六¶
