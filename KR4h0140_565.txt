# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.635212
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百六十五
<pb:KR4h0140_WYG_565-1a>¶
　欽定四庫全書¶
御定全唐詩巻五百六十五¶
　　韓琮¶
　韓琮字成(一作/代)封初為陳許節度判官後歴中書舎人¶
　湖南觀察使詩一卷¶
　　　　春愁¶
　金烏長飛玉兔走青鬢長青古無有秦娥十六語如弦¶
　未解貪花惜楊桞吳魚嶺鴈無消息水誓(一作/聁)蘭情别¶
<pb:KR4h0140_WYG_565-1b>¶
　来久勸君年少莫遊春煖風遲日濃於酒¶
　　　　牡丹(一作詠牡/丹未開者)¶
　殘花何處藏盡在牡丹房嫩蕊包金粉重葩結繡囊雲¶
　凝巫峡(一作/山)夢簾閉(一作/開)景陽粧應恨年華促遲遲待¶
　日長¶
　　　　興平縣野中得落星石移置縣齋¶
　的的墮蒼芊茫茫不記年幾逢疑虎將應逐犯牛仙擇¶
　地依蘭畹題詩間錦錢何時成五色却上女媧天¶
<pb:KR4h0140_WYG_565-2a>¶
　　　題商山店¶
商山驛路幾經過未到仙娥見謝娥紅錦機頭抛皓腕¶
綠雲鬟下送横波佯嗔阿母留賓客暗為王孫換綺羅¶
碧澗門前一條水豈知平地有天河¶
　　　風¶
競持飄忽意何窮為盛為衰半不同偃草喜逄新雨後¶
鳴條愁(一作/誰)聼曉霜中凉飛玉管来秦甸暗褭花枝入¶
楚宫莫見東風便無定滿帆還有濟川功¶
<pb:KR4h0140_WYG_565-2b>¶
　　　雲¶
深(一作/輕)惹離情(一作/愁)靄落暉如車如葢早依依山頭觸¶
石應常在天際從龍自不歸莫向隙窗籠夜月好来仙¶
洞濕行衣春風淡蕩無心後見說襄王夢亦稀¶
　　　露¶
長隨聖澤墮堯天濯遍幽蘭葉葉鮮纔喜輕塵銷陌上¶
已愁新月到堦前文騰要地成非久珠綴秋荷偶得圓¶
幾處花枝抱離恨曉風殘月正潸然¶
<pb:KR4h0140_WYG_565-3a>¶
　　　霞¶
應是行雲未擬歸變成春態媚晴暉深如綺色斜分閣¶
碎似花光散滿衣天際欲銷重慘淡鏡中閒照正依稀¶
曉来何處低臨水無限鴛鴦妒不飛¶
　　　潁亭¶
潁上新亭瞰一川幾重舊址敞(一作/敝)幽關寒聲北下當¶
軒水翠影西来撲檻山逺目靜隨孤鶴去髙情常共白¶
雲閒知君久負巢由志早晩相忘寂寞間¶
<pb:KR4h0140_WYG_565-3b>¶
　　　詠馬¶
曾經伯樂識長鳴不似龍行不敢行金埒未登嘶若是¶
鹽車猶駕瘦何驚難逄王濟知音癖欲就燕昭買駿名¶
早晩飛黄引同皁碧雲天上作鸞鳴¶
　　　題圭峰下長孫家林亭¶
趙國林亭二百年綠苔如毯葛如煙閒期竹色揺霜看¶
醉惜松聲枕月眠出樹圭峰寒壓坐入籬沙瀬碧流天¶
明知富貴非身物莫為金章墮地仙¶
<pb:KR4h0140_WYG_565-4a>¶
　　　牡丹¶
桃時杏日不爭濃葉帳(一作/翠幄)隂成始放紅曉艷逺分金¶
掌露暮香深惹玉堂風名移蘭杜千年後貴擅笙歌百¶
醉中如夢如仙忽零落暮霞何處緑屏空¶
　　　雨¶
隂雲拂地散絲輕長得為霖濟物名夜浦漲歸天塹闊¶
春風灑入御溝平軒車幾處歸頻濕羅綺何人去欲生¶
(一作/驚)不及流他荷葉上似珠無數轉分明¶
<pb:KR4h0140_WYG_565-4b>¶
　　　京(一作/凉)西即事¶
秋草河蘭起陣雲凉州唯向管弦聞豺狼毳幕三千帳¶
貔虎金戈(一作/郊)十萬軍候騎北来驚有說戍樓西望悔¶
為文昭陽亦待平安火誰握旌旗不見勲¶
　　　公子行¶
紫袖長衫色銀蟬(一作/蟾)半臂花帶装(一作/長)盤水玉鞍繡¶
坐雲霞别殿承恩澤飛龍賜渥洼控羅青褭(一作/裹)轡鏤¶
象碧熏(一作/重)葩意氣傾(一作/催)歌舞闌珊走鈿車袖障雲¶
<pb:KR4h0140_WYG_565-5a>¶
縹緲釵轉鳳欹斜珠卷迎歸箔雕(一作/紅)籠晃醉紗唯無¶
難夜日不得似仙家¶
　　　秋晩信州推院親友或責無書即寄答¶
官信安仁拙書非叔夜慵謬馳驄馬傳難附鯉魚封萬¶
里勞何補千年運忝逄不量横草力虛慕入雲蹤㓗水¶
空澄鑑持鉛亦礪鋒月寒深夜桂霜凛近秋松憲摘無¶
逃魏寃申得夢馮問貍將挾虎殱蠆敢虞蜂商吹移砧¶
調春華改鏡容歸期方(一作/芳)畹積愁思暮山重仙䑕猶¶
<pb:KR4h0140_WYG_565-5b>¶
驚燕莎雞欲變蛩唯應碧湘浦雲落及芙蓉¶
　　　晩春江晴寄友人(一作晩/春別)¶
晩日低霞綺晴山逺畫眉春青(一作/青青)河畔草不是望鄉¶
時¶
　　　凉州詞¶
樹發花如錦鶯啼柳若絲更遊歡宴地悲見别離時¶
　　　莫春滻水送别(一作暮/春送客)¶
綠暗紅稀出鳳城暮雲樓閣(一作/宫闕)古今情行人莫聼宫¶
<pb:KR4h0140_WYG_565-6a>¶
前水流盡年光是此聲¶
　　　駱谷晩望¶
秦川如畫渭(一作/柳)如絲去國還家(一作/鄉)一望時公子王¶
孫莫来好嶺花多是斷腸枝¶
　　　二月二日遊洛源¶
舊苑新晴草似苔人還香(一作/鄉)在踏青迴(一作/開)今朝此¶
地成惆悵已後逢春更莫来¶
　　　柳(一作和白樂天詔取永豐/柳植上苑時為東都㽞守)¶
<pb:KR4h0140_WYG_565-6b>¶
折柳歌中得翠條逺移金殿種青霄上陽宫女含(一作/呑)¶
聲送不忿(一作/忍)先歸舞細(一作/學舞)腰¶
　　　楊柳枝¶
梁苑隋堤事巳空萬條猶舞舊春風那堪更想千年後¶
誰見楊花入漢宫¶
　　　楊柳枝詞¶
枝鬬纎腰葉鬭眉春来無處不如絲霸陵原(一作/橋)上多¶
離别少有長條拂地垂¶
<pb:KR4h0140_WYG_565-7a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_565-7b>¶
　¶
　¶
　¶
　¶
　¶
　¶
　¶
御定全唐詩巻五百六十五¶
