# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:57.250438
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百五十
<pb:KR4h0140_WYG_650-1a>¶
　欽定四庫全書¶
御定全唐詩巻六百五十¶
　　方干¶
　　　　元日¶
　晨雞兩遍報更闌刁斗無聲曉漏乾暖日映山調正氣¶
　東風入樹舞殘寒軒車欲識人間感獻嵗須來帝里看¶
　纔酌屠蘇定年齒坐中惟笑鬢毛班¶
　　　　别從兄郜¶
<pb:KR4h0140_WYG_650-1b>¶
　展翅開帆秖待風吹噓成事古今同已呼斷雁歸行裏¶
　全勝枯鱗在轍中若許死前恩少報終期言下命潜通¶
　臨岐再拜無餘事願取文章達聖聰¶
　　　　寄江陵王少府¶
　分手頻曾變寒暑迢迢逺意各何如波濤一阻兩鄉夢¶
　嵗月無過雙鯉魚吟處落花蔵筆硯睡時斜雨濕圖書¶
　此(一作/比)來俗輩皆疎我唯有故人心不疎¶
　　　　題睦州烏龍山禪居¶
<pb:KR4h0140_WYG_650-2a>¶
曙後(一作/暑夜)月華猶冷濕自知坐卧逼天(一作/星)宫晨雞未¶
暇鳴山底早日先來照屋東人世驅馳方丈内海波揺¶
動一杯中伴師長住應難住歸去仍須入俗籠¶
　　　寄杭州于郎中¶
雖云聖代識賢明(一作/名)自是山河應數生大雅篇章無¶
弟子髙門世業有公卿入樓早月中秋色遶郭寒潮半¶
夜聲白屋青雲至懸闊愚儒肝膽若為傾¶
　　　寄靈武胡常侍¶
<pb:KR4h0140_WYG_650-2b>¶
青雲直上路初通已在明君倚注中欲遣為霖安九有¶
先令作相贊東宫自從忠讜承天睠更用文篇續國風¶
最是何人感恩德謝敷星下釣漁翁¶
　　　上張舍人¶
海内芳聲誰可竝承家三代相門深剖符已副東人望¶
援筆曾傳聖主心此地清亷惟飲水四方焦熱待為霖¶
他年莫學鴟夷子逺泛扁舟用鑄金¶
　　　題慈溪張丞壁¶
<pb:KR4h0140_WYG_650-3a>¶
因君貳邑藍溪上遣我維舟紅葉時共向鄉中非半靣¶
俱驚鬢裏有新絲竚看孤(一作/亷)潔成三考應笑愚疎捨¶
一枝貎似故人心尚喜相逢况是舊相知¶
　　　贈鄰居袁明府¶
隔竹每呼皆得應二心親熟更如何文章鍜鍊猶相似¶
年齒參差不校多雨後巻簾看越嶺更深欹枕聽湖波¶
朝昏幸得同醒醉遮莫光隂自下坡¶
　　　孫氏林亭¶
<pb:KR4h0140_WYG_650-3b>¶
池亭纔有二三畆風景勝於千萬家瑟瑟林排全巷竹¶
猩猩血染半園花竝牀欹枕逢春盡援筆持杯到日斜¶
丱角相知成白首而今歡笑莫咨嗟¶
　　　漳州陽亭言事寄于使君¶
謝守登城對逺峰金英泛泛滿金鐘樓頭風景八九月¶
牀下水雲千萬重紅斾朝昏雖許近清才今古定難逢¶
鯉魚縱是凡鱗鬛得在膺門合作龍¶
　　　别胡中丞¶
<pb:KR4h0140_WYG_650-4a>¶
二年朝夜見雙旌心魄知恩夢亦驚幽賤麤能分菽麥¶
從容豈合遇公卿吹噓若自毫端出羽翼應從肉上生¶
却恨此身唯一死空將一死報猶輕¶
　　　遊張公洞寄陶校書¶
步步勢穿江底去此中危滑轉身難下蒸隂氣松蘿濕¶
外制温風杖屨(一作/履)寒數里煙雲方覺異前程世界更¶
應寛由來委曲尋仙路不似先生换骨丹¶
　　　題睦州郡中千峰榭¶
<pb:KR4h0140_WYG_650-4b>¶
豈知平地似天台朱户深沈别徑開曳響露蟬穿樹去¶
斜行沙鳥向池來窗中早月當琴榻墻上秋山入酒杯¶
何事此中如世外應縁羊祜是仙才¶
　　　登新城縣樓贈蔡明府¶
楊震東來是宦遊政成豋此自消憂草中白道穿村去¶
樹裏清溪照郭流縱目四山宜永日開襟五月似髙秋¶
不知縣籍添新户但見川原桑柘稠¶
　　　和于中丞登扶風亭¶
<pb:KR4h0140_WYG_650-5a>¶
避石攀蘿去不迷行時舉步似丹梯東軒海日已先照¶
下界晨雞猶未啼郭裏雲山全占寺村前竹樹半蔵溪¶
謝公吟望多來此此地應將峴首齊¶
　　　贈信州髙員外¶
溪勢盤回繞郡流饒陽(一作/曉光)春色滿溪樓豈唯啼鳥催¶
人醉更有繁花笑客愁蹇拙命中迷直道仁慈風裏駐¶
扁舟膺門若感深恩去終殺微軀未足(一作/是)酬¶
　　　漳州于使君罷郡如之任漳南去上國二十四¶
<pb:KR4h0140_WYG_650-5b>¶
　　　州使君無非親故¶
漳南罷郡如之任二十四州相次迎泊岸旗幡郵吏拜¶
連山風雨探人行月中倚棹吟漁浦花底垂鞭醉鳯城¶
聖主此時思共理又應何處救蒼生¶
　　　送弟子五秀才赴舉¶
天遣相門延積慶今同太廟薦嘉賓柳條此日同誰拆¶
桂樹明年為爾春倚棹寒吟漁浦月垂鞭醉入鳯城塵¶
由來不要文章得要且文章出衆人¶
<pb:KR4h0140_WYG_650-6a>¶
　　　貽髙讜¶
都縁相府有宗兄却恐妨君正路行石上長松自森秀¶
雪中孤玉更凝明西陵曉月中秋色北固軍鼙半夜聲¶
幸有清才與洪筆何愁髙節不公卿¶
　　　題長洲陳明府小亭¶
坐看孤峭却勞神還是微吟到日曛松鶴認名呼得下¶
沙蟬飛處聽猶聞夜闌亦似深山月雨後唯關滿屋雲¶
便此逍遙應不易朱衣紅斾未容君¶
<pb:KR4h0140_WYG_650-6b>¶
　　　送朱二十赴漣水¶
到縣却應嫌水闊離家終是見山疎笙歌不駐難辭酒¶
舟檝將行負擔書為政必能安楚老向公猶可釣淮魚¶
鸞凰取便多如此掠地斜飛上太虛¶
　　　德政上睦州胡中丞¶
上徳由來合動天旌旗到日是豐年羣書已熟無人似¶
五字研成舉世傳莫道政聲同宇宙須知紫氣滿山川¶
豈唯里巷皆蘇息猶有恩波及釣船¶
<pb:KR4h0140_WYG_650-7a>¶
　　　袁明府以家醖寄余余以山梅答贈非唯四韻¶
　　　兼亦雙闗¶
封匏寄酒提𢹂逺織籠盛梅答贈遲九度攪和誰用法¶
四邊窺摘自攀枝罇罍泛蟻堪嘗日童稚驅禽欲熟時¶
畢卓醉狂潘氏少傾來擲去恰相宜¶
　　　上杭州姚郎中¶
能除(一作/消)疾癘似良毉一郡鄉風當日移身貴久離行¶
藥(一作/樂)伴才髙獨作後人師春遊下馬皆成醼吏散看¶
<pb:KR4h0140_WYG_650-7b>¶
山即有詩借問公方與文道而今中夏更傳誰¶
　　　送葉秀才赴舉兼呈吕(一作/李)少監¶
君辭舊(一作/萬)里一年期藝至心身亦自知尊盡離人看¶
北斗月寒驚鵲繞南枝書廻冊市砧應絶棹出村潭菊¶
未衰與爾相逢終不逺昨聞秘監在台墀¶
　　　自縉雲赴郡溪流百里輕棹一發曾不崇朝叙¶
　　　事四韻寄獻段郎中¶
激箭溪湍勢莫憑飄然一葉若為乘仰瞻青壁開天罅¶
<pb:KR4h0140_WYG_650-8a>¶
斗轉寒灣避石稜巢鳥夜驚離島樹啼猿晝怯下巖藤¶
此中明日尋知已恐似龍門不易登¶
　　　胡中丞早梅¶
不獨閒花不共時一株寒艶尚參差凌晨未噴含霜朶¶
應候先開亞水枝芬郁合將蘭竝茂凝明應與雪相宜¶
(一作/欺)謝公吟賞愁飄落可得更拈長笛吹¶
　　　牡丹¶
借問庭芳早晚栽座中疑展畫屛開花分淺淺臙脂臉¶
<pb:KR4h0140_WYG_650-8b>¶
葉墮殷殷膩粉腮紅砌不須誇芍藥白蘋何用逞重臺¶
慇懃為報看花客莫學遊蜂日日來¶
　　　觀項信水墨¶
險峭雖從筆下成精能皆自意中生倚雲孤檜知無朽¶
桂壁髙泉似有聲轉扇驚波連岸動廻燈落日向山明¶
小年師祖過今祖異域應傳項信名¶
　　　書桃花塢周處士壁¶
醉吟雪(一作/雲)月思深苦思苦神勞華(一作新/又作白)髪生自學¶
<pb:KR4h0140_WYG_650-9a>¶
古賢修靜節唯應野鶴識髙情細泉出石飛難盡孤燭¶
(一作/竹)和雲濕不明(一作/鳴)何事嬾於𥞇叔夜更無書札(一/作)¶
(信/)答公卿¶
　　　題桐廬謝逸人(一作題廬/峰謝山人)江居¶
少小(一作/清世)髙眠(一作/民)無一事五侯勲盛欲如何湖邊倚¶
杖(一作/竹)寒吟苦石上横琴夜醉多鳥自樹梢隨果落人¶
從窗外卸帆過由來朝市為真隱可要棲身向薜蘿¶
　　　叙雪寄喻鳬¶
<pb:KR4h0140_WYG_650-9b>¶
密片無聲急復遲紛紛猶勝落花時從容(一作/逡廵)不覺蔵¶
苔逕(一作/莎渚)宛轉偏宜傍栁絲透室虛明非月照滿空廻(一/作)¶
(飛/)散是風吹髙人坐卧才方逸援筆應成六出詞¶
　　　又(一作杜/茍鶴)¶
密片繁聲旋不(一作/久未)銷縈風雜霰轉飄颻澄江莫蔽長¶
流色衰柳難粘自動(一作/折)條濕氣添寒(一作/隂森)酤酒夜素¶
花迎曙(一作/晶耀)巻簾朝此時明(一作/行)逕無行(一作/人)跡唯望¶
徽之問寂寥¶
<pb:KR4h0140_WYG_650-10a>¶
　　　哭秘書姚少監(一作/姚丞)¶
寒空此夜落文星星落文留(一作/存)萬古名入室㡬人成¶
弟子為儒是處哭先生家無諫草逢明代國有遺篇續¶
正聲曉向平(一作臨/曉向)原陳葬禮悲風吹雨濕銘旌¶
　　　送人宰永㤗¶
北人雖泛南流水稱意南行莫恨賖道路先經毛竹嶺¶
風煙漸(一作/已)近刺桐花舟停漁浦猶為客縣入樵溪似¶
到家下馬政聲(一作/成)王事少應容閑吏日髙衙¶
<pb:KR4h0140_WYG_650-10b>¶
　　　旅次洋(一作/楊)州寓居郝氏林亭¶
舉目縱然非我有思量似(一作/如)在故山時鶴盤逺勢投¶
孤嶼蟬曳殘聲過别枝凉月照窗(一作/牀)欹枕倦澄泉遶¶
石泛觴遲青雲未得平行去夢到江南身旅羇(一作夢/到江頭)¶
(身在/兹)¶
　　　茅山贈洪(一作贈/髙洪)拾遺¶
聖代諫臣停諫舌求歸(一作/還)故里傲雲霞溪頭講樹纜¶
(一作/遺)漁艇篋裏朝衣輸(一作/盡)酒家但愛身閑辭禄俸那¶
<pb:KR4h0140_WYG_650-11a>¶
嫌嵗計在桑麻我來幸與諸生異問答時容近絳紗¶
　　　睦州(一作題/陸州)吕郎中郡中(一作/内)環溪亭¶
為是仙才登望處風光便似武陵春閒花半落猶迷蝶¶
白鳥雙飛不避人樹影興餘侵枕簟荷香坐久著衣巾¶
暫來此地非多日明主那容借㓂恂¶
　　　贈華隂(一作/山)隐者¶
少微夜夜當仙掌更有何人在此居花月舊應(一作/交)看¶
浴鶴松蘿本自(一作/主)伴刪書素琴醉去(一作/後)經宵枕衰¶
<pb:KR4h0140_WYG_650-11b>¶
髮寒(一作/閑)來向日梳故國多年歸未遂因逢此地憶吾¶
廬¶
　　　上杭州杜中丞¶
昔用雄才登上第今將重德合明君苦心多為安民術¶
援筆皆成出世文寒角細吹孤嶠月秋濤横巻半江雲¶
掠天逸勢應非久一鶚那棲衆鳥羣¶
　　　贈(一作/上)處州段郎中¶
幸見仙才領郡初郡城孤峭似仙居杉(一作/林)蘿色裏遊¶
<pb:KR4h0140_WYG_650-12a>¶
亭榭(一作登/臺閣)瀑布聲中閱簿書德重自將天子合情髙¶
元與世人疎寒潭是處清連底賓席何心望食魚¶
　　　書法華寺上方禪(一作禪師/一作僧)壁¶
砌下松巔有鶴棲孤猿亦在鶴邊啼卧聞雷雨歸巖早¶
坐見(一作/覺)星辰去地低一逕穿縁應就(一作/在)郭千花掩¶
映似無溪是非生死多憂惱此日䝉(一作/憑)師為破迷¶
　　　書吳道隱林亭¶
蘚榭莎亭蘿篠隂依稀氣象似山林橘枝亞路黄(一作/樹香)¶
<pb:KR4h0140_WYG_650-12b>¶
苞重井脈牽湖碧甃深稚子遮門留熟客驚蟬入座避¶
遊(一作/飢)禽四鄰不見孤髙處翻笑騰騰只醉吟¶
　　　陪王大夫泛湖¶
去去凌晨廻見星木蘭舟穩畫橈輕白波潭上魚龍氣¶
紅樹林中雞犬聲密炬燒殘銀漢昃羽觴飛急玉山傾¶
此時檢㸃諸名士却是漁翁無姓名¶
　　　贈㑹稽張少府¶
髙節何曾似任官藥苗香潔備常餐一分酒户添猶(一/作)¶
<pb:KR4h0140_WYG_650-13a>¶
(應/)得五字詩名隱即難笑我無媒生鶴髮知君有意(一/作)¶
(夢/)憶(一作/借)漁竿明年莫便還家去鏡裏雲山且共看¶
　　　送鄭台處士歸絳巖¶
榮啟先生挾琴去厭尋靈勝憶巖栖白猿垂樹窗邊月¶
紅鯉驚鈎竹外溪慣採藥苗供野(一作/資素)饌曾書蕉葉寄¶
新題古賢猶愴河梁别未可怱怱便解𢹂¶
　　　因話天台勝異仍送羅道士¶
積翠千層一徑開遥盤(一作/盤紆)山腹到瓊臺藕花飄落前¶
<pb:KR4h0140_WYG_650-13b>¶
巖去桂子流從别洞來石上叢林礙星斗窗邊瀑布走¶
風雷縱云孤鶴無留滯定(一作/亦)恐煙蘿不放廻¶
　　　哭喻鳬先輩¶
日夜役神多損壽先生下世未中年撰碑縱託登龍伴¶
營奠應支賣鶴錢孤壠隂風吹細草空窗濕氣漬殘篇¶
人間别更無寃事到此(一作/此事)誰能與問天¶
　　　湖北有茅齋湖西有松島輕棹徃返頗諧素心¶
　　　因成四韻¶
<pb:KR4h0140_WYG_650-14a>¶
湖北湖西往復還朝昏只處自由間暑天移榻就深竹¶
月夜乘舟歸淺山遶砌紫鱗欹枕釣垂簷野果隔窗攀¶
古賢暮齒方如此多笑愚儒鬢未班¶
　　　鑑湖西島言事¶
慵拙幸便荒僻地縱聽猨鳥亦何愁偶斟藥酒欺梅雨¶
却著寒衣過麥秋嵗計有時添橡實生涯一半在漁舟¶
世人若便無知已應向此溪成白頭¶
　　　山中言事¶
<pb:KR4h0140_WYG_650-14b>¶
欹枕亦吟行亦醉卧吟行醉更何營貧來猶有故琴在¶
老去不過新髪生山鳥踏枝紅果落家童引釣白魚驚¶
潛夫自有孤雲侣可要王侯知姓名¶
　　　贈蕭山彭少府¶
作尉孜孜更寒苦操心至癖不為清雖將劍鶴支殘債¶
猶有歌篇取盛名盡擬勤求為弟子皆將疑義問先生¶
與君相識因儒術嵗月彌多别有情¶
　　　贈式上人¶
<pb:KR4h0140_WYG_650-15a>¶
　縱居鼙角(一作/塵市)喧闐處亦共雲溪䆳僻同萬慮全離方¶
　寸内一生多在(一作多/生半在)五言中芰荷葉上難停(一作/留)雨¶
　松檜(一作/桂)枝間自有風莫笑旅人終日醉吾將大醉與¶
　禪通¶
　　　　贈錢塘湖上唐處士¶
　我愛君家似洞庭衝灣潑岸夜波聲蟾蜍影裏清吟苦¶
　舴艋舟中白髮生常共酒杯為伴侣復聞紗㡌見公卿¶
　莫言舉世無知已自有孤雲(一作/煙霞)識此情¶
<pb:KR4h0140_WYG_650-15b>¶
　¶
　¶
　¶
　¶
　¶
　¶
　¶
御定全唐詩巻六百五十¶
