# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.503375
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百四
<pb:KR4h0140_WYG_304-1a>¶
　欽定四庫全書¶
御定全唐詩巻三百四¶
　　劉商¶
　　　　怨婦¶
　淨掃黄金階飛霜皎如雪下簾彈箜篌不忍見秋月¶
　　　　緑珠怨¶
　從來上臺榭不敢倚䦨干零落知成血髙樓直下看¶
　　　　古意¶
<pb:KR4h0140_WYG_304-1b>¶
　達曉(一作/連曙)寢衣冷開帷(一作/門)霜露凝風吹昨夜淚一片¶
　枕前冰¶
　　　　哭蕭掄¶
　何處哭故人青門水如箭當時水頭别從此不相見¶
　　　　送從弟赴上都¶
　車騎秦城逺囊裝楚客貧月眀思逺道詩罷訴何人¶
　　　　登相國寺閣¶
　晴日登臨好春風各望家垂楊夾城路客思逐楊花¶
<pb:KR4h0140_WYG_304-2a>¶
　　　酬濬上人采藥見寄¶
玉英期共采雲嶺獨先過應得靈芝也詩情一倍多¶
　　　曲水寺枳實¶
枳實遶僧房攀枝置藥囊洞庭山上橘霜落也應黄¶
　　　酬問師¶
虚空無處所髣髴似琉璃詩境何人到禪心又過詩¶
　　　殷秀才求詩¶
傾葢見芳姿晴天瓊樹枝連城猶隠石唯有卞和知¶
<pb:KR4h0140_WYG_304-2b>¶
　　　行營即事¶
萬姓厭干戈三邉尚未和將軍誇寳劔功在殺人多¶
　　　送劉寰北歸¶
南巢登望縣城孤半是青山半是湖知爾素多山水興¶
此回歸去更來無¶
　　　送王閈歸蘓州¶
深山窮谷沒人來邂逅相逢眼漸開雲鶴洞宫君未到¶
夕陽㠶影㡬時回¶
<pb:KR4h0140_WYG_304-3a>¶
　　　送人徃䖍州¶
莫歎乘軺道路賖髙樓日日望還家人到南康皆下淚¶
唯君笑向此中花¶
　　　送僧徃湖南(一作送/清上人)¶
閒出東林日影斜稻苖深淺映袈裟船到南湖風浪静¶
可憐秋水照蓮花¶
　　　送元使君自楚移越¶
露冕行春向若耶野人懐恵欲移家東風二月淮隂郡¶
<pb:KR4h0140_WYG_304-3b>¶
唯見棠棃一樹花¶
　　　移居深山謝别親故¶
不食黄精不采薇葛苖為帶草為衣孤雲更入深山去¶
人絶音書雁自飛¶
　　　送王永二首(一作合溪送/王永歸東郭)¶
君去春山誰共遊鳥啼花落水空流如今送别臨溪水¶
他日相思來水頭¶
綿衣似熱裌衣寒時景雖和春巳䦨誠知暫别那惆悵¶
<pb:KR4h0140_WYG_304-4a>¶
眀日籐花獨自看¶
　　　送别¶
灞岸青門有弊廬昨來聞道半丘墟陌頭空送長安使¶
舊里無人可寄書¶
　　　送王貞¶
清陽玉潤復多才邂逅佳期過早梅槿花亦可浮杯上¶
莫待東籬黄菊開¶
　　　送薛六暫遊揚州¶
<pb:KR4h0140_WYG_304-4b>¶
志在乘軒鳴玉珂心期未快隐青蘿廣陵行路風塵合¶
城郭新秋砧杵多¶
　　　送楊行元赴舉¶
晩渡䢴溝惜别離漸看烽火馬行遲千鈞何處穿楊葉¶
二月長安折桂枝¶
　　　行營送人¶
鞞鼓喧喧對古城獨尋歸鳥馬蹄輕回來看覓鶯飛處¶
即是將軍細栁營¶
<pb:KR4h0140_WYG_304-5a>¶
　　　滑州送人先歸¶
河水冰消鴈北飛寒衣未足又春衣自憐漂蕩經年客¶
送别千回獨未歸¶
　　　送濬上人¶
木落前山霜露多手持寒錫逺(一作/送)頭陀眼看庭樹梅¶
花發不見詩人獨詠歌¶
　　　髙郵送弟遇北遊¶
門臨楚國舟船路易見行人易别離今日送君心最恨¶
<pb:KR4h0140_WYG_304-5b>¶
孤㠶水下又風吹¶
　　　送豆盧郎中赴海陵¶
烟波極目巳霑襟路出東塘水更深看取海頭秋草色¶
一(一作/恰)如江上别離心¶
　　　送女子¶
青娥宛宛聚為裳烏鵲橋成别恨長惆悵梧桐非舊影¶
不悲鴻鴈暫随陽¶
　　　酬道芬寄畫松¶
<pb:KR4h0140_WYG_304-6a>¶
聞道鈆華學沈寜寒枝淅瀝葉青青一株將比囊中樹¶
若箇年多有茯苓¶
　　　山翁持酒相訪以畫松酬之¶
白社風霜驚(一作/逼)暮年銅瓶桑落慰秋天憐君意厚留¶
新畫不著松枝當酒錢¶
　　　題潘師房¶
渡水傍山尋石壁(一作/壑)白雲飛處洞門開仙人來徃行¶
無跡石徑春風長緑苔¶
<pb:KR4h0140_WYG_304-6b>¶
　　　謝自然却還舊居¶
仙侣招邀自有期九天升降五雲随不知辭罷虛皇日¶
更向人間住㡬時¶
　　　寄李俌¶
挂却衣冠披薜荔世人應是笑狂愚年來漸覺髭鬚黑¶
欲寄松花君用無¶
　　　贈頭陀師¶
少壯從戎馬上飛雪山童子未緇衣秋山年長頭陀處¶
<pb:KR4h0140_WYG_304-7a>¶
説我軍前射虎歸¶
　　　贈嚴四草屨¶
輕微管蒯將何用容足偷安事頗同日入信陵賓館靜¶
贈君閒歩月眀中¶
　　　題劉偃莊¶
何事退耕滄海畔閒看富貴白雲飛門前種稻三回熟¶
縣裏官人四考歸¶
　　　題黄陂夫人祠¶
<pb:KR4h0140_WYG_304-7b>¶
蒼山雲雨逐眀神唯有香名萬嵗春東風三月黄陂水¶
只見桃花不見人¶
　　　題道濟上人房¶
何處營求出世間心中無事即身閒門外水流風葉落¶
唯將定性對前山¶
　　　棃樹隂¶
福庭人静少攀援雨露偏滋影易繁磊落紫香香(一作/金風)¶
亞樹清隂滿地晝當軒¶
<pb:KR4h0140_WYG_304-8a>¶
　　　秋蟬聲¶
蕭條旅舍客心驚斷續僧房靜又清借問蟬聲何所為¶
人家古寺兩般聲¶
　　　歸山留别子姪二首¶
車馬驅馳人在世東西南北鶴随雲莫言貧病無留别¶
百代簮纓將付君¶
不逐浮雲不羡魚杏花茅屋向陽居鶴鳴華表應傳語¶
鴈度霜天懶寄書¶
<pb:KR4h0140_WYG_304-8b>¶
　　　與湛上人院畫松¶
水墨乍成巖下樹摧殘半隠洞中天猷公曽住天台寺¶
隂雨猨聲何處邊¶
　　　白沙宿竇常宅觀妓¶
揚子澄江映晩霞栁條垂岸一千家主人留客江邊宿¶
十月繁霜見杏花¶
　　　上巳日兩縣寮友㑹集時主郵不遂馳赴輒題¶
　　　以寄方寸(一作上巳日縣寮/㑹集不遂馳赴)¶
<pb:KR4h0140_WYG_304-9a>¶
踏青看竹共佳期春水晴山祓禊詞獨坐郵亭心欲醉¶
櫻桃(一作/花)落盡暮愁時¶
　　　懐張璪¶
苔石蒼蒼臨澗水隂風褭褭動松枝世間唯有張通㑹¶
流向衡陽那得知¶
　　　與于中丞¶
萬頃荒林不敢看買山容足擬求安田園失計全蕪沒¶
何處春風種蕙蘭¶
<pb:KR4h0140_WYG_304-9b>¶
　　　袁十五逺訪山門¶
僻居謀道不謀身避病桃源不避秦逺入青山何所見¶
寒花滿徑白頭人¶
　　　行營病中¶
心許征南破虜歸可言羸病卧戎衣遲遲不見憐弓箭¶
惆悵秋鴻敢近飛¶
　　　合谿水漲寄敬山人¶
共愛碧谿臨水住相思來徃踐莓苔而今却欲嫌谿水¶
<pb:KR4h0140_WYG_304-10a>¶
雨漲春流隔徃來¶
　　　不羡花¶
惆悵朝陽午又斜剰栽桃李學仙家花開花落人如舊¶
誰道容顔不及花¶
　　　醉後¶
春草(一作/月)秋風老此身一瓢長醉任家貧醒來還愛浮¶
萍草漂寄官河不屬人¶
　　　題水洞二首¶
<pb:KR4h0140_WYG_304-10b>¶
桃花流出武陵洞夢想仙家雲樹春今看水入洞中去¶
却是桃花源裏人¶
長看巖穴泉流出忽聼懸泉入洞聲莫摘山花抛水上¶
花浮出洞世人驚¶
　　　代人村中悼亡二首¶
花落茅簷轉寂寥魂随暮雨此中銷邇來庭栁無人折¶
長得垂枝一萬條¶
虛室無人乳燕飛蒼苔滿地履㾗稀庭前唯有薔薇在¶
<pb:KR4h0140_WYG_304-11a>¶
花似殘粧葉似衣¶
　　　觀獵三首¶
夢非熊虎數年間驅盡豺狼宇宙閒傳道單于聞校獵¶
相期不敢過隂山¶
日隠寒山獵未歸鳴絃落羽雪霏霏梁園射盡南飛鴈¶
淮楚人驚陽鳥啼¶
松月東軒許獨遊深恩未報復淹留梁園日暮從公獵¶
每過青山不舉頭¶
<pb:KR4h0140_WYG_304-11b>¶
　　　畫石¶
蒼蘚千年粉繪傳堅貞一片色猶全那知忽遇非常用¶
不把分銖補上天¶
　　　詠雙開蓮花¶
菡萏新花曉竝開濃䊋羙笑靣相隈西方采畫迦陵鳥¶
早晩雙飛池上來¶
　　　夜聞鄰管¶
何事霜天月滿空鸝雛百囀向春風鄰家思婦更長短¶
<pb:KR4h0140_WYG_304-12a>¶
楊栁如絲在管中¶
　　　山中寄元二侍御二首¶
心期汗漫卧雲扄家計漂零水上萍桃李向秋彫落盡¶
一枝松色獨青青¶
拖紫鏘金濟世才知君倚玉望三台深山窮谷無人到¶
唯有狂愚獨自來¶
　　　上崔十五老丈¶
天漢乘槎可問津寂寥深景到無因看花獨往尋詩客¶
<pb:KR4h0140_WYG_304-12b>¶
不為經時謁丈人¶
　　　袁徳師求畫松¶
柏偃松㩻勢自分森梢古意出浮雲如今眼暗畫不得¶
舊有三株持贈君¶
　　　早夏月夜問王開¶
清風首夏夜猶寒嫩筍侵階竹數竿君向蘓臺長見月¶
不知何事此中看¶
　　　裴十六㕔即事¶
<pb:KR4h0140_WYG_304-13a>¶
　主人能政訟庭閑㠶影雲峰户牖間每到夕陽嵐翠近¶
　只言籬障倚前山¶
　　　　春日行營即事¶
　風引雙旌馬首齊曹南戰勝日平西為儒不觧從戎事¶
　花落春深聞鼔鼙¶
　　　　畫樹後呈濬師¶
　翔鳳邊風十月寒蒼山古木更摧殘為君壁上畫松柏¶
　勁雪嚴霜君試看¶
<pb:KR4h0140_WYG_304-13b>¶
　　　　弔從甥¶
　日晩河邊訪惸獨衰栁寒蕪遶茅屋兒童驚走報人來¶
　孀婦開門一聲哭¶
　　　　句¶
　郵筒不觧獻茱茰(容齋/随筆)　趙侯首帶鹿耳巾規模出自¶
　陶𢎞景(鹿耳巾歌/海録碎事)¶
　¶
御定全唐詩巻三百四¶
