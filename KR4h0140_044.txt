# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.145883
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四十四
<pb:KR4h0140_WYG_044-1a>¶
　欽定四庫全書¶
御定全唐詩巻四十四¶
　　劉褘之¶
　劉褘之字希羙常州晉陵人少以文藻知名上元中為¶
　左史𢎞文館直學士與元萬頃等皆召入禁中論次新¶
　書又宻令叅决時政以分宰相權時謂此門學士則天¶
　時拜中書侍郎同中書門下三品及官名改易為鳳閣¶
　侍郎同鳳閣鸞臺三品垂拱中賜死集七十巻今存詩¶
<pb:KR4h0140_WYG_044-1b>¶
　五首¶
　　　　奉和太子納妃太平公主出降(時咸亨/四年)¶
　夢梓光青陛穠桃藹紫宫徳優宸念逺禮備國姻崇萬¶
　户聲明發三條騎吹通香輪送重景綵斾引仙虹¶
　　　　奉和別越王¶
　周屏辭金殿梁驂整玉珂管聲依折柳琴韻動流波鶴¶
　蓋分隂促龍軒別念多延襟小山路還起大風歌¶
　　　　酬鄭沁州¶
<pb:KR4h0140_WYG_044-2a>¶
麒閣一代良熊軒千里躅緝圖昭國典按部留宸矚匪¶
厭承明廬佇兼司隸局芸書暫輟載竹使方臨俗節變¶
風緒髙秋深露華溽寒山斂輕靄霽野澄初旭已切(一/作)¶
(覺/)長年悲誰堪岐路促遥林征馬迅别館嘶驂跼雅贈¶
響摐金索居暌倚玉悽斷離鴻引勞歌思足曲¶
　　　孝敬皇帝挽歌(上元二年追謚太/子𢎞為孝敬皇帝)¶
戒奢虗蜃輅錫號紀鴻名地叶蒼梧野途經紫聚城重¶
照掩寒色晨飇斷曙聲一隨仙驥逺霜雪愁隂生¶
<pb:KR4h0140_WYG_044-2b>¶
　　　九成宫秋初應詔¶
帝(一作/懸)圃疏金闕仙臺駐玉鑾野分鳴鸑岫路接寳雞¶
壇林樹千霜積山宫四序寒蟬急知秋早鶯疎覺夏䦨¶
怡神紫氣外凝睇白雲端舜海詞波發空驚遊聖難¶
　李敬𤣥¶
李敬𤣥亳州譙人博覽羣書特善五禮貞觀末髙宗在¶
東宫以馬周薦召入崇賢館侍讀歴西臺侍郎撿挍司¶
列常伯典銓有序選者嵗萬餘人每於街衢見之無不¶
<pb:KR4h0140_WYG_044-3a>¶
知其姓名時人服其强記儀鳳中為中書令劉仁軌奏¶
鎮河西敬𤣥自知非邊将才上强遣之敗於湟州坐貶¶
集三十卷今存詩二首¶
　　　奉和别魯王(髙祖子靈夔/歴五州刺史)¶
緑車旋楚服丹蹕佇秦川珠皋轉歸騎金岸引行旃一¶
朝限原隰千里間風煙鶯喧上林谷(一作/右)鳬響御溝泉¶
(一作/前)斷雲移魯蓋離歌動舜弦别念凝神扆崇恩洽玳¶
筵顧惟慙叩寂徒自仰鈞天¶
<pb:KR4h0140_WYG_044-3b>¶
　　　奉和别越王(太宗子貞則天/時為豫州刺史)¶
飛蓋迴蘭坂宸襟佇柏梁别館分涇渭歸路指衡漳關¶
山通曙色林籞徧春光帝念紆千里詞波照五潢¶
　張大安¶
張大安魏州繁水人公謹之子上元中歴太子庶子同¶
中書門下三品時章懐太子令與劉訥言等同注范曄¶
後漢書後貶普州刺史終横州司馬詩一首¶
　　　奉和别越王¶
<pb:KR4h0140_WYG_044-4a>¶
盛藩資右戚連萼重皇情離襟愴雎苑分途指鄴城麗¶
日開芳甸佳氣積神京何時驂駕入還見謁承明¶
　元萬頃¶
元萬頃洛陽人後魏景穆皇帝之裔起家通事舍人乾¶
封中從英國公李勣征髙麗令作檄文萬頃譏其不知¶
守鴨緑之險莫離支報曰謹聞命矣遂移兵守鴨緑兵¶
不得入坐流嶺外遇赦還為北門學士則天時遷鳳閣¶
侍郎坐與徐敬業兄弟友善貶死詩四首¶
<pb:KR4h0140_WYG_044-4b>¶
　　　奉和太子納妃太平公主出降¶
象輅初乗雁璇宫早結褵離元應春夕帝子降秋期鳴¶
瑜合清(一作/薦)響冠(一作/比)玉麗穠姿和聲躋鳳掖交影歩¶
鸞墀¶
　　　奉和春日池臺¶
日影飛花殿風文積草池鳳樓通夜敞虬輦望春移¶
　　　奉和春日二首¶
花輕蘂亂仙人杏葉宻鶯喧帝女桑飛雲閣上春應至¶
<pb:KR4h0140_WYG_044-5a>¶
明月樓中夜未央(此首一作/上官儀詩)¶
鳳輦迎風乗紫閣鸞車避日轉彤闈巾堂促管淹春望¶
後殿清歌開夜扉¶
　郭正一¶
郭正一定州鼓城人貞觀中舉進士累轉中書舍人𢎞¶
文館學士永隆二年遷秘書少監撿挍中書侍郎與魏¶
𤣥同郭待舉並同中書門下平章事宰相以平章事為¶
名自正一等始也則天時出為晉州刺史後為酷吏所¶
<pb:KR4h0140_WYG_044-5b>¶
䧟竄死嶺南詩一首¶
　　　奉和太子納妃太平公主出降¶
桂宫初服冕蘭掖早升笄禮盛親迎晉聲芬出降齊金¶
龜開瑞鈕寳翟上仙袿(一作/梯)轉扇承宵月揚旌照夕蜺¶
　胡元範¶
胡元範申州義陽人介亷有才則天時為鳳閣侍郎坐¶
救裵炎流死巂州詩三首¶
　　　奉和太子納妃太平公主出降三首(别本作/一首)¶
<pb:KR4h0140_WYG_044-6a>¶
帝子威儀絶儲妃禮度優疊鼓陪仙觀凝笳翼畫輈鬱¶
鬱神香滿弈奕彩雲浮排空列錦罽騰歡溢皇州¶
金閨未息火玉樹鍾天愛月路飾還装星津動歸佩紫¶
極流宸渥清規佇慈誨恩波洽九流光輝軼千載¶
列席詔親賢式宴坐神仙聖文飛聖筆天樂奏鈞天曲¶
池&KR0509;瑞景文宇孕祥煙小臣同百獸率舞恱堯年¶
　任希古(一作知古/一作奉古)¶
任希古字敬臣棣州人五嵗䘮母刻志從學年十六刺¶
<pb:KR4h0140_WYG_044-6b>¶
史崔樞欲舉秀才自以學未廣遯去後舉孝㢘虞世南¶
器之永徽初與郭正一崔融等同為薛元超所薦終太¶
子舍人詩六首¶
　　　奉和太子納妃太平公主出降¶
帝子陞青陛王姬降紫宸星光移雜珮月彩薦重輪龍¶
旌翻地杪鳳管颺天濵槐隂浮淺瀨葆吹翼輕塵¶
　　　和東觀羣賢七夕臨泛昆明池¶
秋風始揺落秋水正澄鮮飛眺牽牛渚激賞鏤鯨川岸¶
<pb:KR4h0140_WYG_044-7a>¶
珠淪曉魄池灰斂曙煙泛查分寫(一作/瀉)漢儀星别搆(一/作)¶
(架/)天雲光波處動日影浪中懸驚鴻絓蒲弋遊鯉入荘¶
筌萍葉疑江上菱花似鏡前長林代輕幄細草即芳筵¶
文峰開翠瀲筆海控清漣不挹蘭樽聖空仰桂舟仙¶
　　　和左僕射燕公春日端居述懐¶
豐野光三傑媯庭賛五臣綈緗歌羙譽絲竹詠芳塵聖¶
歴開環象昌年降甫申髙門非捨築華構豈垂綸鳳邸¶
摶霄翰龍池躍海鱗玉鼎昇黄閣金章謁紫宸禮闈通¶
<pb:KR4h0140_WYG_044-7b>¶
政本文昌總國均調風振薄俗清教敘彛倫星迥應緹¶
管日御警寅賔葉上曽槐變花發小堂春思挂五(一作/東)¶
都冕言訪北山巾赫赫容臺上千祀耀平津¶
　　　和長孫祕監伏日苦熱¶
玉署三時曉金羈五日歸北林開逸徑東閣敞閒扉池¶
鏡分天色雲峰減日輝游鱗映荷聚驚翰繞林飛披襟¶
楊子宅舒嘯仰重闈¶
　　　和李公七夕(謝恵/連體)¶
<pb:KR4h0140_WYG_044-8a>¶
落日照髙牖涼風起庭樹悠悠天宇平昭昭月華度開¶
軒卷綃幕延首晞雲路層漢有靈妃仙居無與晤履化¶
悲流易臨川怨遲暮昔從九春徂方此三秋遇瑶駕越¶
星河羽蓋凝珠露便妍耀井色窈窕凌波歩始閱故人¶
新俄見新人故掩淚收機石銜啼襞紈素惆悵何傷巳¶
裵回勞永慕無由西北歸空自東南顧¶
　　　和長孫祕監七夕¶
三秋叶神媛七夕望仙妃影照河陽妓色麗平津闈鵲¶
<pb:KR4h0140_WYG_044-8b>¶
橋波裏出龍車霄外飛露泫低珠佩雲移薦錦衣更深¶
黄月落夜乆靨星稀空接靈臺下方恧辨支機¶
　裵守真¶
裵守真絳州人髙宗時為太常博士天授中官司憲府¶
丞令推究詔獄多平恕不稱㫖出刺成州徙寧州卒詩¶
三首¶
　　　奉和太子納妃太平公主出降三首(别本作/一首)¶
瑜珮升青殿穠華降紫微還如桃李發更似鳳皇飛金¶
<pb:KR4h0140_WYG_044-9a>¶
屋真離象瑶臺起婺徽綵纓紛碧坐績羽泛褕衣¶
雲路移彤輦天津轉明鏡仙珠照乗歸寳月重輪映望¶
園嘉宴洽主第歡娛盛絲竹揚帝熏簪裾奉宸慶¶
藂雲靄曉光湛露晞朝陽天文天景麗睿藻睿詞芳玉¶
庭散秋色銀宫生夕涼太平超䆳古萬夀樂無疆¶
　楊思𤣥¶
楊思𤣥師道兄子髙宗時為吏部侍郎國子祭酒詩二¶
首¶
<pb:KR4h0140_WYG_044-9b>¶
　　　奉和聖製過温湯¶
豐城觀漢迹温谷幸秦餘地接幽王壘塗分鄭國渠風¶
威肅文衛日彩鏡雕輿逺岫凝氛重寒叢對影疎迴瞻¶
漢章闕佳氣滿宸居¶
　　　奉和别魯王¶
元玉詩傳博文后寵靈優鶴盖動宸眷龍章送逺游圅¶
關疏别道灞岸引行舟北林分苑樹東流溢御溝鳥聲¶
含羽碎騎影曵花浮聖澤九垓普天文七曜周方圖獻¶
<pb:KR4h0140_WYG_044-10a>¶
雅樂簪帶奉鳴球¶
　王徳真(一作/貞)¶
王徳真武后時為納言又為侍中後以罪流象州詩一¶
首¶
　　　奉和聖製過温湯¶
握圖開萬㝢屬聖啟千年驪阜疏緹騎驚鴻映綵旃玉¶
霜鳴鳳野金陣藻龍川祥煙聚危岫徳水溢飛泉停輿¶
興睿覽還舉大風篇¶
<pb:KR4h0140_WYG_044-10b>¶
　鄭義真¶
鄭義真髙宗時人詩一首¶
　　　奉和聖製過温湯¶
洛川方駐蹕豐野暫停鑾湯泉恒獨涌温谷豈知寒漏¶
鼓依巖畔相風出樹端嶺煙遥聚草山月迥臨鞍日用¶
誠多幸天文遂仰觀¶
　蕭楚材¶
蕭楚材髙宗時為太常博士詩一首¶
<pb:KR4h0140_WYG_044-11a>¶
　　　奉和展禮岱宗塗經濮濟¶
拂漢星旗轉分霄日羽明将追㑹阜迹更勒岱宗銘林¶
戈咽濟岸獸鼔震河庭葉箭凌寒矯烏弓望曉驚已降¶
汾水作仍深迎渭情¶
　薛克(一作/堯)構¶
薛克構天授中官至麟臺監詩一首¶
　　　奉和展禮岱宗塗經濮濟¶
龍圖冠胥陸鳳駕指云亭非煙泛濟浦緑字啟河汀畫¶
<pb:KR4h0140_WYG_044-11b>¶
裳晨應月文㦸曙分星四田廵揖禮三驅道契經行欣¶
奉萬嵗竊抃偶千齡¶
　徐珩¶
徐珩髙宗時人詩一首¶
　　　日暮望涇水¶
𨗳源徑隴阪屬汭貫嬴都下瀨波常急迥圻溜亦紆毒¶
流秦卒斃泥糞漢田腴獨有迷津客懐歸軫暮途¶
　賀遂亮¶
<pb:KR4h0140_WYG_044-12a>¶
賀遂亮官御史詩一首¶
　　　贈韓思彦(唐新語云遂亮與思彦同在/憲臺欽思彦之風韻贈詩)¶
意氣百年内平生一寸心欲交天下士未面已虗襟君¶
子重名義直道冠衣簪風雲行可託懐抱自然深落霞¶
靜霜景墜葉下風林若上南登岸希訪北山岑¶
　韓思彦¶
韓思彦與賀遂亮同官御史髙宗時待詔𢎞文館上元¶
中卒詩一首¶
<pb:KR4h0140_WYG_044-12b>¶
　　　酬賀遂亮¶
古人一言重嘗謂百年輕今投歡㑹面顧盼盡平生簪¶
裾非所託琴酒冀相併累日同游處通宵欵素誠霜飄¶
知柳脆雪冒覺松貞願言何所道幸得嵗寒名¶
　魏求巳¶
魏求巳官御史謫山陽丞詩一首¶
　　　自御史左授山陽丞¶
朝昇照日檻夕次下烏臺風竿一眇邈月樹㡬裵回翼¶
<pb:KR4h0140_WYG_044-13a>¶
　向髙標斂聲隨下調哀懐燕首自白非是為年催¶
　　劉懐一¶
　劉懐一瀛州司法拜右臺殿中侍御史詩一首¶
　　　　贈右臺監察鄧茂遷左臺殿中¶
　惟昔參多士無雙仰異才鷹鸇同效逐鵷鷺忝游陪入¶
　仕光三命遷榮歴二臺隔墻欽素躅對問限清埃紫署¶
　春光早蘭闈曙色催誰言夕鳥至空想鄧林隈¶
　¶
<pb:KR4h0140_WYG_044-13b>¶
　¶
　¶
　¶
　¶
　¶
　¶
　¶
御定全唐詩巻四十四¶
