# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:51.706622
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百十八
<pb:KR4h0140_WYG_518-1a>¶
　欽定四庫全書¶
御定全唐詩巻五百十八¶
　　雍陶¶
　雍陶字國鈞成都人太和間第進士大中八年自國子¶
　毛詩博士出刺簡州詩一巻¶
　　　　明月照髙樓¶
　朗月何髙髙樓中簾影寒一婦獨含歎四坐誰成歡時¶
　節屢巳移遊旅杳不還滄溟儻未涸妾淚終不乾君若¶
<pb:KR4h0140_WYG_518-1b>¶
　無定雲妾若不動山雲行出山易山逐雲去難願為邉¶
　塞塵因風委君顏君顏良洗多盪妾濁氷間¶
　　　　酬秘書王丞見寄¶
　朝下有閒思南溝邉水行因来見寥落轉自嘆平生白¶
　首丈夫氣赤心知巳情留詩本相慰却憶苦吟聲¶
　　　　贈金河戍客¶
　慣獵金河路曽逢雪不迷射雕青塚北走馬黒山西戍¶
　逺旌幡少年深帳幕低酬恩須盡敵休説夢中閨¶
<pb:KR4h0140_WYG_518-2a>¶
　　　孤桐¶
踈桐餘一幹風雨日蕭條嵗晩琴材老天寒桂葉凋巳¶
悲根半死復恐尾全焦幸在龍門下知音肯寂寥¶
　　　秋露¶
白露曖秋色月明清漏中痕沾珠箔重㸃落玉盤空竹¶
動時驚鳥莎寒暗滴蟲滿園生永夜漸欲與霜同¶
　　　送徐使君赴岳州¶
𣺌𣺌楚江上風旗揺去舟馬歸雲夢晚猨呌洞庭秋别¶
<pb:KR4h0140_WYG_518-2b>¶
思滿南渡鄉心生北樓巴陵山水郡應(一作/偏)稱謝公逰¶
　　　送裵璋還蜀因亦懐歸¶
客在劒門外新年音信稀自為千里别巳送㡬人歸陌¶
上月(一作/日)初落馬前花正飛離言殊未盡春雨滿(一作/濕)¶
行衣¶
　　　送前鄠縣李少府¶
近出圭峯下還期又不賖身閒多宿寺官滿未移家罷¶
釣臨秋水開尊對月華(一作向/晚花)自當蓬(一作/臺)閣選豈得¶
<pb:KR4h0140_WYG_518-3a>¶
卧煙霞¶
　　　送宜春裵明府之任¶
南行春已滿路半水茫然楚望花當渡湘隂橘滿川山¶
横湖色上帆出鳥行前此任無辭逺親人貴用還(一作/遷)¶
　　　贈宗靜上人¶
世上方傳敎(一作/法)山中未得歸閒花飄講席馴鴿汙禪¶
衣積雨誰過寺殘鐘自掩扉寒来垂頂㡌白髪剃應稀¶
　　　同賈島宿無可上人院¶
<pb:KR4h0140_WYG_518-3b>¶
何處銷愁宿攜囊就逺僧中宵吟有雪空屋語無燈靜¶
境唯聞鐸寒牀但枕肱還因愛閒客始得見南能¶
　　　和劉補闕秋園寓興六首¶
水木夕陽冷池塘秋意多庭風吹故葉階露凈寒莎愁¶
燕窺燈語情人見月過砧聲聼已别蟲響復相和¶
閉門無事後此地即山中但覺鳥聲異不知人境同晩¶
花開為雨殘果落因風獨坐還吟酌詩成酒已空¶
自得家林趣常時在外稀對僧餐野食迎客著山衣雀¶
<pb:KR4h0140_WYG_518-4a>¶
鬪翻簷散蟬驚出樹飛功成他日後何必五湖歸¶
秋色庭蕪上清朝見露華疎篁抽晚筍幽藥吐寒芽引¶
水新渠淨登臺小徑斜人来多愛此蕭爽似仙家¶
禁掖朝回後林園勝賞時野人来辨藥庭鶴徃看棊晚¶
日明丹棗朝霜潤紫棃還因重風景猶自有秋詩¶
聖代少封事閒居方屏喧漏寒雲外闕木落月中園山¶
鳥宿簷樹水螢流洞門無人見清景林下自開樽¶
　　　岳陽晚景¶
<pb:KR4h0140_WYG_518-4b>¶
漢陽無逺寺見説過汾城雲雨經春客江山㡬日程終¶
随鷗鳥去祗在海潮生前路逢漁父多愁問姓名¶
　　　塞上宿野寺¶
塞上蕃僧老天寒疾上關逺煙平似水髙樹暗如山去¶
馬朝常急行人夜始閒更深聴刁斗時到磬聲間¶
　　　寒食夜池上對月懐友¶
人間多别離處處是相思海内無煙夜天涯有月時跳¶
魚翻荇葉驚鵲出花枝親友皆千里三更獨遶池¶
<pb:KR4h0140_WYG_518-5a>¶
　　　自述(一作/下第)¶
萬事誰能問一名猶未知貧當多累日閒過少年時燈¶
下和愁睡花前帶酒悲無謀常委命轉覺命堪疑¶
　　　送契𤣥上人南遊¶
紅葉落湘川楓明映水天尋鐘過楚寺擁錫上瀧船病¶
客思留藥迷人待説禪南中多古跡應訪虎溪泉¶
　　　少年行(一作漢宫/少年行)¶
不倚軍功有侠名可憐毬獵少年情戴鈴健鶻随聲下¶
<pb:KR4h0140_WYG_518-5b>¶
撼珮驕驄㺯影行覓匠重裝燕客劒對人新按越姬筝¶
豈知儒者心偏苦吟向秋風白髪生¶
　　　詠雙白鷺(一作崔少/府池鷺)¶
雙鷺應憐水滿池風飄不動頂絲垂立當青草人先見¶
行傍白蓮魚未知一足獨拳寒雨裏數聲相呌早秋時¶
林塘得爾須增價况與(一作/是)詩家(一作/人)物色宜¶
　　　晴詩(一作塞/路初晴)¶
晚虹斜日塞天昏一半山川帶雨痕新水亂侵青草路¶
<pb:KR4h0140_WYG_518-6a>¶
殘煙猶傍緑楊村胡人羊馬休南牧漢將旌旗在北門¶
行子喜聞無戰伐閒看逰騎獵秋原¶
　　　送徐山人歸睦州舊隠¶
君在桐廬何處住草堂應與戴家鄰初歸山犬翻驚主¶
久别江鷗却避人終日欲為相逐計臨岐(一作/時)空(一作/又)¶
羡獨行身秋風釣艇遥相憶七里灘西片月新¶
　　　到蜀後記途中經歴¶
劒峯重疊雪雲漫憶昨来時處處難大散嶺頭春足雨¶
<pb:KR4h0140_WYG_518-6b>¶
襃斜谷裏夏猶寒蜀門去國三千里巴路登山八十盤¶
自到成都燒酒熟不思身更入長安¶
　　　憶山寄僧¶
塵路誰知蹋雪蹤到来空認出雲峯天晴逺見月中樹¶
風便細聽煙際鐘閱(一作/慢)世數思僧並院憶山長羨鶴¶
歸松新愁舊恨多難説半在眉間半在胸¶
　　　贈玉芝觀王尊師¶
處處煙霞尋總遍却来城市喜逢師時流見說無人在¶
<pb:KR4h0140_WYG_518-7a>¶
年紀唯應有鶴知大藥巳成寧畏晚小松初種不嫌遲¶
長憂一日歸天去未授靈方遣問誰¶
　　　哭饒州吴諫議使君¶
忽聞身謝滿朝驚俄感鄱陽罷市情遺愛永存今似古¶
髙名不朽死如生神仙難見青騾事諫議空留白馬名¶
授(一作/門)館曽為門下(一作/受㤙)客㡬廻垂淚過宣平(舊宅在/宣平里)¶
　　　經杜甫舊宅¶
浣花溪裏花多處為憶先生在蜀時萬古只應留舊宅¶
<pb:KR4h0140_WYG_518-7b>¶
千金無復換新詩沙崩水檻鷗飛盡樹壓村橋馬過遲¶
山月不知人事變夜来江上與誰期¶
　　　河隂新城¶
高城新築壓長川虎踞龍盤氣色全五里似雲根不動¶
一重如月暈長圓河流暗與溝池合山色遥將埤堄連¶
自有此来當汴口武牢何用鎖風煙¶
　　　秋居病中¶
幽居悄悄何人到落日清涼滿樹梢新句有詩愁裏得¶
<pb:KR4h0140_WYG_518-8a>¶
古方無效病来抛荒簷數蝶懸蛛網空屋孤螢入燕巢¶
獨卧南忩秋色晚一庭紅葉掩衡茅¶
　　　罷還邉將¶
白鬚虜將話邉事自失公權怨語多漢主豈勞思李牧¶
趙王猶是(一作/自)用㢘頗新鷹飽肉唯閒獵舊劒生衣嬾¶
更磨百戰無功身老去羨他年少渡黄河¶
　　　永樂殷堯藩明府縣池嘉蓮詠¶
青蘋白石匝蓮塘水裏蓮開帶瑞光露濕紅芳雙朶重¶
<pb:KR4h0140_WYG_518-8b>¶
風飄緑蔕一枝長同心梔子徒誇豔合穂嘉禾豈觧香¶
不獨豐祥先有應更宜花縣對潘郎¶
　　　詶李紺嵗除送酒¶
嵗盡貧生(一作/心)事事須就中深恨酒錢無故人充夀能¶
分送逺客消愁免自沽一夜四乗傾鑿落五更三㸃把¶
屠蘇巳供時節深珍重况許今朝更挈壺¶
　　　蜀路倦行因有所感¶
亂峯碎石金牛路過客應騎鐵馬行白日欲斜催後乗¶
<pb:KR4h0140_WYG_518-9a>¶
青雲何處問前程飛蠅一一皆先去度鳥雙雙亦逺鳴¶
蹇歩不唯傷旅思此中兼見宦途情¶
　　　寄永樂殷堯藩明府¶
古縣蕭條秋景晩昔年陶令亦如君頭巾漉酒臨黄菊¶
手版支頤向白雲百里豈能容驥足九霄終自别雞羣¶
相思不恨書来少佳句多従闕下聞¶
　　　蜀中戰後感事¶
蜀道(一作/國)英靈地山重水又回文章四子盛道路五丁¶
<pb:KR4h0140_WYG_518-9b>¶
開詞客題橋去忠臣叱馭来卧龍同駭浪躍馬比浮埃¶
已謂無妖土那知有禍胎蕃兵依&KR1499;栁蠻斾指江梅戰¶
後悲逢血燒餘恨見灰空留犀猒怪無復酒除災嵗積¶
萇𢎞怨春深杜宇哀家貧移未得愁上望鄉臺¶
　　　答蜀中經蠻後友人馬艾見寄¶
茜(一作/酋)馬渡瀘水北来如鳥輕㡬年朝鳳闕一日破龜¶
城此地有征戰誰家無死生人悲還舊里鳥喜下空營¶
弟姪意初定交朋心尚驚自從經難後吟苦似猨聲¶
<pb:KR4h0140_WYG_518-10a>¶
　　　廬岳閒居十韻¶
擾擾走人寰爭如占得閒防愁心付酒求靜力登山見¶
藥芳時採逢花好處攀望雲開病眼臨澗洗愁顏春色¶
流巖下秋聲碎竹間錦文苔㸃㸃錢様菊斑斑路逺朝¶
無客門深夜不關鶴飛髙縹緲鶯語巧綿蠻養拙甘沈¶
黙忘懐絶險艱更憐雲外路空去又空還¶
　　　送于中丞使北蕃¶
朔將引雙旌山遥磧雪平經年通國信計日得蕃情野¶
<pb:KR4h0140_WYG_518-10b>¶
次依泉宿沙中望火行逺鵰秋有力寒馬夜無聲看獵¶
臨胡帳思鄉見漢城(回鶻中/有漢城)来春擁邉騎新草滿歸程¶
　　　和河南白尹西池北新葺水齋招賞十二韻¶
二室峯前水三川府右亭亂流深竹逕分遶小花汀池¶
角通泉&KR0899;堂心豁地形坐中寒瑟瑟牀下細泠泠雨夜¶
思巫峡秋朝想洞庭千年孤鏡碧一片逺天青魚戲揺¶
紅尾鷗閒退白翎荷傾瀉珠露沙亂動金星藤架如紗¶
帳苔牆似錦屏龍門人少到仙棹自多停游憶髙僧伴¶
<pb:KR4h0140_WYG_518-11a>¶
吟招野客聽餘波不能惜便欲養浮萍¶
　　　感興¶
貧女貌非醜要須縁嫁遲還似求名客無媒不及時¶
　　　長安客感¶
日過千萬家一家非所依不及行塵影猶随馬蹄歸¶
　　　春懐舊逰¶
吟想舊經過花時奈逺何别来長似見春夢入關多¶
　　　離京城宿商山作¶
<pb:KR4h0140_WYG_518-11b>¶
山月吟聲苦春風引思長無由及塵土猶帶杏花香¶
　　　秋館雨夜¶
夜雨空館靜幽人起裵回長安醉眠客豈知新鴈来¶
　　　聞子規¶
百鳥有啼時子規聲不歇春寒四鄰靜獨呌三更月¶
　　　懐無可上人¶
山寺秋時後僧家夏滿時清凉多古跡㡬處有新詩¶
　　　長安客感¶
<pb:KR4h0140_WYG_518-12a>¶
客淚如危葉長懸零落心况是悲秋日臨風制不禁¶
　　　送客遥望¶
别逺心更苦遥將目送君光華不可見孤鶴沒秋雲¶
　　　傷靡草¶
靡草似客心年年亦先死無由伴花落暫得因風起¶
　　　放鶴¶
従今一去不須低見說遼東好去棲努力莫辭仙路逺¶
白雲飛處免羣雞¶
<pb:KR4h0140_WYG_518-12b>¶
　　　早秋月夜¶
身閒伴月夜深行風觸衣裳四體輕為見近来天氣好¶
㡬萹詩興入秋成¶
　　　蟬(一作/聞蟬)¶
髙(一作/一)樹蟬聲入晩雲不唯(一作/㡬回)愁我亦愁君何時(一/作)¶
(年/)各得身(一作/心)無事每到聞時似不聞¶
　　　公子行¶
公子風流嫌(一作/輕)錦繡新裁白紵作春衣金鞭留當誰¶
<pb:KR4h0140_WYG_518-13a>¶
家酒拂栁穿花信馬歸¶
　　　題情盡橋(陶典陽安送客至情盡橋問其故左/右曰送迎之地止此陶命筆題其柱)¶
　　　　(曰折栁橋/為詩云云)¶
&KR0025;来只有情難盡何事名為情盡橋自此改名為折栁¶
任他離恨一條條¶
　　　峡中行¶
兩崖開盡水回環一葉纔通石罅間楚客莫言山勢險¶
世人心更險於山¶
<pb:KR4h0140_WYG_518-13b>¶
　　　韋處士郊居¶
滿庭詩境(一作/景)飄紅葉繞砌琴聲滴暗泉門外晚晴秋¶
色老萬條寒玉一溪煙¶
　　　秋懐¶
古槐煙薄晚雅愁獨向黄昏立御溝南國望中生逺思¶
一行新鴈去汀洲¶
　　　再下第將歸荆楚上白舎人¶
窮通應計一時間今日甘從則足還長倚玉人心自醉¶
<pb:KR4h0140_WYG_518-14a>¶
不辭歸去哭荆山¶
　　　春行武關作¶
風香春暖展歸程全勝逰仙入洞情一路縁溪花覆水¶
不妨閒看不妨行¶
　　　恨别二首¶
知君餞酒深深意圖使行人涕不流如今郤恨酒中别¶
不得一言千里愁¶
人言日逺還疎索别後都非未别心唯我憶君千里意¶
<pb:KR4h0140_WYG_518-14b>¶
一年不見一重深¶
　　　送人歸吴¶
逺愛春波正滿湖羡君東去是歸途吟詩好向月中宿¶
一呌水天沙鶴孤¶
　　　喜夢歸¶
旅館嵗闌頻有夢分明最似此宵希覺来莫道還無益¶
未得歸時且當(一作/夢)歸¶
　　　路中問程知欲達青雲驛¶
<pb:KR4h0140_WYG_518-15a>¶
行愁驛路問来人西去經過願一聞落日回鞭相指㸃¶
前程從此是青雲¶
　　　題君山(一作洞/庭詩)¶
風(一作/煙)波不動影沈沈翠色全微碧(一作碧色/全無翠)色深應¶
(一作/疑)是水仙梳洗處一螺青黛鏡中心¶
　　　離家後作¶
世上無媒似我希一身惟有影相隨出門便作焚舟計¶
生不成名死不歸¶
<pb:KR4h0140_WYG_518-15b>¶
　　　寄題峴亭¶
峴亭留恨為傷杯未得醒醒看便回卻想醉㳺如夢見¶
直疑元本不曽来¶
　　　病鶴¶
憶得當時(一作/年)病未遭身為仙馭雪為毛今来沙上飛¶
無力羞見檣烏立處髙¶
　　　狀春¶
含春笑日花心艶帶雨牽風栁態妖珍重兩般堪比處¶
<pb:KR4h0140_WYG_518-16a>¶
醉時紅臉舞時腰¶
　　　春詠¶
風惱花枝不耐頻等閒飛落易愁人殷勤最是章臺栁¶
一樹千條管帶春¶
　　　非酒¶
人人漫説酒消憂我道翻為引恨由一夜醒来燈火暗¶
不應愁事亦成愁¶
　　　苦寒¶
<pb:KR4h0140_WYG_518-16b>¶
今年無異去年寒何事朝来獨忍難應是漸為貧客乆¶
錦衣著盡布衣單¶
　　　送客¶
若論秋思人人苦最覺愁多客又深何况病来惆悵盡¶
不知爭作送君心¶
　　　人問應舉¶
莫驚西上獨遲廻只為衡門未有媒惆悵賦成身不去¶
一名閒事逐秋回¶
<pb:KR4h0140_WYG_518-17a>¶
　　　送客不及¶
水闊江天兩不分行人兩處更相聞遥遥已失風帆影¶
半日虛銷指㸃雲¶
　　　聞杜鵑二首¶
碧竿微露月玲瓏謝豹傷心獨呌風髙處已應聞滴血¶
山榴一夜㡬枝紅¶
蜀客春城聞蜀鳥思歸聲引未歸心卻知(一作/欲将)夜夜愁¶
相似爾正啼時我正吟¶
<pb:KR4h0140_WYG_518-17b>¶
　　　西歸出斜谷¶
行過險棧出襃斜出盡平川似到家萬里(一作/無限)客愁今¶
日散馬前初見米囊花¶
　　　宿嘉陵驛(一作嘉/陵館樓)¶
離思茫茫正值秋每因風景卻生愁今宵難作刀州夢¶
月色江聲共一樓¶
　　　旅懐¶
舊里巳悲無産業故山猶戀有煙霞自從為客歸時少¶
<pb:KR4h0140_WYG_518-18a>¶
旅館僧房卻是家¶
　　　貧居春怨¶
貧居盡日冷風煙獨向簷牀看雨眠寂寞春風花落盡¶
滿庭榆荚似秋天¶
　　　憶江南舊居¶
閒思往事在湖亭亭上秋燈照月明宿客盡眠眠不得¶
半牕殘月帶潮聲¶
　　　夷陵城¶
<pb:KR4h0140_WYG_518-18b>¶
世家曽覽楚英雄國破城荒萬事空唯有郵亭階下柳¶
春来猶似細腰宫¶
　　　訪友人幽居二首¶
落花門外春將盡飛絮庭前日欲髙深院客来人未起¶
黄鸝枝上啄櫻桃¶
莎深苔滑地無塵竹冷花遲剰駐春盡日㺯琴誰共聽¶
與君兼鶴是三人¶
　　　宿大徹禪師故院¶
<pb:KR4h0140_WYG_518-19a>¶
竹房誰繼生前事松月空懸過去心秋磬數聲天欲曉¶
影堂斜掩一燈深¶
　　　送蜀客¶
劔南風景臘前春山鳥江風得雨新莫怪送君行較逺¶
自縁身是憶歸人¶
　　　題寳應縣¶
雪樓當日動晴寒渭水梁山鳥外看聞説徳宗曽到此¶
吟時不敢倚䦨干¶
<pb:KR4h0140_WYG_518-19b>¶
　　　和孫明府懐舊山¶
五栁先生本在山偶然為客落人間秋来見月多歸思¶
自起開籠放白鷴¶
　　　城西訪友人别墅¶
澧水橋西小路斜日髙猶未到君家村園門巷多相似¶
處處春風枳殻花¶
　　　題大安池亭¶
幽島曲池相隠映小橋虚閣半髙低好風好月無人宿¶
<pb:KR4h0140_WYG_518-20a>¶
夜夜水禽船上棲¶
　　　送春¶
勿言春盡春還至少壯看花復㡬回今日巳從愁裏去¶
明年更莫共愁来¶
　　　武侯廟古栢¶
宻葉四時同一色髙枝千嵗對孤峯此中疑有精靈在¶
為見盤根似卧龍¶
　　　哀蜀人為南蠻俘虜五章¶
<pb:KR4h0140_WYG_518-20b>¶
　　　　初出成都聞哭聲¶
但見城池還漢將豈知佳麗屬蠻兵錦江南度遥聞哭¶
盡是離家别國聲¶
　　　　過大渡河蠻使許之泣望鄉國¶
大渡河邉蠻亦愁漢人將渡盡回頭此中剰寄思鄉淚¶
南去應無水北流¶
　　　　出青溪關有遲留之意¶
欲出鄉關行步遲此生無復卻回時千寃萬恨何人見¶
<pb:KR4h0140_WYG_518-21a>¶
唯有空山鳥獸知¶
　　　　别嶲州一時慟哭雲日為之變色¶
越嶲城南無漢地傷心從此便為蠻寃聲一慟悲風起¶
雲暗青天日下山¶
　　　　入蠻界不許有悲泣之聲¶
雲南路出陷河西毒草長青瘴色低漸近蠻城誰敢哭¶
一時收淚羡猨啼¶
　　　宿石門山居¶
<pb:KR4h0140_WYG_518-21b>¶
牕燈欲滅夜愁生螢火飛来促織鳴宿客㡬回眠又起¶
一溪秋水枕邉聲¶
　　　過舊宅看花¶
山桃野杏兩三栽樹樹繁花去復開今日主人相引看¶
誰知曽是客移来¶
　　　寄襄陽章孝標¶
青油幕下白雲邉日日空山夜夜泉聞説小齋多野意¶
枳花隂裏麝香眠¶
<pb:KR4h0140_WYG_518-22a>¶
　　　洛中感事¶
洛城今古足繁華最恨喬家似石家行到窈娘身沒處¶
水邉愁見亞枝花¶
　　　隂地關見入蕃公主石上手跡¶
漢家公主昔和蕃石上今餘手跡存風雨㡬年侵不滅¶
分明纎指印苔痕¶
　　　美人春風怨¶
澹蕩春風滿眼来落花飛蝶共裵回偏能飄散同心蔕¶
<pb:KR4h0140_WYG_518-22b>¶
無那愁眉吹不開¶
　　　過南鄰花園¶
莫怪頻過有酒家多情長是惜年華春風堪賞還堪恨¶
纔見開花又落花¶
　　　勸行樂¶
老去風光不屬身黄金莫惜買青春白頭縱作花園主¶
醉折花枝是别人¶
　　　渡桑乾河¶
<pb:KR4h0140_WYG_518-23a>¶
南客豈曽諳塞北年年唯見雁飛回今朝忽渡桑乾水¶
不似身来似夢来¶
　　　月下喜呂郎中除兵部¶
北闕雲間見碧天南宫月似舊時圓喜看列宿今朝正¶
休嘆参差十四年¶
　　　天津橋望春¶
津橋春水浸紅霞煙栁風絲拂岸斜翠輦不来金殿閉¶
宫鶯銜出上陽花¶
<pb:KR4h0140_WYG_518-23b>¶
　　　自蔚州南入真谷有似劔門因有歸思¶
我家蜀地身離乆忽見胡山似劔門馬上欲垂千里淚¶
耳邉唯欠一聲猨¶
　　　再經天涯地角山¶
每憶雲山養短才悔縁名利入塵埃十年馬足行多少¶
兩度天涯地角来¶
　　　題等界寺二首¶
吴蜀千年等界村英䧺無主豈長存思量往事今何在¶
<pb:KR4h0140_WYG_518-24a>¶
萬里山中一寺門¶
兩國道塗都萬里来&KR0025;此地等平分行人競説東西利¶
事不關心耳不聞¶
　　　洛源驛戲題¶
栁隂春嶺鳥新啼暖色濃煙深處迷如恨往来人不見¶
水聲呦咽出花溪¶
　　　遣愁¶
抛擲泥中一聽沈不能三嘆引愁深莫言客子無愁易¶
<pb:KR4h0140_WYG_518-24b>¶
須識愁多暗損心¶
　　　送友人棄官歸山居¶
不愛人間紫與緋卻思松下著山衣春郊雨盡多新草¶
一路青青蹋雨歸¶
　　　山行¶
野(一作/異)花幽鳥㡬千般頭白山僧遍識難世上逰人無¶
復見一生唯向畫圖看¶
　　　送客二首¶
<pb:KR4h0140_WYG_518-25a>¶
與君同在少年場知己蕭條壯士傷可惜報恩無處所¶
卻提孤劔過咸陽¶
行人立馬強&KR0741;回别字猶含未忍開好去出門休落淚¶
不如前路早歸来¶
　　　安國寺贈廣宣上人¶
馬急人忙塵路喧㡬從朝出到黄昏今来合掌聽師語¶
一似敲冰清耳根¶
　　　初醒¶
<pb:KR4h0140_WYG_518-25b>¶
心中得勝暫抛愁醉卧凉風拂簟秋半夜覺来新酒醒¶
一條斜月到牀頭¶
　　　送客歸襄陽舊居¶
襄陽耆舊别来稀此去何人共掩扉唯有白銅鞮上月¶
水樓閒處待君歸¶
　　　夜聞方響¶
方響聞時夜巳深聲聲敲著客愁心不知正在誰家樂¶
月下猶疑是逺砧¶
<pb:KR4h0140_WYG_518-26a>¶
　　　路逢有似亡友者惻然賦此¶
吾友今生不可逢風流空想舊儀容朝来馬上頻回首¶
惆悵他人似蔡邕¶
　　　望月懐江上舊逰¶
往歲曽随江客船秋風明月洞庭邊為看今夜天如水¶
憶得當時(一作/年)水似天¶
　　　途中西望¶
行行何處散離愁長路無因暫上樓唯到髙原即西望¶
<pb:KR4h0140_WYG_518-26b>¶
馬知人意亦回頭¶
　　　題友人所居(即故元/少尹宅)¶
亞尹故居經㡬主只因君住有詩情夜吟鄰叟聞惆悵¶
十八年来無此聲¶
　　　蔚州晏内遇新雪¶
胡盧河畔逢秋雪疑是風飄白鶴毛坐客停杯看未定¶
將軍巳濕褐花袍¶
　　　句¶
<pb:KR4h0140_WYG_518-27a>¶
　古木閩州道驅羸落照間投村礙野水問店隔荒山(見/泉)¶
　(州/志)¶
　¶
　¶
　¶
　¶
　¶
　¶
<pb:KR4h0140_WYG_518-27b>¶
　¶
　¶
　¶
　¶
　¶
　¶
　¶
御定全唐詩巻五百十八¶
