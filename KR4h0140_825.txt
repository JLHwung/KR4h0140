# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:06.130602
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百二十五
<pb:KR4h0140_WYG_825-1a>¶
　欽定四庫全書¶
御定全唐詩巻八百二十五¶
　　可止¶
　可止姓馬氏范陽房山人長近體律詩乾寧中賜紫後¶
　唐明宗令住持洛京長夀寺署號文智大師有三山集¶
　今存詩九首¶
　　　　山居¶
　雪消春力展花漫洞門垂果長纖枝曲巖崩直道移重¶
<pb:KR4h0140_WYG_825-1b>¶
　猿圍淺井鬬鼠下疎籬寒食微燈在髙風勢徹陂¶
　　　　贈樊川長老(一作清/尚詩)¶
　瘦顔顴骨見滿面雪毫垂坐石鳥疑死出門人謂癡照¶
　身潭入楚浸影檜生隋太白曾經夏清風凉四肢¶
　　　　寄積麥山㑹如長老¶
　黙然如大道塵世不相闗青檜行時静白雲禪處閑貧¶
　髙一生行病長十年顔夏滿期逰寺尋山又下山¶
　　　　送僧¶
<pb:KR4h0140_WYG_825-2a>¶
四海無拘繫行心興自濃百年三事衲萬里一枝笻夜¶
減當晴影春消過雪蹤白雲深處去知宿在何峯¶
　　　哭賈島¶
燕生松雪地蜀死葬山根詩僻降今古官卑悞子孫塜¶
欄寒月色人哭苦吟魂墓雨滴碑字年年添蘚㾗¶
　　　雪十二韻¶
落處咸過尺翛然物象凄瑞凝金殿上寒甚玉闗西潤¶
比江河普明將日月齊凌雲花頂膩鎖徑竹梢低岀谷¶
<pb:KR4h0140_WYG_825-2b>¶
樵童怯歸林野鳥迷煑茶融破練磨墨染成黳陷兔埋¶
平澤和魚凍合溪入樓消酒力當檻冩詩題道路依憑¶
馬朝昏委託雞洞深&KR0400;作族松亞鶴移棲及夏清巖穴¶
經春溜石梯豊年兼泰國天道育黔黎¶
　　　精舍遇雨¶
空門寂寂淡吾身溪雨㣲㣲洗客塵卧向白雲情未盡¶
任他黄鳥醉芳春¶
　　　小雪¶
<pb:KR4h0140_WYG_825-3a>¶
落雪臨風不厭看更多還恐蔽林巒愁人正在書窗下¶
一片飛來一片寒¶
　　　送婆羅門僧¶
雪嶺金河獨向東吳山楚澤意無窮如今白首鄉心盡¶
萬里歸程在夢中¶
　　　句¶
不知誰㑹喃喃語必向王前報太平(中山節度王處直/座詠白鵲時諸侯)¶
(兼并王欲繼好息/民故云髙僧傳)¶
<pb:KR4h0140_WYG_825-3b>¶
　雲表¶
雲表唐末於豫章講法華慈恩大疏法席稱盛詩一首¶
　　　寒食日¶
寒食悲看郭外春野田無處不傷神平原纍纍(一作/累累)添¶
(一作/傷)新塜半(一作/總)是去年來哭人¶
　歸仁¶
歸仁唐末江南僧住京洛靈泉詩六首¶
　　　自遣¶
<pb:KR4h0140_WYG_825-4a>¶
日日為詩苦誰論春與秋一聨如得意萬事總忘憂雨¶
墮花臨砌風吹竹近樓不吟頭也白任白此生頭¶
　　　酬沈先軰卷¶
一百八十首清泠韻可敲任從人不愛終是我難抛桂¶
魄吟來滿蒲團坐得凹先生聲價在寰宇幾人抄¶
　　　題賈島吟詩臺¶
此臺如可廢此恨有誰平縱使迷青草終難没舊名天¶
悲朝雨色嶽哭夜猿聲不是心偏苦應闗自古情¶
<pb:KR4h0140_WYG_825-4b>¶
　　　悼羅隱¶
一著䜛(一作/謝)書未快心幾抽胸臆縱狂吟管中窺豹我¶
猶在海上釣鼇君也沈歳月盡能消憤懣寰區那更有¶
知音長安冠葢皆塗地仍喜先生葬碧岑¶
　　　題楚廟¶
羞容難更返江東誰問從來百戰功天地有心歸道德¶
山河無力為英雄蘆花尚認霜戈白海日猶思火陣紅¶
也是男兒成敗事不須惆悵對西風¶
<pb:KR4h0140_WYG_825-5a>¶
　　　牡丹¶
三春堪惜牡丹竒半倚朱欄欲綻時天下更無花勝此¶
人間偏得貴相宜偷香墨蟻斜穿葉覷蕊黄蜂倒挂枝¶
除却解禪心不動算應狂殺五陵兒¶
　卿雲¶
卿雲唐末嶺南僧詩四首¶
　　　舊國里(一作/舊里)¶
舊居梨(一作/黎)嶺下風景近炎方地暖生春早(一作/草)家貧¶
<pb:KR4h0140_WYG_825-5b>¶
覺歳長石房雲過濕杉(一作/松)徑雨餘香日夕竟(一作/久覺)無¶
事詩書聊自强¶
　　　秋日江居閒詠¶
寄居江島邊閒詠見(一作/幾)秋殘草薄牛羊瘦(一作/攫)風髙¶
猿鳥寒檢方醫故疾挑薺偹中餐時復停書卷鉏莎種¶
木蘭¶
　　　長安言懐寄沈彬侍郎¶
故園梨(一作/黎)嶺下歸路接天涯生作長安草勝為邊地¶
<pb:KR4h0140_WYG_825-6a>¶
花雁南飛不到書北寄來賖堪羡神仙客青雲早致家¶
　　　送人游塞¶
去去玉闗路省君曾未行塞深多伏寇時静亦(一作/欲)屯¶
兵雪每先秋降花嘗近夏生閑陪射鵰將應到受降城¶
　隱巒¶
隱巒唐末匡廬僧詩五首¶
　　　逢老人¶
路逢一老翁兩鬢白如雪一里二里行四囬五囬歇¶
<pb:KR4h0140_WYG_825-6b>¶
　　　牧童¶
牧童見人俱不識(一作/㑹)盡著芒鞋戴篛笠朝陽未出衆¶
山晴露滴蓑衣猶半濕二月三月時平原草初緑三箇¶
五個騎羸牛前村後村來放牧笛聲纔一舉衆稚齊歌¶
舞看看白日向西斜各自騎牛又歸去¶
　　　蜀中送人㳺廬山¶
君游正値芳春月蜀道千山皆秀發溪邊十里五里花¶
雲外三峯兩峯雪君上匡山我舊居松蘿抛擲十年餘¶
<pb:KR4h0140_WYG_825-7a>¶
君行試到山前問山鳥只今相憶無¶
　　　琴¶
七條絲上寄深意澗水松風生十指自乃知音猶尚稀¶
欲教更入何人耳¶
　　　浮橋¶
横壓驚波防没溺當初元剏是軍機行人到此全無滯¶
一片江雲踏欲飛¶
　泠然¶
<pb:KR4h0140_WYG_825-7b>¶
泠然唐末僧詩一首¶
　　　宿九華化成寺莊¶
佛寺孤莊千障間我來詩境强相闗巖邊樹動&KR0400;下澗¶
雲裏錫鳴僧上山松月影寒生碧落石泉聲亂噴潺湲¶
明朝更躡層霄去誓共煙霞到老閑¶
　大愚¶
大愚鄴都青蓮寺沙門詩一首¶
　　　乞荆浩畫¶
<pb:KR4h0140_WYG_825-8a>¶
六幅故牢健知君恣筆蹤不求千澗水止要兩株松樹¶
下留盤石天邊縱逺峰近巖幽濕處惟藉墨煙濃¶
　懐濬¶
懐濬秭歸郡僧詩二首¶
　　　上歸州刺史代通狀二首(懐濬能逆知未兆之/事東里人以神聖待)¶
　　　(之刺史于公捕詰乃以/詩通狀于異而釋之)¶
家在閩山西復西其中歳歳有鶯啼如今不在鶯啼處¶
鶯在舊時啼處啼¶
<pb:KR4h0140_WYG_825-8b>¶
家在閩山東復東其中歳歳有花紅而(一作/如)今不在花¶
紅處花在舊時紅處紅¶
　恒超¶
恒超姓馮氏范陽人居棣州開元寺終于後漢之乾祐¶
詩一首¶
　　　辭郡守李公恩命¶
虚著褐衣老浮杯道不成誓傳經論死不染利名生厭¶
樹遮山色憐窗向月明他時隨范蠡一棹五湖清¶
<pb:KR4h0140_WYG_825-9a>¶
　浄顯¶
浄顯五代時洛陽首座沙門詩一首¶
　　　題廣愛寺楞伽山¶
靈異不能棲鳥雀幽竒終不着猨猱為經巢賊應無損¶
縱使秦驅也謾勞珍重昔賢留像迹陵遷谷變自堅牢¶
(失二/句)¶
　修雅¶
修雅唐法師詩一首¶
<pb:KR4h0140_WYG_825-9b>¶
　　　聞誦法華經歌¶
山色沈沈松煙羃羃空林之下盤陀之石石上有僧結¶
跏横膝誦白蓮經從旦至夕左之右之虎跡狼跡十片¶
五片異花狼籍偶然相見未深相識知是古之人今之¶
人是曇彦是曇翼我聞此經有深㫖覺帝稱之有妙義¶
合目㝠心子細聼醍醐滴入焦腸裏佛之意兮祖之髓¶
我之心兮經之㫖可憐彈指及舉手不逹目前今正是¶
大矣哉甚竒特空王要使羣生得光輝一萬八千土土¶
<pb:KR4h0140_WYG_825-10a>¶
土皆作黄金色四生六道一光中狂夫猶自問彌勒我¶
亦當年學空寂一得無心便休息今日親聞誦此經始¶
覺驢乘非端的我亦當年不出户不欲紅塵沾歩武今¶
日親聞誦此經始覺行行皆寳所我亦當年愛吟咏將¶
謂冥搜亂神定今日親聞誦此經何妨筆硯資眞性我¶
亦當年狎兒戲將謂光隂半虚棄今日親聞誦此經始¶
覺聚沙非小事我昔曾游山與水將謂他山非故里今¶
日親聞誦此經始覺山河無寸地我昔心猨未調伏常¶
<pb:KR4h0140_WYG_825-10b>¶
將金鎖虚拘束今日親聞誦此經始覺無物爲拳拲師¶
誦此經經一字字字爛嚼醍醐味醍醐之味珍且美不¶
在唇不在齒只在勞生方寸裏師誦此經經一句句句¶
白牛親動歩白牛之歩疾如風不在西不在東只在浮¶
生日用中日用不知一何苦酒之腸飯之腑長者揚聲¶
喚不迴何異聾何異瞽世人之耳非不聰耳聰特向經¶
中聾世人之目非不明目明特向經中盲合聰不聰合¶
明不明轆轤上下浪死虚生世人縱識師之音誰人能¶
<pb:KR4h0140_WYG_825-11a>¶
識師之心世人縱識師之形誰人能識師之名師名醫¶
王行佛令來與衆生治心病能使迷者醒狂者定垢者¶
凈邪者正凡者聖如是則非但天恭敬人恭敬亦合龍¶
讚詠鬼讚詠佛讚詠豈得背覺合塵之徒不稽首而歸¶
命¶
　元寂¶
元寂俗姓髙居昇元寺保大中授左街僧録内供奉賜¶
紫坐飲酒狂歌落職後醉死于石子岡詩一首¶
<pb:KR4h0140_WYG_825-11b>¶
　　　歌(馬令書云寂日以狂歌為事大醉則十數小/兒隨之行歌于路與羣兒互相應和旁若無)¶
　　　(人/)¶
酒秃酒禿何榮何辱但見衣冠成古丘不見江河變陵¶
谷¶
　若虚¶
若虚南唐僧隱廬山石室李主累徵不就詩三首¶
　　　懐廬山舊隱¶
九疊嵯峨倚著天悔隨寒瀑下巖煙深秋猨鳥來心上¶
<pb:KR4h0140_WYG_825-12a>¶
夜静松杉到眼前書架想遭苔蘚裹石窗應被薜蘿纒¶
一枝笻竹游江北不見爐峰二十年¶
　　　樂仙(一作/真)觀¶
樂氏騎龍上碧天東吳遺宅尚依然悟來大道無多事¶
眞後丹元(一作經/一作丸)不値錢老樹夜風蟲咬葉古垣春雨¶
蘚生甎(一作/氊)松傾鶴(一作/馬)死桑田變(一作/宅)華表歸鄉未¶
有年¶
　　　古鏡¶
<pb:KR4h0140_WYG_825-12b>¶
軒后紅(一作/洪)爐獨鑄成蘚㾗磨落月輪呈萬般物象皆¶
能鑒一箇人心不可明匣内乍開鸞鳳活臺前髙挂鬼¶
神驚百年肝膽堪將比祇怕看頻素髮生¶
　文益¶
文益餘杭人姓魯住金陵清涼寺世稱法眼宗詩一首¶
　　　覩木平和尚¶
木平山裏人貌古年(一作/言)復少相看陌路同論心秋月¶
皎懐(一作/壊)衲線非蠶助歌聲有鳥城闕今日來一謳(一/作)¶
<pb:KR4h0140_WYG_825-13a>¶
(漚/)曾已曉¶
　旡則¶
旡則五代時人爲法眼文益禪師弟子詩三首¶
　　　鷺鷥¶
白蘋紅蓼碧江涯日煖雙雙立睡時願掲金籠放歸去¶
却隨沙鶴鬭輕絲¶
　　　百舌鳥二首¶
千愁萬恨過花時似向春風怨别離若使衆禽俱解語¶
<pb:KR4h0140_WYG_825-13b>¶
一生懐抱有誰知¶
長截隣雞呌五更數般名字百般聲饒伊揺舌先知曉¶
也待青天明即鳴¶
　謙光¶
謙光金陵人素有才辨江南國主禮之詩一首¶
　　　賞牡丹應教¶
擁衲對芳叢由來事不同鬢從今日白花似去年紅艶¶
異隨朝露馨香逐曉風何須對零落然後始知空¶
<pb:KR4h0140_WYG_825-14a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_825-14b>¶
　¶
　¶
　¶
　¶
　¶
　¶
　¶
御定全唐詩卷八百二十五¶
