# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.275429
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷九十七
<pb:KR4h0140_WYG_097-1a>¶
　欽定四庫全書¶
御定全唐詩巻九十七¶
　　沈佺期¶
　　　　陪幸韋嗣立山荘¶
　台階好赤松别業對青峯苑室承三顧花源接九重虹¶
　(一作/龍)旗縈秀木鳳輦拂疎笻逕直(一作/狭)千官擁溪長萬¶
　騎容水堂開禹膳山閣獻堯鍾皇鑑清居逺天文睿奨¶
　濃巖泉他夕(一作/日)夢漁釣往年逢共榮丞相府偏降逸¶
<pb:KR4h0140_WYG_097-1b>¶
　人封(封嗣立為逍遥/公故有末句)¶
　　　　扈従出長安應制¶
　漢宅規模壯周都景命隆西賓讓東主法駕幸天中太¶
　史占星應春官奏日同旌門(一作/旗)起長樂帳殿出新豐¶
　翕習黄山下紆徐清渭東金麾張畫月珠幰戴松(一本/作相)¶
　風是(一作/暑)節嚴陰始寒郊散野蓬薄霜沾上路殘雪繞¶
　離宮賜帛矜耆老褰旒問小童復除恩載洽望秩禮新¶
　崇臣忝承眀召多慙獻賦雄¶
<pb:KR4h0140_WYG_097-2a>¶
　　　初冬従幸漢故青門應制¶
漢王建都邑渭水對青門朝市俱東逝墳陵共北原荒¶
涼蕭相闕蕪沒邵平園全盛今何在英雄難重論故基¶
仍嶽立遺堞尚雲屯當極土㓛壮安知人力煩天逰戒¶
東首懷昔駐龍軒何必金湯固無如道徳藩微臣諒多¶
幸参乗偶殊恩預此陳古事敢奏興亡言¶
　　　昆眀池侍宴應制¶
武帝伐昆眀穿池習五兵水同河漢在館有豫章名我¶
<pb:KR4h0140_WYG_097-2b>¶
后光天徳垂衣文教成黷兵非帝念勞物豈皇情春仗¶
過鯨沼雲旗出鳳城靈魚銜寳躍仙女廢機迎栁拂旌¶
門暗蘭依帳殿生還如流水曲日晚棹歌清(一作/聲)¶
　　　白蓮花亭侍宴應制¶
九日陪天仗三秋幸禁林霜威變綠樹(一作/嶼)雲氣落青¶
岑水殿黄花合山亭絳葉深朱旗夹小徑寳馬駐清潯¶
苑吏收寒果饔人膳野禽承歡不覺暝遥響素秋砧¶
　　　仙蕚池亭侍宴應制¶
<pb:KR4h0140_WYG_097-3a>¶
歩輦尋丹嶂行宫在翠微川長㸔鳥滅谷轉聽猿稀天¶
磴扶階逈雲泉透户飛閒花開石竹幽葉吐薔薇徑狭¶
難留騎亭寒欲進衣白龜来獻夀仙吹返彤闈¶
　　　奉和晦日駕幸昆眀池應制¶
法駕乘春轉神池象漢逥雙星移舊石孤月隱殘灰戰¶
鷁逢時去恩魚望幸来山花緹騎繞堤栁幔城開思逸¶
横汾唱歡留宴鎬杯微臣雕朽質羞覩豫章材¶
　　　奉和聖製幸禮部尚書竇希玠宅¶
<pb:KR4h0140_WYG_097-3b>¶
北闕垂旒暇南宫聽履逥天臨翔鳳轉恩向躍龍開蘭¶
氣薫仙帳榴花引御杯水(一作/日)從金穴吐雲是玉衣来¶
池影揺歌席林香散舞臺不知行漏晚清蹕尚裵徊¶
　　　釣竿篇¶
朝日斂紅煙垂竿向緑川人疑天上坐魚似鏡中懸避¶
檝時驚透猜鉤每誤牽湍危不理轄潭静欲留船釣玉¶
君徒尚徴金我未賢為㸔芳餌下貪得㑹無筌¶
　　　和户部岑尚書参迹樞揆¶
<pb:KR4h0140_WYG_097-4a>¶
大君制六合良佐参萬機大業永開泰臣道日光輝鹽¶
梅和鼎食家聲衆所歸漢章題楚劒鄭武襲緇衣理識¶
當朝逺文華振古希風雲神契合舟檝道心微廟堂喜¶
容與時物逓芳菲御栁垂仙掖公槐覆禮闈昔陪鵷鷺¶
後今望鵾鵬飛徒御清風頌巴歌聊自揮¶
　　　同李舍人冬日集安樂公主山池¶
甞聞天女貴家即帝宫連亭挿宜春果山衝太液泉橋¶
低烏鵲夜臺起鳳皇年故事猶如此新圗更可憐紫巖¶
<pb:KR4h0140_WYG_097-4b>¶
妝閣透青嶂妓樓懸峰奪香爐巧池偷眀鏡圎梅花寒¶
待雪桂葉晩留煙興盡方投轄金聲還復傳¶
　　　酬蘇貟外味道夏晩寓直省中見贈¶
並命登仙閣分曹(一作/宵)直禮闈大官供宿膳侍史䕶朝¶
衣卷㡢天河入開窗(一作當階/又作披庭)月露微小池殘暑退髙¶
樹早(一作/晚)涼歸冠劎無時釋軒車待漏飛眀朝題漢柱¶
三署有光輝¶
　　　和韋舍人早朝¶
<pb:KR4h0140_WYG_097-5a>¶
閶闔連雲起巖廊拂霧開玉珂龍影度珠履雁行来長¶
樂宵鐘盡(一作/徹)眀光曉奏催一經推(一作/傳)舊徳五字擢¶
英才儼若神仙去紛従霄漢逥千春奉休厯分禁喜趨¶
陪¶
　　　自考功貟外授給事中¶
南省推丹地東曹拜(一作/貴)瑣闈恵移雙管筆恩降五時¶
衣出入宜真選遭逢每濫飛器慙公理拙才謝子雲微¶
案牘遺常禮朋僚隔等威上台行揖讓中禁動光輝旭¶
<pb:KR4h0140_WYG_097-5b>¶
日千門起初春八舍歸贈蘭聞宿昔談樹隱芳菲何幸¶
鹽梅處唯憂對問機省躬知任重寧止冒榮非¶
　　　和元舎人萬頃臨池翫月戯為新體¶
春風揺碧樹秋霧巻丹臺復有相宜夕池清月正開玉¶
流含吹(一作/水)動金魄度雲来熠爚光如沸翩翾景若摧¶
半環投積草碎璧聚流杯夜乆平無煥天晴(一作/清)皎未¶
隤鏡将池作匣珠以岸為胎有羙司言暇髙興獨悠哉¶
揮翰初難擬飛名豈易陪夜光殊在握了了見沈灰¶
<pb:KR4h0140_WYG_097-6a>¶
　　　酬楊給事兼(一作/廉)見贈臺(一作/省)中¶
子雲推辨博公理擅詞雄始自尚書省旋聞給事中言¶
従温室祕籍向瑣闈通顧我叨郎署慙無草奏功(一作/工)¶
分曹八舍斷解袂五時空宿昔陪餘論平生頼擊䝉神¶
仙應東掖雲霧限南宫忽枉瓊瑶贈長歌蘭渚風¶
　　　九真山浄居寺謁無礙上人¶
大士生天竺分身化日南人中岀煩惱山下即伽藍小¶
澗香為刹危峯石作龕候禪青鴿乳窺講白猿参藤愛¶
<pb:KR4h0140_WYG_097-6b>¶
雲間壁花憐石下潭泉行幽供好林挂浴衣堪弟子哀¶
無識醫王惜未談機疑聞不二䝉昧即朝三欲究因緣¶
理聊寛放棄慙超然虎溪夕雙樹下虛嵐¶
　　　夜逰¶
今夕重門唘逰春得夜芳月華連晝色燈影雜星光南¶
陌青絲騎東隣紅粉妝管弦遥辨曲羅綺暗聞香人擁¶
行歌路車攅鬬舞塲經過猶未巳鐘鼔出長楊¶
　　　登瀛州南城樓寄逺¶
<pb:KR4h0140_WYG_097-7a>¶
層城起麗譙憑覽出重霄兹地多形勝中天宛寂寥四¶
榮摩鸛鶴百拱厲風颷北際(一作/盡)燕王館東連秦帝橋¶
晴光七郡滿春色兩河遥傲睨非吾土躊躇適逺囂離¶
居欲有贈春草寄長謡¶
　　　塞北二首¶
虜障天驕起秦城地脉分栢壇飛五將梅吹動三軍鋒¶
刃奔濤色旌旗熖火文朔風吹汗漫飄礫灑轒輼海氣¶
如秋雨邊烽似夏雲二庭無嵗月百戰有功勲形影随¶
<pb:KR4h0140_WYG_097-7b>¶
魚貫音書在雁羣歸来拜天子凱樂助南薫¶
胡騎犯邊埃風従丑上来五原烽火急六郡羽書催氷¶
壮飛狐冷霜濃候雁哀将軍朝授鉞戰士夜銜枚紫塞¶
金河裏蔥山鐵勒隈蓮花秋劒發桂葉曉旗開秘畧三¶
軍動妖氛百戰摧何言投筆去終作勒銘囬¶
　　　李貟外秦援宅觀妓¶
盈盈粉署郎五日宴春光選客虚前館徴聲徧後堂玉¶
釵翠羽飾羅袖鬱金香拂黛随時廣挑鬟出意長囀歌¶
<pb:KR4h0140_WYG_097-8a>¶
遥合態度舞暗成行巧落梅庭裏斜光暎曉妝¶
　　　送韋商州弼¶
㑹府應文昌商山鎮國陽聞君監郡史蹔罷尚書郎王¶
事嗟相失人情貴不忘累年同畫省四海接文塲㸃翰¶
芳春色傳杯眀月光故交従此去遥憶紫芝香¶
　　　夏日梁王席送張岐州¶
秦雞常下雍周鳳昔鳴岐此地推雄撫惟良寄在斯家¶
傳七豹貴人擅八龍竒髙傳生光彩長林歎别離天人¶
<pb:KR4h0140_WYG_097-8b>¶
開祖席朝宷候征麾翠帟當郊敞彤幨向野披芃芃秋¶
麥盛苒苒夏條垂奏計何時入台階望羽儀¶
　　　夏日都門送司馬貟外逸客孫貟外佺北征(時/相)¶
　　　(王為元帥魏大/夫元忠為副)¶
二庭追虜騎六月動周師廟畧天人授軍麾相國持復¶
言徴二妙才命(一作/令)重當時畫省連征槖横門共别詞¶
雲迎出塞馬風巻度河旗計日方夷㓂旋聞杕杜詩¶
　　　送盧管記仙客北伐¶
<pb:KR4h0140_WYG_097-9a>¶
羽檄西北飛交城日夜圍廟堂盛徴選戎幕生光輝雁¶
行度函谷馬首向金微湛湛山川暮蕭蕭涼氣稀餞途¶
予憫黙赴敵子英威今日楊朱淚無將灑鐵衣¶
　　　移禁司刑¶
疇昔参鄊賦中年忝吏途丹唇曾學史白首不成儒天¶
子開昌籙羣生偶大爐散材仍葺厦弱羽遽搏扶寵邁¶
乘軒鶴榮過食稻鳬何功逰畫省何徳理黄樞弔影慙¶
非據傾心事逺圗盗泉寜止渇惡木匪投軀任直翻多¶
<pb:KR4h0140_WYG_097-9b>¶
毁安身遂少徒一朝逢糺謬三省竟無虞白簡初心屈¶
黄紗(一作/沙)始望孤患平終不怒持劾每相驅埋劎誰當¶
辨偷金以自誣誘言雖委答流議亦真符首夏方憂圄¶
髙秋獨向隅嚴城㸔熠燿圜户對蜘蛛累餉唯妻子披¶
寃是友于物情牽倚伏人事限榮枯門客心誰在隣交¶
迹倘無撫襟雙涕落危坐日憂趨聖㫖垂明徳寃囚豈¶
濫誅㑹希恩免理終望罪矜愚司宼宜哀獄台庭幸恤¶
辜漢皇虚詔上容有報恩珠¶
<pb:KR4h0140_WYG_097-10a>¶
　　　入鬼門闗¶
昔傳瘴江路今到鬼門闗土地無人老流移㡬客還自¶
従别京洛頽鬢與衰顔夕宿含沙裏晨行岡路間馬危¶
千仭谷舟險萬重灣問我投何地西南盡百蠻¶
　　　三日獨坐驩州思憶舊逰¶
兩京多節物三日㝡遨逰麗日風徐巻香塵雨暫收紅¶
桃初下地綠栁半垂溝童子成春服宫人罷射鞲禊堂¶
通漢苑解席繞秦樓束晳言談妙張華史漢遒無亭不¶
<pb:KR4h0140_WYG_097-10b>¶
駐馬何浦不横舟舞籥千門度帷屏百道流金丸向鳥¶
落芳餌接魚投濯穢憐清淺迎祥樂獻酬靈芻陳欲棄¶
神藥曝應休誰念招䰟節飜為禦魅囚朋従天外盡心¶
賞日南求銅柱威丹徼朱崖鎮火陬炎蒸連曉夕瘴癘¶
滿冬秋西水何時貸南方詎可留無人對爐酒寜緩去¶
鄊憂¶
　　　從驩州廨宅移住山間水亭贈蘇使君¶
遇坎即乘流西南到火洲鬼門應苦夜瘴浦不宜秋嵗¶
<pb:KR4h0140_WYG_097-11a>¶
貸胸穿老朝(一作/宵)飛鼻飲(一作/斂)頭死生離骨肉榮辱間¶
朋逰棄置一身在平生萬事休鷹鸇遭誤逐豺虎怯真¶
投憶昨京華子傷今邊地囚碩陪鸚鵡樂希並鷓鴣留¶
日月渝鄊思煙花換客愁幸逢蘇伯玉囬借水亭幽山¶
柏張青盖江蕉卷綠油乘閒無火宅因放有漁(一作/虚)舟¶
適越心當是居夷迹可求古来堯禪舜何必罪驩兜¶
　　　赦到不得歸題江上石¶
家住東京裏身投南海西風烟萬里隔朝夕㡬行啼聖¶
<pb:KR4h0140_WYG_097-11b>¶
主謳歌洽賢臣法令齊忽聞銅柱使走馬報金雞棄市¶
沾皇渥投荒漏紫泥魂疲山鶴路心醉站鳶溪天鑒誅¶
元惡宸慈恤逺黎五方思寄刃萬姓喜然臍自幼輸丹¶
懇何甞玷白圭承言竄遐魅雪枉間深狴墳壠無由謁¶
京華豈重躋炎方誰謂廣地盡覺天低百卉雜殊怪昆¶
蟲理賴暌閉藏元不蟄揺落反生荑瘧瘴因兹苦窮愁¶
益復迷火雲蒸毒霧陽雨濯隂霓周乘安交趾王恭輯¶
畫題少寛窮涸鮒猶愍觸藩羝配宅隣州廨斑苗接野¶
<pb:KR4h0140_WYG_097-12a>¶
畦山空聞鬬象江静見㳺犀翰墨思諸季裁縫憶老妻¶
小兒應離褓㓜女未攀筓夢蝶翻無定蓍龜詎有倪誰¶
䏻竟此曲曲盡氣酸嘶¶
　　　答魑魅代書寄家人¶
魑魅来相問君何失帝鄊龍鍾辭北闕蹭蹬守南荒覽¶
鏡憐雙鬢沾衣惜萬行抱愁那去國将老更垂裳影答¶
余他嵗恩私宦洛陽三春給事省五載尚書郎黄閤逰¶
鸞署青縑御史香扈廵行太液陪宴坐眀光渭北昇髙¶
<pb:KR4h0140_WYG_097-12b>¶
苑河南祓禊場煙花恒獻賦泉石每稱觴暇日従休澣¶
髙車暎道傍迎賓就丞相選士謁昭王侍寵言猶得承¶
歡謂不忘一朝貽厚譴五宅竟同防兇竪曾驅策權豪¶
豈易當欵顔因侍従接武在文章且懼威非贙寜知心¶
是狼身猶納履誤情為覆㿽傷可歎緣成業非闗行昧¶
藏喜逢今改旦正朔復歸唐河䜟隨龍馬天書逐鳳皇¶
朝容欣舊則宸化美初綱告善雕旌建收寃錦斾張宰¶
臣更獻納郡守各眀揚禮樂移三統舟車㑹八方雲沙¶
<pb:KR4h0140_WYG_097-13a>¶
降白遂秦隴獻燒當三赦重天造千推極國詳大招思¶
復楚于役限維桑漲海縁真臘崇山壓古棠雕題飛棟¶
宇儋耳間衣裳伏枕神餘劣加餐力未強空庭逰翡翠¶
窮巷倚桄榔緣體分殊昔回眸宛異常吉凶恒委鄭年¶
夀㑹詢唐家本傳清白官移重挂牀上京無薄産故里¶
絶窮莊碧玉先時費蒼頭此自將興言歎家口何䖏待¶
贏糧計吏従都出傳聞大小康降除沾二弟離拆巳三¶
房劒外懸銷骨荆南預斷腸音塵黄耳間夢想白睂良¶
<pb:KR4h0140_WYG_097-13b>¶
復此單栖鶴銜雛碩逺翔何堪萬里外雲海巳溟茫戚¶
屬甘胡越聲名任粃糠由来休憤命命也信蒼蒼獨坐¶
尋周易清晨詠老荘此中因悟道無問入猖狂¶
　　　度安海入龍編¶
我来交趾郡南與貫胸連四氣分寒少三光置日偏尉¶
佗曽馭國翁仲乆逰泉邑屋遺甿在魚鹽舊産傳越人¶
遥捧翟漢將下㸔鳶北斗崇山挂南風漲海牽别離頻¶
破月容鬢驟催年昆弟推由命妻孥割付縁夢来魂尚¶
<pb:KR4h0140_WYG_097-14a>¶
擾愁委疾空纒虚道崩城淚眀心不應天¶
　　　従崇山向越常(并序裳常/一作)¶
　　按九真圗崇山至越常四十里杉谷起古崇山竹¶
　　溪従道眀國来於崇山北二十五里合水欹缺藤¶
　　竹眀昧有三十峯夹水直上千餘仭諸仙窟宅在¶
　　焉¶
朝發崇山下暮坐越常隂西從杉谷度北上竹溪深竹¶
溪道眀水杉谷古崇岑差池将(一作/疑)不合繚繞復相尋¶
<pb:KR4h0140_WYG_097-14b>¶
桂葉藏金嶼藤花閉石林天窗虚的的雲竇下沈沈造¶
化功偏厚真仙跡每臨豈徒探怪異聊欲緩歸心¶
　　　哭蘇睂州崔司業二公(并序/)¶
　　同時郎裴懐古者作牧潭府神龍三年秋八月佺¶
　　期承恩北歸途中覯止訪及故舊知睂州蘇使君¶
　　味道國子崔司業融馳旋間相次而逝蘇往任鳳¶
　　閣侍郎佺期忝通事舍人崔重為鳳閣舍人佺期¶
　　又遷給事並銜疇昔之眷俱荷提奨之恩前年負¶
<pb:KR4h0140_WYG_097-15a>¶
　　譴南荒二公先移官守迨此㓙問情復何堪所恨¶
　　遷竄有期行邁在逺哀不展舊禮不申悲流慟斯¶
　　文冀通幽路¶
渙汗天中發伶俜海外旋長沙遇太守問舊㡬人全國¶
寳亡雙傑天才喪兩賢大名齊弱嵗髙徳並中年禮樂¶
羊叔子文章王仲宣(一作風鑑王夷/甫文章謝恵連)相看尚𤣥鬢相次¶
入黄泉流放蠻陬濶鄊闗帝里偏親朋雲霧擁生死嵗¶
時傳崔昔揮宸翰蘇甞濟巨川絳衣陪下列黄閤謬差¶
<pb:KR4h0140_WYG_097-15b>¶
肩及此俱𡨕昧云誰叙播遷隼輿(一作旟/又作旗)懐舊轍鱣館¶
想虚筵家愛方休杵皇慈更撤縣銘旌西蜀路騎吹北¶
邙田隴樹應秋矣江帆故(一作/固)杳然罷琴眀月夜留劒¶
白雲天涕泗湘潭水淒涼衡嶠煙古来修短分神理竟¶
難筌¶
　　　哭道士劉無得¶
聞有𤣥都客成仙不易祈蓬莱向清淺桃杏欲芳菲縮¶
地黄泉出昇天白日飛少微星夜落髙掌露朝晞吐甲¶
<pb:KR4h0140_WYG_097-16a>¶
龍應出銜符鳥自歸國人思負局天子惜被(一作/披)衣花¶
月留丹洞琴笙閣(一作/下)翠微嗟来子桑扈爾獨返於㡬¶
　　　寒食¶
普天皆滅熖匝地盡藏煙不知何䖏火来就客心然¶
　　　囬波詞¶
回波爾時佺期流向嶺外生歸身名已䝉齒錄袍笏未¶
復牙緋¶
　　　上巳日祓禊渭濱應制¶
<pb:KR4h0140_WYG_097-16b>¶
寳馬香車清渭濱紅桃碧栁禊堂春皇情尚憶垂竿佐¶
天祚(一作/瑞)先呈捧劒人¶
　　　奉和幸韋嗣立山荘應制¶
東山朝日翠屏開北闕晴空綵仗来喜遇天文七曜動¶
少微今夜近(一作/入)三台¶
　　　夜宴安樂公主宅¶
濯龍門外主家親鳴鳳樓中天上人自有金杯迎甲夜¶
還将綺席代(一作/發)陽春¶
<pb:KR4h0140_WYG_097-17a>¶
　　　苑中遇雪應制¶
北闕彤雲掩曙霞東風吹雪舞仙(一作/山)家瓊章定少千¶
人和銀𣗳長芳六出花¶
　　　餞唐永昌(一作餞唐郎/中洛陽令)¶
洛陽舊有(一作/出)神眀宰輦轂由来天地中餘邑政成何¶
足貴因君取則四方同¶
　　　獄中聞駕幸長安二首¶
傳聞聖㫖向秦京誰念羈囚滯洛城扈従由来是方朔¶
<pb:KR4h0140_WYG_097-17b>¶
為申冤氣在長平¶
無事今朝来下獄誰期十月是(一作/見)横(一作/黄)河君㸔鷹¶
隼俱堪(一作罷/又作能)擊為報蜘蛛收網羅¶
　　　邙山¶
北邙山上列墳塋萬古千秋對洛城城中日夕歌鐘起¶
山上唯聞松栢聲¶
　　　句¶
周原五稼起雲海百川歸願此零陵燕長随征斾飛(春/雨)¶
<pb:KR4h0140_WYG_097-18a>¶
　(詩/式)¶
　¶
　¶
　¶
　¶
　¶
　¶
　¶
<pb:KR4h0140_WYG_097-18b>¶
　¶
　¶
　¶
　¶
　¶
　¶
　¶
御定全唐詩卷九十七¶
