# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:03.041816
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百六十九
<pb:KR4h0140_WYG_769-1a>¶
　欽定四庫全書¶
御定全唐詩巻七百六十九¶
　　鄭軌(詩一首里以下無/世次爵  可考)¶
　　　　觀兄弟同夜成婚¶
　棠棣開雙蕚夭桃照兩花分庭含佩響隔扇偶妝華迎¶
　風俱似雪映綺共如霞今宵二神女并在一仙家¶
　　劉戩(詩一/首)¶
　　　　夏彈琴(一作劉希戩詩/一作劉希夷詩)¶
<pb:KR4h0140_WYG_769-1b>¶
　碧山本岑寂素琴何清幽弹為風入松崖谷颯已秋庭¶
　鶴舞白雪泉魚躍洪流予欲娛世人明月難暗投感歎¶
　未終曲淚下不可收嗚呼鍾子期零落歸荒丘死而若¶
　有知魂兮從我游¶
　　楊齊哲(詩一/首)¶
　　　　過函谷闗¶
　地險崤函北途經分陕東逶迤衆山盡荒凉古塞空河¶
　光流曉日樹影散朝風聖徳今無外何處是闗中¶
<pb:KR4h0140_WYG_769-2a>¶
　劉夷道(詩一/首)¶
　　　傷死奴¶
丹籍生涯淺黄泉歸路深不及江陵樹千秋長作林¶
　楊希道(詩五/首)¶
　　　侍宴賦得起坐弹鳴琴二首(此下俱互見/楊師道集)¶
北林鵲夜飛南軒月初進調絃發清徵蕩心祛褊恡變¶
作離鴻聲還入思歸引長歎未終極秋風飄素鬢¶
絲傳園客意曲奏楚妃情罕有知音者空勞流水聲¶
<pb:KR4h0140_WYG_769-2b>¶
　　　詠琴¶
久擅龍門質孤竦嶧陽名齊蛾初發弄趙女正調聲嘉¶
客勿遽反繁絃曲未成¶
　　　詠笙¶
短長插鳯翼洪細摹鸞音能令楚妃歎復使荆王吟切¶
切孤竹管来應雲和琴¶
　　　詠舞¶
二八如同雪三春類早花分行向燭轉一種逐風斜¶
<pb:KR4h0140_WYG_769-3a>¶
　王勣(詩三/首)¶
　　　詠妓(此下詩俱互/見王績集)¶
妖姬飾靚妝窈窕出蘭房日照當軒影風吹滿路香早¶
時歌扇薄今日舞衫長不應令曲誤持此試周郎¶
　　　益州城西張超亭觀妓¶
落日明歌席行雲逐舞人江前飛暮雨梁上下輕塵冶¶
服看疑畫妝臺望似春高車勿遽返長袖欲相親¶
　　　辛司法宅觀妓¶
<pb:KR4h0140_WYG_769-3b>¶
南國佳人至北堂羅薦開長裙隨鳯管促柱送鸞杯雲¶
光身後落雪態掌中回到愁金谷晩不怪玉山頺¶
　郭恭(詩一/首)¶
　　　秋池一枝蓮¶
秋至皆零落凌波獨吐紅託根方得所未肯即隨風¶
　張烜(詩一/首)¶
　　　婕妤怨¶
賤妾裁紈扇初揺明月姿君王看舞席坐起秋風時玉¶
<pb:KR4h0140_WYG_769-4a>¶
樹清御路金陳翳垂絲昭陽無分理愁寂任前期¶
　張修之(詩一/首)¶
　　　長門怨(一作張/循之詩)¶
長門落景盡洞房秋月明玉階草露積金屋網塵生妾¶
妒今應改君恩昔未平寄語臨卭客何時作賦成¶
　梁獻(詩一/首)¶
　　　王昭君¶
圖畫失天真容華坐誤人君恩不可再妾命在和親淚¶
<pb:KR4h0140_WYG_769-4b>¶
㸃闗山月衣銷邉塞塵一聞陽鳥至思絶漢宫春¶
　符子珪(詩一/首)¶
　　　芳樹¶
芳樹宜三月曈曈艷綺年香交珠箔氣陰占緑庭烟小¶
葉風吹長繁花露濯鮮遂令穠李貎折取簮花鈿¶
　李何(詩一/首)¶
　　　觀妓¶
向晩小乗遊朝来新上頭從来許長袖未有客難留¶
<pb:KR4h0140_WYG_769-5a>¶
　鄭鏦(詩四/首)¶
　　　邯鄲俠少年¶
夜渡濁河津衣中劔滿身兵符刼晉鄙匕首刺秦人執¶
事非無膽髙堂念有親昨縁秦苦趙來往大梁頻¶
　　　玉階怨¶
昔日同飛燕今朝似伯勞情深爭擲果寵罷怨殘桃别¶
殿春心斷長門夜樹髙雖能不自悔誰見舊衣褒¶
　　　媫妤怨¶
<pb:KR4h0140_WYG_769-5b>¶
南國承歡日東方候暁時那能妒褒姒祇愛笑唐兒寳¶
葉隨雲髻珠絲鍜履綦不知飛燕意何事苦相疑¶
　　　入塞曲¶
留滯邉庭乆歸思嵗月賖黄雲同入塞白首獨還家宛¶
馬隨秦草胡人問漢花還傷李都尉獨自沒黄沙¶
　紇干著(詩四/首)¶
　　　賞殘花¶
零落多依草芳香散著人低簷一枝在猶占滿堂春¶
<pb:KR4h0140_WYG_769-6a>¶
　　　古仙詞¶
珠幡絳節曉霞中漢武清齋待少翁不向人間戀春色¶
桃花自滿紫陽宫¶
　　　感春詞¶
未得鳴珂謁漢宫江頭寂寞向春風悲歌一曲心應醉¶
萬葉千花淚眼中¶
　　　㶚上¶
鳴鞭晩日禁城東渭水晴烟㶚㟁風都傍栁陰回首望¶
<pb:KR4h0140_WYG_769-6b>¶
春天樓閣五雲中¶
　李習(詩一/首)¶
　　　凌雲寺¶
古寺臨江間碧波石梯深入白雲窠僧禪寂寂無人跡¶
滿地落花春又過¶
　顔舒(詩一/首)¶
　　　鳳棲(一作/樓)怨¶
佳人名莫愁珠箔上花鉤清鏡鴛鴦匣新妝翡翠樓𢷬¶
<pb:KR4h0140_WYG_769-7a>¶
衣明月夜吹管白雲秋惟恨金吾子年年向隴頭¶
　朱絳(詩一/首)¶
　　　春女怨¶
獨坐紗窓刺繡遲紫荆花下囀黄鸝欲知無限傷春意¶
盡在停針不語時¶
　徐璧(詩一/首)¶
　　　失題¶
雙燕今朝至何時發海濵窺簷向人語(一作窺人/向簷語)如道¶
<pb:KR4h0140_WYG_769-7b>¶
故鄉春¶
　徐安期(詩一/首)¶
　　　催妝¶
傳聞燭(一作/燈)下調紅粉明鏡臺前别作春不湏面上(一/作)¶
(滿/面)渾妝却留著雙眉待畫人¶
　裵延(詩一/首)¶
　　　隔壁聞奏伎(一作陳/蕭琳詩)¶
徒聞管絃切不見舞腰回頼有歌梁合塵飛一半来¶
<pb:KR4h0140_WYG_769-8a>¶
　　　詠翦花¶
花寒未聚蝶色豓已驚人懸知陌上栁應妒手中春¶
　陳述(詩一/首)¶
　　　歎美人照鏡¶
挿花枝共動含笑靨俱生衫分兩處色(一作/彩)釧響一邉¶
聲就中還妒影恐奪可憐名¶
　朱琳(詩一/首)¶
　　　開緘怨¶
<pb:KR4h0140_WYG_769-8b>¶
夫壻邉庭乆幽閨恨幾重玉琴知別日金鏡識愁容嬾¶
寄雲中服慵開海上封年年得衣慣且試莫裁縫¶
　謝陶(詩一/首)¶
　　　雜言¶
天不與人言禍福能自至水火雖活人暫不得即死蹈¶
之㷊斯須憑之溺容易水火與禍福豈有先言耳¶
　何贊(詩一/首)¶
　　　書事¶
<pb:KR4h0140_WYG_769-9a>¶
　果决生涯向路中西投知已話從容雲遮劒閣三千里¶
　水隔瞿塘十二峰闊歩文翁坊裏月閑尋杜老宅邉松¶
　到頭須卜林泉隠自愧無能繼臥龍¶
　　解彦融(詩一/首)¶
　　　　鴈塔(開元八年清河傅/巖題此詩於鴈塔)¶
　崢嶸徹倒景刻峭俯無地勇進攀有縁即嶮恐迷墜窅¶
　然喪五藴蠢爾懷萬類實際㒺他尋波羅必可致南山¶
　繚上苑祇樹連巖翠北斗臨帝城扶宫切太清餐和裨¶
<pb:KR4h0140_WYG_769-9b>¶
　日用味道懿天明緑野冷風浹紫微佳氣晶馴禽演法¶
　要忍草藉經行本願從兹適方知物世輕¶
　¶
　¶
　¶
　¶
　¶
御定全唐詩巻七百六十九¶
