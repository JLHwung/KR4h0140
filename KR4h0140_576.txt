# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:54.066366
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百七十六
<pb:KR4h0140_WYG_576-1a>¶
　欽定四庫全書¶
御定全唐詩巻五百七十六¶
　　温庭筠¶
　　　　蘭塘詞¶
　塘水汪汪鳬唼喋憶上江南木蘭檝繡頸(一作/領)金鬚蕩¶
　倒光團團皺綠雞頭葉露凝荷巻珠淨圓紫菱刺短浮¶
　根纒(一作綿/一作鮮)小姑歸晩紅妝淺鏡裏芙蓉照水鮮東溝¶
　潏潏(一作/繘繘)勞迴首欲寄一杯瓊液酒知道無郎却有情¶
<pb:KR4h0140_WYG_576-1b>¶
　長教月照相思栁¶
　　　　晚歸曲¶
　格格水禽飛帶波孤光斜起夕陽多湖西山淺似相笑¶
　菱刺惹衣攢黛蛾青絲繫船(一作/舟)向江木(一作/水)蘭芽出¶
　土吳江曲水極晴揺泛&KR1527;紅草平春染煙綿綠玉鞭騎¶
　馬楊叛(一作/白玉)兒刻金作鳳光參差丁丁暖漏滴花影催¶
　入景陽人不知彎堤弱栁遥相矚雀扇團(一作/圓)圓掩香¶
　玉蓮塘艇子歸不歸(一作/得)栁暗桑穠聞布榖¶
<pb:KR4h0140_WYG_576-2a>¶
　　　故城曲¶
漠漠沙堤煙堤西雉子斑雉聲何角角(音/谷)麥秀桑隂閒¶
遊絲蕩平綠明滅時相續白馬金絡頭東風故城曲故¶
城殷貴嬪曽占未來(一作/央)春自從香骨化飛作馬蹄塵¶
　　　昆明池(一作/治)水戰詞¶
汪汪積水光連(一作/連碧)空重疊細紋晴漾(一作滶一/作交㶑)紅赤¶
帝龍孫鱗甲怒臨流一盻(一作/時)生陰風鼉鼓三聲報天¶
子雕旌(一作/旗)獸艦凌波起雷吼濤驚白石(一作/若)山石鯨¶
<pb:KR4h0140_WYG_576-2b>¶
眼裂蟠蛟死溟(一作/滇)池海浦俱(一作/浪相)喧豗青幟白旌(一/作)¶
(青翰/畵鷁)相次來箭羽槍纓三百萬踏翻西海生塵埃茂陵¶
仙去菱花老唼唼遊魚近煙島𣺌莽殘陽釣艇歸綠頭¶
江鴨眠沙草¶
　　　謝公墅歌¶
朱雀航南繞香陌謝郎東墅連春碧鳩眠髙栁日方融¶
綺榭飄颻紫庭客文楸方罫花參差心陣未成星滿池¶
四座無喧梧竹靜金蟬玉柄俱持(一作/支)頤對局含情(一/作)¶
<pb:KR4h0140_WYG_576-3a>¶
(嚬/)見千里都城已得長虵尾江南王氣繫疎襟未許苻¶
堅過淮水¶
　　　罩魚歌(雜言/)¶
朝罩罩城南(一作/東)暮罩罩城西兩槳鳴幽幽蓮子相髙¶
低持罩入深水金鱗大如手魚尾迸圓波千珠落湘藕¶
風颸颸雨離離菱尖茭刺(一作菱茭/刺三字句)鸂鶒飛水連網眼¶
白如影淅瀝篷聲寒㸃微楚岸有花花蓋屋金塘栁色¶
前溪曲悠溶(一作/悠)杳若去無窮五色澄潭鴨頭綠¶
<pb:KR4h0140_WYG_576-3b>¶
　　　春洲曲¶
韶光染色如蛾翠綠濕紅鮮水容媚蘇小慵多蘭渚閒¶
融融浦日鵁鶄寐紫騮蹀躞金銜嘶岸上揚鞭煙草迷¶
門外平橋連栁堤歸來晚樹黄鶯啼¶
　　　臺城曉朝曲¶
司馬門前火(一作/栁)千炬闌干星(一作/北)斗天將曙朱網龕¶
鬖(一作/驂)丞相車曉隨疊鼓朝天去博山鏡樹香䒠茸褭¶
褭浮航金畫龍大江歛勢避辰極兩(一作/䨇)闕深嚴煙翠¶
<pb:KR4h0140_WYG_576-4a>¶
濃¶
　　　走馬樓三更曲¶
春姿暖氣昬神沼李樹拳枝紫芽小玉皇夜入未央宫¶
長火千條照棲鳥馬過平橋通畫堂虎幡(一作/蟠)龍㦸風¶
飄(一作/悠)揚簾間(一作/前)清唱報寒㸃丙舍無人遺燼香¶
　　　逹摩(一作/磨)支曲(雜言/)¶
擣麝成塵香不滅抝蓮作寸絲難絶紅涙文姬洛水春¶
白頭蘓武天山雪君不見無愁髙緯花漫漫漳浦宴餘¶
<pb:KR4h0140_WYG_576-4b>¶
清露寒一旦臣僚共囚虜欲吹𦍑管先汍瀾舊臣頭鬢¶
霜華(一作/雪)早可惜雄心醉中老萬古春歸夢不歸鄴城¶
風雨連天草¶
　　　陽春曲¶
雲母空牕曉煙薄香昬龍氣凝暉閣霏霏霧雨杏花天¶
簾外春威(一作/寒)著羅幕曲䦨伏檻金麒麟沙苑芳郊連¶
翠茵廏馬何能嚙芳草路人不敢隨流塵¶
　　　湘東宴曲¶
<pb:KR4h0140_WYG_576-5a>¶
湘東夜宴金貂人楚女含情嬌翠嚬玉管将吹挿鈿帶¶
錦囊斜拂雙麒麟重城漏斷孤帆去唯恐瓊籖報天曙¶
萬户沈沈碧樹圓雲飛雨散知何處欲上香車俱脉脉¶
清歌響斷銀屛隔堤外紅塵蠟(一作/蜜)炬歸樓前澹月連¶
江白¶
　　　東郊行¶
鬭鷄臺下東西道栁覆班騅蝶縈草坱靄韶容鏁澹愁¶
青筐葉盡蠶應(一作/春蠶)老綠渚幽香生(一作/注)白蘋差差小¶
<pb:KR4h0140_WYG_576-5b>¶
浪吹魚鱗王孫騎馬有歸意(一作/思)林彩着空(一作/空中)如細¶
塵安得人(一作/一)生各相守燒船破棧休馳(一作/狂)走世上¶
方(一作/多)應無别離路傍更長千株栁¶
　　　水仙謡¶
水客夜騎紅鯉魚赤鸞雙鶴蓬瀛書輕塵不起雨新霽¶
萬里孤光含碧虗露魄(一作/冕)冠輕見雲髪寒絲七炷(一/作)¶
(柱/)香泉咽夜深天碧亂山姿光碎平(一作/玉)波滿船月¶
　　　東峯歌¶
<pb:KR4h0140_WYG_576-6a>¶
錦礫潺湲玉溪水曉來微雨藤(一作/蕉)花紫冉冉山鷄紅¶
尾長一聲樵斧驚飛起松刺梳(一作/流)空石差齒煙香風¶
軟人參蘂陽崖一夢伴雲根仙菌靈芝夢魂裏¶
　　　㑹昌丙寅豐歳歌(雜言/)¶
丙寅歳休牛馬風如吹煙日如渥赭九重天子調天下¶
春綠將年到西野西野翁生兒童門前好樹青䒠茸䒠¶
茸單衣麥田路村南娶婦桃花紅新姑車右(一作/石)及門¶
柱粉項(一作/頸)韓憑雙扇中喜氣自能成歳豐農祥爾物¶
<pb:KR4h0140_WYG_576-6b>¶
(一作/勿)來爭功¶
　　　碌碌古詞¶
左亦不碌碌右亦不碌碌野草自(一作著/一作白)根肥羸牛生¶
健犢融蠟作杏蔕男兒不戀家春風破紅意女頰如桃¶
花忠言未(一作/不)見信巧語翻咨嗟一鞘無(一作/沒)兩刃(一/作)¶
(刀/)徒勞油壁車¶
　　　春野行(雜言/)¶
草淺淺春如剪花壓李娘愁飢蠶欲成繭東城年少(一/作)¶
<pb:KR4h0140_WYG_576-7a>¶
(少/年)氣堂堂金丸驚起雙鴛鴦含羞更問衛公子月到枕¶
前(一作/邉)春夢長¶
　　　醉歌¶
簷栁初黄燕新(一作/初)乳曉碧芊綿過微雨樹色深含臺¶
榭情鶯聲巧作煙花主錦袍公子陳杯觴撥醅百甕春¶
酒香入門下馬問誰在降堦握手登華堂臨邛美人連¶
山睂低抱琵琶含怨思朔風繞指我先笑明月入懷君¶
自知勸君莫惜金(一作/芳)樽酒年少須㬰如覆手辛勤到¶
<pb:KR4h0140_WYG_576-7b>¶
老慕簞瓢於我悠悠竟何有洛陽盧仝(一作/生)稱文房妻¶
子脚禿舂黄糧阿耋光顔不識字指麾豪&KR1441;如驅羊天¶
犀壓斷朱鼹(一作/鼷)鼠瑞錦驚飛金鳯皇其餘豈足霑牙¶
齒欲用何能報天子駑馬垂頭搶暝塵驊騮一日行千¶
里但有沈冥醉客家支頤瞪目持流霞唯恐南園風雨¶
落(一作/作)碧蕪狼籍棠梨花¶
　　　江南曲¶
妾家白蘋浦日上芙蓉檝軋軋揺槳聲移舟入茭葉溪¶
<pb:KR4h0140_WYG_576-8a>¶
長茭葉深作底難相尋避郎郎不見鸂鶒自浮沈拾萍¶
萍無根採蓮蓮有子不作浮萍生寧爲(一作/作)藕花死岸¶
傍騎馬郎烏帽紫遊韁含愁復含笑回首問横塘妾住¶
金陵浦(一作/歩)門前朱雀航流蘓持作帳芙蓉持作梁出¶
入金犢幰兄弟侍中郎前年學歌舞定得郎相許連娟¶
睂繞山依約腰如杵(一作/栁)鳯管悲若咽鸞弦嬌欲語扇¶
薄露紅鉛羅輕壓金縷明月西南樓珠簾瑇瑁鉤横波¶
巧能(一作/相)笑彎蛾不識愁花開子留樹草長根依土早¶
<pb:KR4h0140_WYG_576-8b>¶
(一作/上)聞金溝逺底事歸郎許不學楊白花(一作楊花白/一作閨中婦)¶
朝朝淚如雨¶
　　　堂堂(一作/錢唐)曲¶
錢唐岸上春如織淼淼寒潮帶晴色淮南遊客馬連(一/作)¶
(頻/)嘶碧草迷人歸不得風飄客意(一作/思)如吹煙纖指殷¶
勤傷雁弦一曲堂堂紅燭筵長(一作/金)鯨瀉酒如飛泉¶
　　　惜春詞¶
百舌問花花不語低迴似恨横塘雨蜂爭粉蘂蝶分香¶
<pb:KR4h0140_WYG_576-9a>¶
不似垂楊惜金縷願君(一作/言)留得長妖韶莫逐東風還¶
蕩揺秦女含嚬向煙月愁紅帶露空迢迢(一作/寥寥)¶
　　　春愁曲¶
紅絲穿露珠簾冷百尺啞啞下纖綆逺翠愁山入臥屏¶
兩重雲母空烘影凉簪墜髪春眠重玉兔煴香(一作/氤氲)栁¶
如夢錦疊空牀委墮(一作/墜)紅颸颸掃尾雙金鳯蜂喧蝶¶
駐俱(一作/戲)悠揚栁拂赤欄纖草長覺後梨花委平綠春¶
風和雨吹池塘¶
<pb:KR4h0140_WYG_576-9b>¶
　　　蘇小小歌¶
買蓮莫破劵買酒莫解金酒裏春容抱離恨水中蓮子¶
懷芳心吳宫女兒腰似束家在(一作/住)錢唐小江曲一自¶
檀郎逐便風門前春水年年綠¶
　　　春江花月夜詞¶
玉樹歌闌海雲黒花庭忽作青蕪國秦淮有水水無情¶
還向金陵漾春色楊家二世安九重不御華芝嫌六龍¶
百幅錦帆風力滿連天展盡金芙蓉珠翠丁星復明滅¶
<pb:KR4h0140_WYG_576-10a>¶
龍頭劈浪哀笳發千里涵空澄(一作/照)水魂萬枝破鼻飄¶
(一作/團)香雪漏轉霞髙滄海西頗黎(一作/玻璃)枕上聞天鷄蠻¶
弦代寫(一作/雁)曲如語一醉昬昬天下迷四方傾(一作/澒)動¶
煙(一作/風)塵起猶在濃香(一作/團)夢魂裏後主荒宫有曉鶯¶
飛來只隔西江水¶
　　　懊惱曲¶
藕絲作線難勝鍼蘂粉染黄那得深玉白蘭芳不相顧¶
青(一作紅/一作倡)樓一笑輕千金莫言自古皆如此健劒刜鐘¶
<pb:KR4h0140_WYG_576-10b>¶
鉛繞指三秋庭綠盡迎霜惟有荷花守紅死廬(一作/西)江¶
小吏朱斑輪栁縷吐芽香玉春(一作/新)兩股金釵已相許¶
不令獨作空成(一作/城)塵悠悠楚水流如馬恨紫愁紅滿¶
平野野土千年怨不平至今燒作鴛鴦瓦¶
　　　三洲詞¶
團圓(一作/□)莫作波中月潔白莫(一作/無)爲枝上雪月隨波¶
動碎潾潾雪似梅花不堪折李娘十六青絲髪畫帶雙¶
花爲君結門前有路輕(一作/生)别離唯(一作/只)恐歸來舊香¶
<pb:KR4h0140_WYG_576-11a>¶
　滅¶
　¶
　¶
　¶
　¶
　¶
　¶
　¶
<pb:KR4h0140_WYG_576-11b>¶
　¶
　¶
　¶
　¶
　¶
　¶
　¶
御定全唐詩巻五百七十六¶
