# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.148769
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百五十三
<pb:KR4h0140_WYG_553-1a>¶
　欽定四庫全書¶
御定全唐詩卷五百五十三¶
　　姚鵠¶
　姚鵠字居雲蜀人登㑹昌三年進士第詩一巻¶
　　　　送李潛歸綿州覲省¶
　朱樓對翠㣲紅斾出重扉此地千人望寥天一鶴歸雪¶
　封山崦白鳥拂棧梁飛誰比趨庭戀驪珠耀綵衣¶
　　　　塞外寄張侍御¶
<pb:KR4h0140_WYG_553-1b>¶
　千里入黄雲羈愁日日新疎鐘關路曉逺雨塞山春南¶
　眺有歸鴈北來無故人却思陪宴處廻望與天隣¶
　　　　曉發(一作趙/嘏詩)¶
　旅行宜早發况復是南歸月影縁山盡鐘聲隔浦(一作/水)¶
　㣲殘星螢共失落葉鳥和飛去去渡南浦村中人出稀¶
　　　　題終南山隠者居¶
　開門絶壑旁躡蘚過花梁路入峰巒影風来芝术(一作/草)¶
　香夜吟明雪牖春夢閉雲房盡室更何有一琴兼一觴¶
<pb:KR4h0140_WYG_553-2a>¶
　　　嘉川驛樓晩望¶
樓壓寒江上開簾對翠㣲斜陽諸嶺暮古渡一僧歸窗¶
逈雲衝起汀(一作/天)遥鳥背飛誰言坐多倦目極自忘機¶
　　　送人歸吳¶
東吳與上國萬里路迢迢為别晨昏乆全輕水陸遥湘¶
隂島上寺楚色月中潮到此一長望(一作/歎)知君積恨銷¶
　　　送石貫(一作/賈)歸湖州¶
同志幸同年高堂君獨還齊榮㤙未報共隠事應閑訪¶
<pb:KR4h0140_WYG_553-2b>¶
寺臨湖岸開樓見海山洛中推二陸莫久戀鄉關¶
　　　送劉耕歸舒州¶
四座莫紛紛須臾岐路分自從同得意誰不惜離羣舊¶
國連青海歸程在白雲弃繻當日路應競看終軍¶
　　　寄贈許璋少府¶
若説君高道何人更得如公庭唯樹石生計是琴書詩¶
句峭無敵文才清有餘不知尺水内争滯北溟魚¶
　　　寄雍陶先軰¶
<pb:KR4h0140_WYG_553-3a>¶
知音杳何處書札寄無由獨宿月中寺相思天畔(一作/半)¶
樓露凝衰草白螢度逺煙秋悵望難歸枕吟勞生夜愁¶
　　　寄友人¶
西風又開菊久客意如何舊國天涯逺清砧月夜多明¶
時難際㑹急景易蹉跎抱玉終須獻誰言戀薜蘿¶
　　　感懷陳情¶
㤙重空感激何門誓殺身謬曾分玉石竟自困風塵隂¶
谷非因暖幽叢豈望春升沈在言下應念異他人¶
<pb:KR4h0140_WYG_553-3b>¶
　　　送程秀才下第歸蜀¶
鶯遷與鶂退十載泣岐分蜀道重来老巴猨此去聞曉¶
程侵嶺雪逺棧入谿雲莫滯趨庭戀榮親祗待君¶
　　　旱魚詞上苗相公¶
似龍鱗已足唯是欠登門日裏腮猶濕泥中目未昏乞¶
鋤防螘穴望水㵼金盆他日能為雨公田報此㤙¶
　　　野寺寓居即事二首¶
南山色當户初日半簷時鶴去卧看逺僧来嫌起遲忩¶
<pb:KR4h0140_WYG_553-4a>¶
明雲影斷庭曉樹隂移何處題新句連谿宻葉垂¶
古寺更何有當庭唯折幢伴僧青蘚榻對雨白雲忩暝¶
色生前嶺離魂隔逺江沙洲半藜草飛鷺白雙雙¶
　　　襄州獻盧尚書¶
立事成功盡逺圖一方獨與萬方殊藩臣皆(一作/昔)競師¶
兵畧相國今多揖廟謨禮樂政行凋弊俗歌謡聲徹帝¶
王都即随鳯詔歸何處祗是操持造化鑪¶
　　　将歸蜀留獻恩地僕射二首¶
<pb:KR4h0140_WYG_553-4b>¶
自持衡鏡採幽沈此事常聞曠古今危葉只将終委地¶
焦桐誰料却為琴蒿萊詎報生成德犬馬空懐感戀心¶
明日還家盈眼血定應迴首即霑襟¶
江上長思狎釣翁此心難與昨心同自承丘壑(一作/岳)新¶
恩重已分煙霞舊隠空龍變偶因資巨浪鳥飛誰肯借¶
髙風應憐死節無門効永歎潛懐似轉蓬(一作氷炭潛/憐逐轉蓬)¶
　　　隨州獻李侍御二首¶
彩筆曾専造化權道尊翻向宦途閒端居有地唯栽藥¶
<pb:KR4h0140_WYG_553-5a>¶
静坐無時不憶山德望舊懸霄漢外政聲新溢路岐間¶
衆知聖主搜賢相朝夕欲徴黄霸還¶
再刖未甘何處説但垂雙涙出咸秦風塵疋馬來千里¶
蓬梗全家望一身舊隠每懐空竟夕愁眉不展㡬經春¶
今朝儻降非常顧倒屐寕惟有古人¶
　　　虢州獻楊抑(一作/大)卿二首¶
葢世英華更有誰賦成傳冩遍坤維名科累中求賢日¶
苦節髙標守郡時樓上呌雲秋鼓角林間宿鶴夜旌旗¶
<pb:KR4h0140_WYG_553-5b>¶
徵歸詔下應非久德望人情在鳯池¶
碧山曾共惜分隂暗學相如賦上林到此敢逾千里恨¶
歸家且遂十年心疎愚祗怯膺門險淺薄争窺孔室深¶
一顧儻憐持苦節更令何處問升沈¶
　　　贈邉将¶
三邉近日往来通盡是将軍鎮撫功兵統萬人為上将¶
威加千里懾西戎清笳遶塞吹寒月紅斾當山肅曉風¶
却恨北荒霑雨露無因掃盡虜庭空¶
<pb:KR4h0140_WYG_553-6a>¶
　　　送費練師供奉赴上都¶
縮地周遊不計程古今應只有先生已同化鶴臨華表¶
又見驂龍向玉清蘿磴静攀雲共過雪壇當醮月孤明¶
無因相逐朝天帝(一作/去)空羡煙霞得送迎¶
　　　和徐先軰秋日遊涇州南亭呈三二同年¶
多此歡情泛鷁舟桂枝同折塞同遊聲喧島上巢松鶴¶
影落杯中過水鷗送日暮鐘交戍嶺呌雲塞角動城樓¶
酒酣笑語秋風裏誰道槐花更起愁¶
<pb:KR4h0140_WYG_553-6b>¶
　　　送(一本有同/年二字)黄頗歸袁¶
莫倦連期在醉鄉孔門多戀惜分行文章聲價從来重¶
霄漢途程此去長何處聽猨臨萬壑㡬宿(一作/宵)因月(一/作)¶
(因/宿)滯三湘鑪峰若上應相憶不得同過恵逺房¶
　　　和陜州參軍李通㣲首夏書懐呈同寮張裳叚¶
　　　羣二先軰¶
公門何事更相牽邵伯優賢任養閒滿院落花從覆地¶
半簷初日未開關尋仙鄭谷煙霞裏避暑柯亭樹石間¶
<pb:KR4h0140_WYG_553-7a>¶
獨為高懐誰和繼掾曺同處桂同攀¶
　　　玉眞觀尋趙師尊不遇¶
羽客朝元晝掩扉林中一徑雪中㣲松隂繞院鶴相對¶
山色滿樓人未歸盡日獨思風馭返寥天㡬望野雲飛¶
凭髙目斷無消息自醉自吟愁落暉¶
　　　及第後上主司王起¶
三年竭力向春闈塞斷浮華衆路岐盛選棟梁非(一作/稱)¶
昔日平均雨露及明時登龍舊美無邪徑折桂新榮盡¶
<pb:KR4h0140_WYG_553-7b>¶
直枝莫道只陪金馬貴相期更在鳯皇池¶
　　　送賀知章入道(一本題上/有擬字)¶
若非堯運及垂衣肯許巢由脫俗機太液始同黄鶴下¶
仙鄉已駕白雲歸還披舊褐辭金殿却捧𤣥珠向翠㣲¶
羈束慙無仙藥分随車(一作/君)空有夢魂飛¶
　　　送友人出塞¶
帝城春色著寒梅去恨離懐醉不開作别欲将何計免¶
此行應又隔年囘入河殘日鵰西盡卷雪鷺蓬馬上來¶
<pb:KR4h0140_WYG_553-8a>¶
有思莫忘清塞學衆傳君負佐王才¶
　　　送僧歸新羅¶
淼淼萬餘里扁舟發落暉滄溟何嵗别白首此時歸寒¶
暑途中變人煙嶺外稀驚天巨鰲鬬(一徒/起)蔽日大鵬飛¶
雪入行砂屨雲生坐石衣漢風深習得休恨本心違¶
　　　奉和秘監從翁夏日陜州河亭晩望¶
洪河何處望一境在孤煙極野如藍日長波(一作/陂)似鏡¶
年巻簾花影裏倚檻鶴巢邉霞熖侵旌斾灘聲雜管弦¶
<pb:KR4h0140_WYG_553-8b>¶
鍾㣲来疊岫帆逺落遥天過客多(一作/煩)相指(一作/訪)應疑¶
㑹水仙¶
　　　風不鳴條¶
吾君理化清上瑞報時平曉吹何曽歇柔條自不鳴花¶
香知暗度柳動覺潛生只見低垂影(一作/勢)那聞擊觸聲¶
大王初溥暢少女正輕盈幸遇無私力幽芳願發榮¶
　　　書情獻知已¶
日日恨何窮巴雲舊隠(一作/望)空一為棲寓客二見北歸¶
<pb:KR4h0140_WYG_553-9a>¶
　鴻有道期攀桂無門息轉蓬賃居将磬比乞食與僧同¶
　花月登臨處江山悵望中衆皆輕病驥誰肯救焦桐坐¶
　惜春還至愁吟夜每終谷寒思變律葉晚怯廻風謁蔡¶
　慙王粲憐衡冀孔融深恩知(一作/如)尚在何處問窮通¶
　　　　和工部楊尚書重送絶句¶
　桂枝攀得獻廷闈何似空懐楚橘歸好控扶揺早廻首¶
　人人思看大鵬飛¶
　¶
<pb:KR4h0140_WYG_553-9b>¶
　¶
　¶
　¶
　¶
　¶
　¶
　¶
御定全唐詩巻五百五十三¶
