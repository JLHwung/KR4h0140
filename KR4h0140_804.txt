# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:04.962494
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百四
<pb:KR4h0140_WYG_804-1a>¶
　欽定四庫全書¶
御定全唐詩巻八百四¶
　　魚𤣥機¶
　魚𤣥機字幼微(一字/蕙蘭)長安里家女喜讀書有才思補闕¶
　李億納為妾愛衰遂從冠帔於咸宜觀後以笞殺女童¶
　緑翹事為京兆温璋所戮今編詩一巻¶
　　　　賦得江邊柳(一作臨/江樹)¶
　翠(一作/草)色連(一作/迷)荒岸煙姿入逺樓影(一作/葉)鋪秋水面¶
<pb:KR4h0140_WYG_804-1b>¶
　花落釣人(一作/磯)頭根老藏魚(一作/龍)窟枝低繫(一作/拂)客舟¶
　蕭蕭風雨夜驚夢復添愁¶
　　　　贈鄰女(一作寄李/憶員外)¶
　羞日遮(一作/障)羅袖愁春嬾起妝易求無價寳難得有心¶
　郎枕上潛垂淚花間暗斷腸自能窺宋玉何必恨王昌¶
　　　　寄國香¶
　旦夕醉吟身相思又此春(一作何/處申)雨中寄書使窗下斷¶
　腸人山捲珠簾看愁隨芳草新别来清宴上幾度落梁¶
<pb:KR4h0140_WYG_804-2a>¶
塵¶
　　　寄題鍊師(苐三句缺一字/苐四句缺一字)¶
霞彩翦為衣添香出繡幃芙蓉花葉　山水帔　稀駐¶
履聞鶯語開籠放鶴飛髙堂春睡覺暮雨正霏霏¶
　　　寄劉尚書¶
八座鎮雄軍歌謡滿路新汾川三月雨晋水百花春囹¶
圄長空鎖干戈久覆塵儒僧觀子夜羈客醉紅茵筆硯¶
行隨手詩書坐繞身小材(一作/才)多顧盼得作食魚人¶
<pb:KR4h0140_WYG_804-2b>¶
　　　浣紗廟¶
吳越相謀計䇿多浣紗神女已相和一雙笑靨纔回面¶
十萬精兵盡倒戈范蠡功成身隱遯伍胥諫死國消磨¶
只今諸曁長江畔空有青山號苧蘿¶
　　　賣殘牡丹¶
臨風興歎落花頻芳意潛消又一春應為價髙人不問¶
却縁香甚蝶難親紅英只稱生宮裏翠葉那堪染路塵¶
及至移根上林苑王孫方恨買無因¶
<pb:KR4h0140_WYG_804-3a>¶
　　　酬李學士寄簟¶
珍簟新鋪翡翠樓泓澄玉水記方流唯應雲扇(一作/宿)情¶
相似同向銀牀恨早秋¶
　　　情書(一作/書情)寄李子安(一本題下有/補闕二字)¶
飲氷食蘗志無功晉水壺關在夢中秦鏡欲分愁墮(一/作)¶
(墜/)鵲舜琴將弄怨飛鴻井邊桐葉鳴秋雨窗下銀燈暗¶
曉風書信茫茫何處問持干盡日碧江空¶
　　　閨怨¶
<pb:KR4h0140_WYG_804-3b>¶
蘼蕪盈手泣斜暉聞道鄰家夫壻歸别日南鴻纔北去¶
今朝北鴈又南飛春来秋去相思在秋去春来信息稀¶
(一作/違)扄閉朱門人不到砧聲何事透羅幃¶
　　　春情寄子安¶
山路欹斜石磴危不愁行苦(一作/路)苦相思氷銷逺磵憐¶
清韻雪逺寒峰想玉姿莫聽凡歌春病酒休招閑客夜¶
貪棊如松匪石盟長在比翼連襟會肎遲雖恨獨行冬¶
盡日終期相見月圎時别君何物堪持贈淚落晴光一¶
<pb:KR4h0140_WYG_804-4a>¶
首詩¶
　　　打毬作¶
堅圎淨滑一星流月杖爭敲未擬休無滯礙時從撥弄¶
有遮欄處任鉤留不辭宛轉長隨手却恐相將不到頭¶
畢竟入門應始了願君爭取最前籌¶
　　　暮春有感寄友人¶
鶯語驚殘夢輕妝改淚容竹隂初月薄江静晩煙濃溼¶
觜銜泥燕香鬚採蕊蜂獨憐無限思吟罷亞枝松¶
<pb:KR4h0140_WYG_804-4b>¶
　　　冬夜寄温飛鄉¶
苦思(一作/憶)搜詩(一作/思)燈下吟不眠長夜怕寒衾滿庭木¶
葉愁風起透幌紗窗惜月沈踈散未閑終遂願盛衰空¶
見本來心幽棲莫定梧桐處暮雀啾啾空繞(一作/繞竹)林¶
　　　酬李郢夏日釣魚回見示¶
住處雖同巷經年不一過清詞勸(一作/歡)舊女香桂折新¶
柯道性欺氷雪禪心笑綺羅跡登霄漢上無路接煙波¶
　　　次韻西鄰新居兼乞酒¶
<pb:KR4h0140_WYG_804-5a>¶
一首詩來百度吟新情(一作/清新)字字又聲金西看巳有登¶
垣意逺望能無化石心河漢期賖空極目瀟湘夢斷罷¶
調琴況逢寒節添鄉思叔夜佳醪莫獨斟¶
　　　和友人次韻¶
何事能銷旅館愁紅牋開處見銀鉤蓬山雨灑千峰小¶
嶰谷風開萬葉秋字字朝看輕碧玉篇篇夜誦在衾稠¶
欲將香匣収藏却且惜時吟在手頭¶
　　　和新及第悼亡詩二首¶
<pb:KR4h0140_WYG_804-5b>¶
仙籍人間不乆留片時巳過十經秋鴛鴦帳下香猶暖¶
鸚鵡籠中語未休朝露綴花如臉恨晩風攲柳似睂愁¶
彩雲一去無消息潘岳多情怨白頭¶
一枝月桂和煙秀萬樹江桃帶雨紅且醉尊前休悵望¶
古来悲樂與今(一作/君)同¶
　　　遊崇真觀南樓覩新及第題名處¶
雲峰滿目放春晴歴歴銀鉤指下生自恨羅衣掩詩句¶
舉頭空羡榜中名¶
<pb:KR4h0140_WYG_804-6a>¶
　　　愁(一作/秋)思¶
落葉紛紛暮雨和朱(一作/氷)絲獨撫自清歌放情休恨無¶
心友養性空抛苦海波長者車音門外有道家書巻枕¶
前多布衣終作雲霄客緑水青山時一過¶
　　　秋怨¶
自歎多情是足愁況當風月滿庭秋洞房偏與更聲近¶
夜夜燈前欲白頭¶
　　　江行¶
<pb:KR4h0140_WYG_804-6b>¶
大江横抱武昌斜鸚鵡洲前户萬(一作/萬户)家畫舸春眠朝¶
未足(一作猶/未稳)夢為蝴蝶也尋花¶
煙花巳入鸕鷀港畫舸猶沿(一作/題)鸚鵡洲醉卧醒吟都¶
不覺今朝驚在漢江頭¶
　　　聞李端公垂釣囘寄贈¶
無限荷香染暑衣阮郎何處弄船歸自慙不及鴛鴦侶¶
猶得雙雙近(一作繞/又作傍)釣磯¶
　　　題任處士剏資福寺¶
<pb:KR4h0140_WYG_804-7a>¶
幽人剙竒境遊客駐(一作/寄)行程粉壁空留字蓮宫未有¶
名鑿池泉自出開徑草重生百尺金輪閣當川豁眼明¶
　　　題隱霧亭¶
春花秋月入詩篇白日清宵是散仙空捲珠簾不曽下¶
長移一榻對山眠¶
　　　重陽阻雨¶
滿庭黄菊籬邊拆(一作/折)兩朶芙蓉鏡裏開落帽臺前風¶
雨阻不知何處醉金杯¶
<pb:KR4h0140_WYG_804-7b>¶
　　　早秋¶
嫩菊含新彩逺山閑(一作/閉)夕煙涼風驚緑樹清韻入朱¶
弦思婦機中錦征人塞外天鴈飛魚在水書信若為傳¶
　　　感懷寄人¶
恨寄朱弦上含情意不任早知雲雨會未起蕙蘭心灼¶
灼桃兼李無妨國士尋蒼蒼松與桂仍羡世人欽月色¶
苔階淨歌聲竹院深門前紅葉地不埽待知音¶
　　　期友人阻雨不至¶
<pb:KR4h0140_WYG_804-8a>¶
鴈魚空有信雞黍恨無期閉戸方籠月褰簾巳散絲近¶
泉鳴砌畔逺浪漲江湄鄉思悲秋客愁吟五字詩¶
　　　訪趙鍊師不遇¶
何處同仙侣青衣獨在家暖爐留煑藥鄰院為煎茶畫¶
壁燈光暗幡竿日影斜殷勤重回首牆外數枝花¶
　　　遣懷¶
閒散身無事風光獨自遊斷雲江上月解纜海中舟琴¶
弄蕭梁寺詩吟庾亮樓叢篁堪作伴片石好為儔燕雀¶
<pb:KR4h0140_WYG_804-8b>¶
徒為貴金銀志不求滿杯春酒緑對月夜窗幽繞砌澄¶
清沼抽簪映細流卧牀書冊徧半醉起梳頭¶
　　　寄飛卿¶
階砌亂蛩鳴庭柯煙露清月中鄰樂響樓上逺山明珍¶
簟涼風至瑶琴寄恨生嵇君嬾書札底物慰秋情¶
　　　過鄂州¶
柳拂蘭橈花滿枝石城城下暮㠶遲折牌(一作/碑)峰上三¶
閭墓逺火山頭五馬旗白雪調髙題舊寺陽春歌在換¶
<pb:KR4h0140_WYG_804-9a>¶
新詞莫愁魂逐清江去空使行人萬首詩¶
　　　夏日山居¶
移得仙居此地來花叢自徧不曾栽庭前亞樹張衣桁¶
坐上清泉泛酒杯軒檻暗傳深竹徑綺羅長擁亂書堆¶
閑乗畫舫吟明月信任輕風吹却回¶
　　　暮春即事¶
深巷窮門少侣儔阮郎唯有夢中留香飄羅綺誰家席¶
風送歌聲何處樓街近鼓鼙喧曉睡庭閑鵲語亂春愁¶
<pb:KR4h0140_WYG_804-9b>¶
安能追逐人間事萬里身同不繫舟¶
　　　代人悼亡¶
曽覩夭桃想玉姿帶風楊栁認蛾眉珠歸龍窟知誰見¶
鏡在鸞臺話向誰從此夢悲煙雨夜不堪吟苦寂寥時¶
西山日落東山月恨想無因有了期¶
　　　和人¶
茫茫九陌無知巳暮去朝來典繡衣寳匣鏡昏蟬鬢亂¶
博山爐暖(一作/冷)麝煙微多情公子春留句少思文君晝¶
<pb:KR4h0140_WYG_804-10a>¶
掩扉莫惜羊車頻列載柳絲(一作/舒)梅綻正芳菲¶
　　　隔漢江寄子安¶
江南江北愁望相思相憶空吟鴛鴦暖卧沙浦&KR1484;𪆟閑¶
飛橘林煙裏歌聲隠隠渡頭月色沈沈含情咫尺千里¶
況聽家家逺砧¶
　　　寓言¶
紅桃處處春色碧柳家家月明樓上新妝待夜閨中獨¶
坐含情芙蓉月(一作/葉)下魚戲螮蝀天邊雀(一作/鶴)聲人世¶
<pb:KR4h0140_WYG_804-10b>¶
悲歡一夢如何得作雙成¶
　　　江陵愁望寄子安¶
楓葉千枝復萬枝江橋掩映暮帆遲憶君心似西江水¶
日夜東流無歇時¶
　　　寄子安¶
醉别千巵不浣愁離腸百結解無由蕙蘭銷歇歸春圃¶
楊柳東西絆客舟聚散巳悲(一作/愁)雲不定恩情須學水¶
長流有花時節知難遇未肎厭厭醉玉樓¶
<pb:KR4h0140_WYG_804-11a>¶
　　　送别¶
秦樓(一作/層城)幾夜惬心期不料仙郎有别離睡覺莫言(一/作)¶
(不/嫌)雲去處殘燈一醆野蛾飛¶
　　　迎李近仁員外¶
今日喜時聞喜鵲昨宵燈下拜燈花焚香出戸迎潘岳¶
不羡牽牛織女家¶
　　　送别¶
水柔(一作/流)逐器知難定雲出無心肎再歸惆悵春風楚¶
<pb:KR4h0140_WYG_804-11b>¶
江暮鴛鴦一隻失羣飛¶
　　　左名場自澤州至京使人傳語¶
閑居作賦幾年愁王屋山前是舊遊詩詠東西千嶂亂¶
馬隨南北一泉流曽陪雨夜同歡席别後花時獨上樓¶
忽喜扣門傳女至為憐鄰巷小房幽相如琴罷朱弦斷¶
雙燕巢分白露秋莫倦(一作/厭)蓬門時一訪毎春忙在曲¶
江頭¶
　　　和人次韻¶
<pb:KR4h0140_WYG_804-12a>¶
喧喧朱紫雜人寰獨自清吟日(一作/月)色間何事玉郎搜¶
藻思忽將瓊韻扣柴關白花發詠慙稱謝僻巷深居謬¶
學顔不用多情欲相見松蘿髙處是前山¶
　　　光威裒姊妹三人少孤而始妍乃有是作精粹¶
　　　難儔雖謝家聯雪何以加(一作/如)之有客自京師¶
　　　来者示予因次其韻¶
昔聞南國容華少今日東鄰姊妹三妝閣相看鸚鵡賦¶
碧窗應繡鳳凰衫紅芳滿院參差折緑醑盈杯次第銜¶
<pb:KR4h0140_WYG_804-12b>¶
恐向瑶池曾作女謫來塵世未為男文姬有貌終堪比¶
西子無言我更慙一曲豓歌琴杳杳四絃輕撥語喃喃¶
當臺競鬬青絲髮對月爭誇白玉簪小有洞中松露滴¶
大羅天上柳烟含但能為雨心長在不怕吹簫事未諳¶
阿毋幾嗔花下語潘郎曾向夢中參暫持清句魂猶斷¶
若覩紅顔死亦甘悵望佳人何處在行雲歸北又歸南¶
　　　折楊柳¶
朝朝送别泣花鈿折盡春風楊栁煙願得西山無樹木¶
<pb:KR4h0140_WYG_804-13a>¶
　免教人作淚懸懸¶
　　　　句¶
　焚香登玉壇端簡禮金闕　明月照幽隙清風開短襟¶
　(獄中/作)　綺陌春望逺瑶徽春興多　殷勤不得語紅淚¶
　一雙流　雲情自鬱爭同夢仙貌長芳又勝花(以上俱/見紀事)¶
　¶
　¶
　¶
<pb:KR4h0140_WYG_804-13b>¶
　¶
　¶
　¶
　¶
　¶
　¶
　¶
御定全唐詩卷八百四¶
