# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.473189
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百五十二
<pb:KR4h0140_WYG_152-1a>¶
　欽定四庫全書¶
御定全唐詩巻一百五十二¶
　　顔眞卿¶
　顔眞卿字清臣京兆長安人博學工辭章事親孝開元¶
　中舉進士又擢制科調醴泉尉累遷殿中侍御史忤宰¶
　相楊國忠岀為平原太守安禄山反河朔盡陷獨平原¶
　城守具備使司兵參軍李平馳奏明皇大喜即拜户部¶
　侍郎肅宗即位靈武眞卿數遣使以蠟丸裹書陳事拜¶
<pb:KR4h0140_WYG_152-1b>¶
　工部尚書兼御史大夫為河北招討採訪處置使至徳¶
　二年朝於鳳翔授憲部尚書遷御史大夫軍國之事知¶
　無不言為宰相所忌出為馮翊太守改蒲州刺史御史¶
　唐旻誣劾貶饒州刺史旋拜浙西節度使召入為刑部¶
　侍郎李輔國銜之貶蓬州長史代宗立起為户部侍郎¶
　除荆南節度使未行改尚書右丞尋除檢校刑部尚書¶
　兼御史大夫封魯國公與元載不合貶峽州别駕改吉¶
　州司馬遷撫湖二州刺史載誅擢刑部尚書進吏部盧¶
<pb:KR4h0140_WYG_152-2a>¶
杞當國益惡之改太子太師李希烈陷汝州杞奏遣眞¶
卿往諭拘脅累歳不屈而死贈司徒諡文忠眞卿立朝¶
正色剛而有禮非公言直道不萌於心天下不以姓名¶
稱而獨曰魯公善正草書筆力遒婉世寳傳之詩一巻¶
　　　題杼山癸亭得暮字(亭陸鴻/漸所創)¶
杼山多幽絶勝事盈跬歩前者雖登攀淹留恨晨暮及¶
茲紆勝引曽是美無度歘搆三癸亭實為陸生故髙賢¶
能剏物疏鑿皆有趣不越方丈間居然雲霄遇巍峩倚¶
<pb:KR4h0140_WYG_152-2b>¶
脩岫曠望臨古渡左右苔石攢低昻桂枝蠧山僧狎猨¶
狖巢鳥來枳椇俯視何楷臺傍瞻戴顒路遲廻未能下¶
夕照明村樹¶
　　　謝陸處士杼山折青桂花見寄之什¶
羣子遊杼山山寒桂花白緑荑舍素萼采折自逋客忽¶
枉巖中詩芳香潤金石全髙南越蠧豈謝東堂策㑹愜¶
名山期從君恣幽覿¶
　　　贈裵將軍¶
<pb:KR4h0140_WYG_152-3a>¶
大君制六合猛將清九垓戰馬若龍虎騰凌何壯哉將¶
軍臨八荒烜赫耀英材劒舞若游電隨風縈且迴登髙¶
望天山白雲正崔巍入陣破驕虜威名雄震雷一射百¶
馬倒再射萬夫開匈奴不敢敵相呼歸去來功成報天¶
子可以畫麟臺¶
　　　贈僧皎然¶
秋意西山多别岑縈左次繕亭歴三癸趾趾鄰什寺元¶
化隐靈蹤始君啓髙致誅榛養翹楚鞭草理芳穂俯砌¶
<pb:KR4h0140_WYG_152-3b>¶
披水容逼天掃峰翠境新耳目換物逺風塵異倚石忘¶
世情援雲得真意嘉林幸勿剪禪侶欣可庇衛法大臣¶
過佐遊羣英萃龍池䕶清激虎節到深䆳徒想嵊頂期¶
於今沒遺記¶
　　　詠陶淵明¶
張良思報韓龔勝恥事新狙擊不肯就舍生悲搢紳嗚¶
呼陶淵明奕葉為晉臣自以公相後每懐宗國屯題詩¶
庚子歳自謂羲皇人手持山海經頭戴漉酒巾興逐孤¶
<pb:KR4h0140_WYG_152-4a>¶
雲外心隨還鳥泯¶
　　　三言擬五雜組二首¶
五雜組繡與錦往復還興又寢不得巳病伏枕¶
五雜組甘鹹醋往復還烏與兎不得已韶光度¶
　　　使過瑶臺寺有懐圎寂上人(并序/)¶
　　眞卿昔以天寳元年尉醴泉亟過瑶臺寺圎寂上¶
　　人院秩滿遷監察御史廵覆諸陵而上人巳去(一/作)¶
　　(離/)此寺大厯十三年春二月以刑部尚書謁拜昭¶
<pb:KR4h0140_WYG_152-4b>¶
　　陵慨然有懐¶
上人居此寺不出三十年萬法元無著(一作靈法/盡無染)一心¶
唯趣禪忽紆塵外軫逺訪區中(一作/世間)縁及爾不復見支¶
提猶岌(一作/巋)然¶
　　　登平望橋下作¶
登橋試長望望極與天平際海兼葭色終朝鳬鴈聲近¶
山猶(一作/全)髣髴逺水忽微明更覽諸公作知髙題柱名¶
　　　刻清逺道士詩因而繼作¶
<pb:KR4h0140_WYG_152-5a>¶
　不到東西寺於今五十春朅來從舊賞林壑宛相親呉¶
　子多藏日秦王厭勝辰劍池穿萬仞盤石坐千人金氣¶
　騰為虎琴臺化若神登壇仰生一捨宅歎珣珉中嶺分¶
　雙樹迴巒絶四鄰窺臨江海接崇飾四時新客有神仙¶
　者於茲雅麗陳名髙清逺峽文聚斗牛津跡異心寧間¶
　聲同質豈均悠然千載後知我揖光塵¶
　¶
　¶
<pb:KR4h0140_WYG_152-5b>¶
　¶
　¶
　¶
　¶
　¶
　¶
　¶
御定全唐詩巻一百五十二¶
