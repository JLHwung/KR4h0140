# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:48.854542
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百四十三
<pb:KR4h0140_WYG_443-1a>¶
　欽定四庫全書¶
御定全唐詩巻四百四十三¶
　　白居易¶
　　　　初罷中書舎人¶
　自慙拙宦叨清貴(一作/貫)還有癡心怕素餐或望君臣相¶
　獻替可圗妻子免饑寒性踈豈合承恩久命薄元知濟¶
　事難分寸寵光酬未得不休更擬覓何官¶
　　　　宿陽城驛對月(自此後詩赴/杭州路中作)¶
<pb:KR4h0140_WYG_443-1b>¶
　親故尋囬駕妻孥未出關鳯凰池上月送我過商(一作/南)¶
　山¶
　　　　商山路有感(并序/)¶
　　　前年夏予自忠州刺史除書歸闕時刑部李十一¶
　　　侍郎戸部崔二十員外亦自澧果二郡守徴還相¶
　　　次入關皆同此路今年予自中書舎人授杭州刺¶
　　　史又由此途出二君已逝予獨南行追歎興懐慨¶
　　　然成詠後来有與予杓直虞平逰者見此短什能¶
<pb:KR4h0140_WYG_443-2a>¶
　　無惻惻乎儻未㤀情請為繼和長慶二年七月三¶
　　十日題於内鄉縣南亭云爾¶
憶昨徴還日三人歸路同此生都是夢前事旋成空杓¶
直泉埋玉虞平燭過風唯殘樂天在頭白向江東¶
　　　重感¶
停驂歇路隅重感一長吁擾擾生還死紛紛榮又枯困¶
支青竹杖閒捋白髭鬚莫歎身衰老交逰半已無¶
　　　逢張十八員外籍¶
<pb:KR4h0140_WYG_443-2b>¶
旅思正茫茫相逢此道傍暁嵐(一作/晚風)林葉暗秋露草花¶
香白髪江城守青衫水部郎客亭同宿䖏忽似夜歸鄉¶
　　　赴杭州重宿棣華驛見楊八&KR0199;詩感題一絶¶
往恨今愁應不殊題詩梁下又踟蹰羨君猶夢見兄弟¶
我到天明睡亦無¶
　　　寓言題僧¶
刼風火起燒荒宅苦海波生蕩破船力小無因救焚溺¶
清&KR0565;山下且安禪¶
<pb:KR4h0140_WYG_443-3a>¶
　　　内鄉(一有/縣字)村路作¶
日下風髙野路&KR0565;緩驅疲馬闇思鄉渭村秋物應如此¶
棗赤梨紅稻穂黄¶
　　　路上寄銀匙與阿龜¶
謫宦心都慣辭鄉去不難縁留龜子住涕淚一闌干小¶
子須嬌養鄒婆為好看銀匙封寄汝憶我即加餐¶
　　　山泉煎茶有懐¶
坐酌泠泠水看煎瑟瑟塵無由持一盌寄與愛茶人¶
<pb:KR4h0140_WYG_443-3b>¶
　　　郢州贈别王八使君¶
昔是詩狂客今為酒病夫強吟翻悵望縱醉不歡娱鬢¶
髪三分白交親一半無郢城君莫厭猶校近亰都¶
　　　吉祥寺見錢侍郎題名¶
雲雨三年别風波萬里行愁来(一作/秋心)正蕭索况是故人¶
名¶
　　　重到江州感舊逰題郡樓十一韻¶
掌綸知是忝剖竹信為榮才薄官仍重恩深責尚輕昔¶
<pb:KR4h0140_WYG_443-4a>¶
徴從典午今出自承眀鳯詔休揮翰漁歌欲濯纓還乗¶
小艛艓却到古湓城醉客臨江待禪僧出郭迎青山滿¶
眼在白髪半頭生又校三年老何曽一事成重過蕭寺¶
宿再上庾樓行雲水新秋思閭閻舊日情郡民猶認得¶
司馬詠詩聲¶
　　　贈江州李十使君員外十二韻¶
我本江湖上悠悠任運身朝随賣藥(一作/採樵)客暮伴釣(一/作)¶
(打/)魚人跡為燒丹隐家縁嗜酒貧經過剡谿雪尋覓武¶
<pb:KR4h0140_WYG_443-4b>¶
陵春豈有踈狂性堪為侍從臣仰頭驚鳯闕下口觸龍¶
鱗劍佩辭天上風波向海濵非賢虚偶聖無屈敢(一作/可)¶
求伸昔去曽同日今来即後塵(元和末余與李員外同/日黜官今又相次出為)¶
(刺/史)中年俱白髪左宦各朱輪長短才雖異榮枯事略均¶
殷勤李員外不合不相親¶
　　　題别遺愛草堂兼呈李十使君(李亦廬山人/常隐白鹿洞)¶
曽住爐峯下書堂對藥臺斬新蘿徑合依舊竹牕開砌¶
水親開決池荷手自栽五年方暫至一宿又湏囬縱未¶
<pb:KR4h0140_WYG_443-5a>¶
長歸得猶勝不到来君家白鹿洞聞道亦生苔¶
　　　重題(一作重題别/遺愛草堂)¶
泉石尚依依林踈僧亦稀何年辭水閣今夜宿雲扉謾¶
獻長楊賦虚抛薜荔衣不能成一事贏得白頭歸¶
　　　夜泊旅望¶
少睡多愁客中宵起望鄉沙眀連浦月帆白滿船霜近¶
海江彌濶迎秋夜更長烟波三十宿猶未到錢塘¶
　　　九江北岸遇風雨¶
<pb:KR4h0140_WYG_443-5b>¶
黄梅縣邊黄梅雨白頭浪裏白頭翁九江濶䖏不見岸¶
五月盡時(一作/將盡)多惡風人間稳路應無限何事抛身在¶
(一作/来)此中¶
　　　舟中晚起¶
日髙猶掩水牕眠枕簟清凉八月天泊䖏或依沽酒店¶
宿時多伴釣魚船退身江海應無用憂國朝廷自有賢¶
且向錢唐湖上去冷吟閒醉二三年¶
　　　秋寒¶
<pb:KR4h0140_WYG_443-6a>¶
雪鬢年顔老霜庭㬌氣秋病看妻檢藥寒遣婢梳頭身¶
外名何有人間事且休澹然方寸内唯擬學虛舟¶
　　　初到郡齋寄錢湖州李蘓州(聊取二郡一哂/故有落句之戲)¶
俱来滄海郡半作白頭翁謾道風烟接何曽笑語同吏¶
稀秋稅畢客&KR0262;晚庭(一作/亭)空霽後當樓月潮来滿座風¶
霅溪殊冷僻茂苑太繁雄唯此(一作/有)錢唐郡閒忙恰得¶
中¶
　　　對酒自勉¶
<pb:KR4h0140_WYG_443-6b>¶
五十江城守停杯一自思頭仍未盡白官亦不全卑榮¶
寵尋過分歡娛已校遲肺傷雖怕酒心健尚誇詩夜舞¶
吳娘䄂春歌蠻子詞猶堪三五嵗相伴醉花時¶
　　　郡樓夜宴留客¶
北客勞相訪東樓為一開褰(一作/&KR0195;)簾待月出把火看潮¶
来豔聼(一作/唱)竹枝曲香傳蓮子杯寒天殊未曉歸騎且¶
遲迴¶
　　　醉題候仙亭¶
<pb:KR4h0140_WYG_443-7a>¶
蹇歩垂朱綬華纓映白鬚何因駐衰老只有且歡娱酒¶
興還應在詩情可便無登山與臨水猶未要人扶¶
　　　東院¶
松下軒廊竹下房暖簷晴日滿繩牀浄名居士&KR0052;三巻¶
榮啟先生琴一張老去齒衰嫌橘醋病来肺渴覺茶香¶
有時閒酌無人伴獨自騰騰入醉鄉¶
　　　虛白堂¶
虛白堂前衙退後更無一事到中心移牀就日簷間卧¶
<pb:KR4h0140_WYG_443-7b>¶
卧詠閒詩側枕琴¶
　　　閒夜詠懐因招周協律劉薛二秀才¶
世名撿束為朝士心性踈慵是野夫髙置寒燈如客店¶
深藏夜火似僧鑪香濃酒熟能甞否冷澹詩成肯和無¶
若厭雅吟湏俗飲妓筵勉力為君鋪¶
　　　晚興¶
極浦收殘雨髙城駐落暉山眀虹半出松闇鶴雙歸将¶
吏随衙散文書入務稀閒吟倚新竹筠粉汙朱衣¶
<pb:KR4h0140_WYG_443-8a>¶
　　　衰病¶
老與病相仍華簮髪不勝行多朝散藥睡少夜停燈禄¶
食分供鶴朝衣減施僧性多移不得郡政謾如繩¶
　　　病中對病鶴¶
同病病夫憐病鶴精神不損翅翎傷未堪冄舉摩霄漢¶
只合相随覓稻粱但作悲吟和嘹唳難将俗貌對昂蔵¶
唯應一事宜為伴我髪君毛俱似霜¶
　　　夜歸¶
<pb:KR4h0140_WYG_443-8b>¶
半醉閒行湖岸東馬鞭敲鐙轡瓏璁萬株松樹青山上¶
十里沙堤明月中樓角漸移當路影潮頭欲過滿江風¶
歸来未放笙歌散畫㦸門開蠟燭紅¶
　　　臘後嵗前遇㬌詠意¶
海梅半白栁微黄凍水初融日欲長度臘都無苦霜霰¶
迎春先有好風光郡中起晚聼衙鼓城上行慵倚女牆¶
公事漸閒身且健使君殊未厭餘杭¶
　　　白髪¶
<pb:KR4h0140_WYG_443-9a>¶
雪髪随梳落霜毛繞鬢垂加添老氣味改變舊容儀不¶
肯長如漆無過總作絲最憎明鏡裏黒白半頭時¶
　　　錢湖州以箬下酒李蘓州以五酘酒相次寄到¶
　　　無因同飲聊詠所懐¶
勞将箬下㤀憂物寄與江城愛酒翁鐺脚三州何䖏㑹¶
甕頭一盞㡬時同傾如竹葉盈樽緑飲作桃花上面紅¶
莫怪殷勤醉相憶曾陪西省與南宫¶
　　　花樓望雪命宴賦詩¶
<pb:KR4h0140_WYG_443-9b>¶
連天際海白皚皚好上髙樓望一囬何䖏更能分道路¶
此時兼不認池臺萬重雲樹山頭翠百尺花樓江畔開¶
素壁聨題分韻句紅爐廵飲暖寒杯冰鋪湖水銀為面¶
風卷汀沙玉作堆絆惹舞人春豔曳句留醉客夜裵囬¶
輸将虚白堂前鶴失却樟亭驛後梅别有故情偏憶得¶
曽經窮苦照書来¶
　　　晚嵗¶
壮嵗忽已去浮榮何足論身為百口長官是一州尊不¶
<pb:KR4h0140_WYG_443-10a>¶
覺白雙鬢徒言朱兩轓病難施郡政老未荅君恩嵗暮¶
别兄弟年衰無子孫惹愁諳世網治苦頼空門擥帶知¶
腰瘦看燈覺眼昬不縁衣食繫尋合返丘園¶
　　　宿竹閣¶
晚坐松簷下宵眠竹閣間清虚當服藥幽獨抵歸山巧¶
未能勝拙忙應不及閒無勞别修道即此是𤣥關¶
　　　嵗暮枉衢州張使君書并詩因以長句報之¶
西州彼此意何如官職蹉跎嵗欲除浮石潭邊停五馬¶
<pb:KR4h0140_WYG_443-10b>¶
望濤樓上得雙魚萬言舊手才難敵五字新題思有餘¶
貧薄詩家無好物反投桃李報瓊琚(張曽應萬/言登科)¶
　　　和薛秀才尋梅花同飲見贈¶
忽驚林下發寒梅便試花前飲冷杯白馬走迎詩客去¶
紅筵鋪待舞人来歌聲怨䖏微微落酒氣熏時旋旋開¶
若到嵗寒無雨雪猶應醉得兩三囬¶
　　　與諸客空腹飲¶
隔嵗書招客平眀飲暖寒麴神寅日合酒聖卯時歡促¶
<pb:KR4h0140_WYG_443-11a>¶
膝纔飛白酡顔已渥丹碧籌攅米盌紅䄂拂骰盤醉後¶
歌尤異狂来舞不難抛杯語同坐莫作老人看¶
　　　小嵗日對酒吟錢湖州所寄詩¶
獨酌無多興閒吟有所思一杯新嵗酒兩句故人詩楊¶
柳初黄日髭鬚半白時蹉跎春氣味彼此老心知¶
　　　錢唐湖春行¶
孤山寺北賈亭西水面初平雲脚低㡬䖏早鶯争暖樹¶
誰家新燕啄春泥亂花漸欲迷人眼淺草纔能沒馬蹄¶
<pb:KR4h0140_WYG_443-11b>¶
最愛湖東行不足緑楊隂裏白沙隄¶
　　　題靈隐寺紅&KR0605;夷花戲酬光上人¶
紫粉茟含尖火燄紅胭脂染小蓮花芳情鄉(一作/香)思知¶
多少惱得山僧悔出家¶
　　　重向火¶
火銷灰復死踈棄已經旬豈是人情薄其如天氣春風¶
寒忽再&KR0120;手冷重相親却就紅爐坐心如逢故人¶
　　　候仙(一作/山)亭同諸客醉作¶
<pb:KR4h0140_WYG_443-12a>¶
謝安山下空携妓柳惲洲邊只賦詩争(一作/不)及湖亭今¶
日㑹(一作/醉)嘲花詠水贈蛾眉¶
　　　城上¶
城上鼕鼕鼓朝衙復晚衙為君慵不出落盡遶城花¶
　　　早行林下¶
披衣未冠&KR0808;晨&KR0120;入前林宿露殘花氣朝光新葉隂傍¶
松人跡少隔竹鳥聲深閒倚小橋立傾頭時一吟¶
　　　送李校書趂寒食歸義興山居¶
<pb:KR4h0140_WYG_443-12b>¶
大見騰騰詩酒客不憂生計似君稀到舎将何作寒食¶
滿船惟載樹隂歸¶
　　　題孤山寺山石榴花示諸僧衆¶
山榴花似結紅巾容豔新妍占斷春色相故關(一作/開)行¶
道地香塵擬觸坐禪人瞿曇弟子君知否恐是天魔女¶
化身¶
　　　獨行¶
闇誦黄庭經在口閒携青竹杖随身晚花新筍堪為伴¶
<pb:KR4h0140_WYG_443-13a>¶
獨入林行不要人¶
　　　二月五日花下作¶
二月五日花如雪五十二人頭似霜聞有酒時湏笑樂¶
不關身事莫思量羲和趂日沈西海鬼伯驅人𦵏北邙¶
只有且来花下醉從人笑道老顛狂¶
　　　戲題木蘭花¶
紫房日照胭脂拆素豔風吹膩粉開怪得獨饒脂粉態¶
木蘭曽作女郎来¶
<pb:KR4h0140_WYG_443-13b>¶
　　　清明日觀妓舞聼客詩¶
看舞顔如玉聼詩韻似金綺羅從許笑弦管不妨吟可¶
惜春風老無嫌酒醆深辭花送寒食併在此時心¶
　　　西湖晚歸囬望孤山寺贈諸客¶
柳湖松島蓮花寺晚動歸橈出道塲盧橘子低山雨重¶
棕(一作/栟)櫚葉戰水風&KR0565;烟波澹蕩揺空碧樓殿參差倚¶
夕陽到岸請君囬首望蓬莱宫在海中央¶
　　　湖中自照¶
<pb:KR4h0140_WYG_443-14a>¶
重重照影看容鬢不見朱顔見白絲失却少年無䖏覓¶
泥他(一作/池)湖水欲何為¶
　　　贈蘓錬師¶
兩鬢蒼然心浩然松窗深䖏藥爐前携将道士通宵語¶
㤀却花時(一作/光)盡日眠眀鏡嬾開長在匣素琴欲弄半¶
無弦猶嫌荘子多詞句只讀逍遥六七萹¶
　　　杭州春望¶
望海樓眀照曙霞(城東樓名/望海樓)䕶江隄白蹋晴沙濤聲夜¶
<pb:KR4h0140_WYG_443-14b>¶
入伍員廟柳色春藏蘓小家紅䄂織綾誇柿蔕(杭州出/柿蔕花)¶
(者尤/佳)青旗沽酒趂梨花(其俗釀酒趂梨花/時熟號為梨花春)誰開湖寺西¶
南路草緑帬腰一道斜(孤山寺路在湖洲中/草緑時望如帬腰)¶
　　　飲散夜歸贈諸客¶
鞍馬夜紛紛香街起暗塵囬鞭招飲妓分火送歸人風¶
月應堪惜杯觴莫厭頻明朝三月盡忍不送殘春¶
　　　湖亭晚歸¶
盡日湖亭卧心閒事亦稀起因殘醉醒坐待晚&KR0565;歸松¶
<pb:KR4h0140_WYG_443-15a>¶
雨飄藤㡌江風透葛衣柳堤行不厭沙軟絮霏霏¶
　　　東樓南望八韻¶
不厭東南望江樓對海門風濤生有信天水合無痕鷁¶
帶雲帆動鷗和雪浪翻魚鹽聚為市烟火起成村日脚¶
金波碎峰頭鈿㸃繁送秋千里鴈報暝一聲猿已豁煩¶
&KR0109;悶仍開病眼昏郡中登眺䖏無勝此東軒¶
　　　醉中酬殷協律¶
泗水亭邊一分散浙江樓上重逰陪揮鞭二十年前别¶
<pb:KR4h0140_WYG_443-15b>¶
命駕三千里外来醉䄂放狂相向舞愁眉和笑一時開¶
留君夜住非無分且盡青娥紅燭臺¶
　　　孤山寺遇雨¶
拂波雲色重灑葉雨聲繁水鷺(一作/鳥)雙飛起風荷一向¶
翻空濛連北岸蕭颯入東軒或擬湖中宿留船在寺門¶
　　　樟亭雙櫻樹¶
南館西軒兩樹櫻春條長足夏隂成素華朱實今雖盡¶
碧葉風来别有情¶
<pb:KR4h0140_WYG_443-16a>¶
　　　湖上夜飲¶
郭外迎人月湖邊醒酒風誰留使君飲紅燭在舟中¶
　　　贈沙鷗¶
老逼教垂白官科遣著緋形骸雖有累方寸却無機遇¶
酒多先醉逢山愛晚歸沙鷗不知我猶避隼旟飛¶
　　　餘杭形勝¶
餘杭形勝四方無州傍青山縣枕湖遶郭荷花三十里¶
拂城松樹一千株夢兒亭古傳名謝教妓樓新道姓蘓¶
<pb:KR4h0140_WYG_443-16b>¶
(州西靈隐山上有夢謝亭即是杜明浦夢謝靈/運之所因名客兒也蘓小小本錢唐妓人也)獨有使¶
君年太老風光不稱白髭鬚¶
　　　江樓夕望招客¶
海天東望夕茫茫山勢川形濶復長燈火萬家城四畔¶
星河一道水中央風吹古木晴天雨月照平沙夏夜霜¶
能就江樓銷暑否比君茅舎較清&KR0565;¶
　　　新秋病起¶
一葉落梧桐年光半又空秋多上階日涼足入懐風病¶
<pb:KR4h0140_WYG_443-17a>¶
瘦形如鶴愁焦鬢似蓬損心詩思裏伐性酒狂中華盖¶
何曽惜金丹不致功猶湏自慚愧得作白頭翁¶
　　　木芙蓉花下招客飲¶
晚&KR0565;思飲兩三杯召得江頭酒客来莫怕秋無伴醉物¶
水蓮花盡木蓮開¶
　　　悲歌¶
白頭新洗鏡新磨老逼身来不奈何耳裏頻聞故人死¶
眼前惟覺少年多塞鴻遇暖猶囬翅江水因潮亦反波¶
<pb:KR4h0140_WYG_443-17b>¶
獨有衰顔留不得醉来無計但悲歌¶
　　　江樓晚眺㬌物鮮竒吟翫成萹寄水部張員外¶
澹烟踈雨間斜陽江色鮮明海氣涼蜃散雲收破樓閣¶
虹殘水照斷橋梁風翻白浪花千片鴈㸃青天字一行¶
好著丹青圗畫(一作/寫)取題詩寄與水曹郎¶
　　　夜招周協律兼荅所贈¶
滿眼雖多客開眉復向誰少年非我伴秋夜與君期落¶
魄俱躭酒殷勤共愛詩相憐别有意彼此老無兒¶
<pb:KR4h0140_WYG_443-18a>¶
　　　重酬周判官¶
秋愛冷吟春愛醉詩家眷属酒家仙若教早被浮名繫¶
可得閒逰三十年¶
　　　飲後夜醒¶
黄昬飲散歸来卧夜半人扶强起行枕上酒容和睡醒¶
樓前海月伴潮生将歸梁燕還重宿欲滅窗燈却復明¶
直至曉来猶妄想耳中如有管弦聲¶
　　　代賣薪女贈諸妓¶
<pb:KR4h0140_WYG_443-18b>¶
亂蓬為鬢布為巾(一作/帬)曉蹋寒山自負薪一種錢唐江¶
畔女著紅騎馬是何人¶
　　　奉和李大夫題新詩二首各六韻¶
　　　　因嚴亭(一作/固嚴)¶
箕潁人窮獨蓬壺路阻難何如兼吏隐復得事躋攀巖¶
樹羅階下江雲貯棟間似移天目石疑入武丘山清㬌¶
徒堪賞皇恩肯放閒遥知興未足即被詔徴還¶
　　　　㤀筌亭¶
<pb:KR4h0140_WYG_443-19a>¶
翠巘公門對朱軒野徑連只開新戸牖不改舊風烟虛¶
室閒生白髙情澹入𤣥酒容同座勸詩借屬城傳自笑¶
滄江畔遥思絳帳前亭臺随䖏(一作/事)有争敢比㤀筌¶
　　　予以長慶二年冬十月到杭州明年秋九月始¶
　　　與范陽盧賈汝南周元範蘭陵蕭恱清河崔求¶
　　　東莱劉方輿同逰恩徳寺之泉洞竹石籍甚久¶
　　　矣及兹目擊果惬心期因自嗟云到郡周嵗方¶
　　　来入寺半日復去俯視朱綬仰睇白雲有媿於¶
<pb:KR4h0140_WYG_443-19b>¶
　　　心遂留絶句¶
雲水埋藏恩徳洞(一作/寺)簪裾束縳使君身暫来不宿歸¶
州去應被山呼作俗人¶
　　　早冬¶
十月江南天氣好可憐冬㬌似春華霜輕未殺萋萋草¶
日暖初乾漠漠沙老柘葉黄如嫩樹寒櫻枝白是狂花¶
此時却羡閒人醉五馬無由入酒家¶
　　　嵗假内命酒贈周判官蕭協律¶
<pb:KR4h0140_WYG_443-20a>¶
共知欲老流年急且喜新正假日頻聞健此時相勸醉¶
偷閒何䖏共尋春脚随周叟行猶疾頭比蕭翁白未匀¶
嵗酒先拈辭不得被君推作少年人¶
　　　與諸客携酒尋去年梅花有感¶
馬上同携今日杯湖邊共覓去春梅年年只是人空老¶
䖏處何曽花不開詩思又牽吟詠發酒酣閒喚管弦来¶
樽前百事皆依舊㸃撿惟無薛秀才(去年與薛㬌文/同賞今年長逝)¶
　　　醉送李協律赴湖南辟命因寄沈八中丞¶
<pb:KR4h0140_WYG_443-20b>¶
富陽山底樟亭畔立馬停舟飛酒盂曽共中丞情繾綣¶
暫留協律語踟蹰紫微星北承恩去青草湖南稱意無¶
不羡君官羡君幕幕中收得阮元瑜¶
　　　内道塲永讙上人就郡見訪善說維摩經臨别¶
　　　請詩因以此贈¶
五夏登壇内殿師水為心地玉為儀正傳金粟如来偈¶
何用錢唐太守詩苦海出来應有路靈山别後可無期¶
他生莫忘今朝㑹虚白亭中法樂(一作/法藥)時¶
<pb:KR4h0140_WYG_443-21a>¶
　　　見李蘓州示男阿武詩自感成詠¶
遥羡青雲裏祥鸞正引雛自憐滄海伴老蚌不生珠¶
　　　正月十五日夜月¶
嵗熟人心樂朝逰復夜逰春風来海上明月在江頭燈¶
火家家市笙歌䖏䖏樓無妨思帝里不合厭杭州¶
　　　題州北路傍老柳樹¶
皮枯縁受風霜久條短為應攀折頻但見半衰當此路¶
不知初種是何人雪花零碎逐年減烟葉稀踈随分新¶
<pb:KR4h0140_WYG_443-21b>¶
莫道老株芳意少逢春猶勝不逢春¶
　　　題清頭陀¶
頭陀獨宿寺西峰百尺禪菴半夜鐘烟月蒼蒼風瑟瑟¶
更無雜樹對山松¶
　　　自歎二首¶
形羸自覺朝飡减睡少偏知夜漏長實事漸消虚事在¶
銀魚金帶繞腰光¶
二毛曉落梳頭嬾兩眼春昏㸃藥頻唯有閒行猶得在¶
<pb:KR4h0140_WYG_443-22a>¶
心情未到不如人¶
　　　湖上醉中代諸妓寄嚴郎中¶
笙歌杯酒正歡娛忽憶仙郎望帝都借問連宵直南省¶
何如盡日醉西湖蛾眉别久心知否雞舌𠲒多口厭無¶
還有些些惆悵事春来山路見蘼蕪¶
　　　自詠¶
悶發每吟詩引興興来兼酌(一作/着)酒開顔欲逢假(一作/暇)¶
日先招客正對衙時亦望山句撿簿書多鹵莽隄防官¶
<pb:KR4h0140_WYG_443-22b>¶
吏少機關誰能頭白勞心力人道無才也是閒¶
　　　晚興¶
草淺馬翩翩新晴薄暮天柳條春拂面衫䄂醉垂鞭立¶
語花隄上行吟水寺前等閒消一日不覺過三年¶
　　　早興¶
晨光出照屋梁明初打開門鼓一聲犬上階眠知地濕¶
鳥臨窗語報天晴半銷宿酒頭仍重新脫冬衣體乍輕¶
睡覺心空思想盡近来鄉夢不多成¶
<pb:KR4h0140_WYG_443-23a>¶
　　　　竹樓宿¶
　小書樓下千竿竹深火爐前一盞燈此䖏與誰相伴宿¶
　燒丹道士坐禪僧¶
　　　　湖上招客送春汎舟¶
　欲送殘春招酒伴客中誰最有風情兩瓶箬下新開得¶
　一曲䨘裳初教成(時崔湖州寄新箬下酒来/樂妓按霓裳羽衣曲初畢)排比管弦¶
　行翠䄂指麾船舫㸃紅旌慢牽好向湖心去恰似菱花¶
　鏡上行¶
<pb:KR4h0140_WYG_443-23b>¶
　　　　戲醉客¶
　莫言魯國書生懦莫把杭州刺史欺醉客請君開(一作/閒)¶
　眼望緑楊風下有紅旗¶
　　　　紫陽花(招賢寺有山花一樹無人知名色紫氣/香芳麗可愛頗類仙物因以紫陽花名)¶
　　　　(之/)¶
　何年植向仙壇上早晚移栽到梵家雖在人間人不識¶
　與君名作紫陽花¶
御定全唐詩巻四百四十三¶
