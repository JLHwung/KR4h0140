# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:03.421448
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百七十六
<pb:KR4h0140_WYG_776-1a>¶
　欽定四庫全書¶
御定全唐詩卷七百七十六¶
　　馮道之(一作用之次詩一首考/以下無世  爵里可)¶
　　　　山中作¶
　草堂在巖下卜居聊自適桂氣滿堦庭松隂生枕席逺¶
　瞻惟鳥度旁信無人跡靄靄雲生峰潺潺水流石頗尋¶
　黄巻理庶就丹砂益此即契吾生何為苦塵役¶
　　徐謙(詩二/首)¶
<pb:KR4h0140_WYG_776-1b>¶
　　　　短歌二首¶
　窮通皆是運榮辱豈闗身不願(一作/顧)門前客看時逄故¶
　人¶
　意氣青雲裏爽朗煙霞外不羡一囊錢唯重心襟㑹¶
　　楊達(詩二/首)¶
　　　　塞下曲¶
　秋日并州路黄榆落故闗孤城吹角罷數騎射鵰還帳¶
　幕遥臨水牛羊自下山行人正垂淚𤇺火起雲間¶
<pb:KR4h0140_WYG_776-2a>¶
　　　明妃怨¶
漢國明妃去不還馬駝絃管向隂山匣中縱有菱花鏡¶
羞對單于照舊顔¶
　楊逵(詩一/首)¶
　　　送鄒尊師歸洞庭(一作楊/逹詩)¶
衆島在波心曽居(一作/為)舊隱林近聞飛檄急轉憶卧雲¶
深賣藥唯供酒歸舟只載琴遥知明月夜坐石自開襟¶
　魏兼恕(詩一/首)¶
<pb:KR4h0140_WYG_776-2b>¶
　　　送張兵曹赴營田¶
河曲今無戰王師每務農選才當重委足食乃深功草¶
色孤城外雲隂絶漠(一作/漢)中蕭闗休歎别歸望在乗騘¶
　賈彦璋(詩四/首)¶
　　　晩霽登汝南大雲閣¶
禪宫新歇雨香閣晩登臨邑樹晴光起川苖佳氣深水¶
包城下岸雲細郢中岑自歎牽卑日聊開望逺心¶
　　　宿香山閣¶
<pb:KR4h0140_WYG_776-3a>¶
暝望香山閣梯雲宿半空軒窗閉潮海枕席拂煙虹朱¶
網防棲鴿紗燈䕶夕蟲一聞雞唱曉已見日曈曈¶
　　　蘇著作山池¶
水樹子雲家峯瀛宛不賖芥浮舟是葉蓮發岫為花酌¶
蟻開春瓮觀魚憑海查游蘇多石友題贈滿瑶華¶
　　　王龍驤墓¶
昔擅登壇寵爰光典午朝刀懸臨益夢龍啟渡江謡茂¶
績當年舉英魂此地銷唯餘孤壠上日夕起松飇¶
<pb:KR4h0140_WYG_776-3b>¶
　歐陽瑾(詩一/首)¶
　　　折楊柳¶
垂柳拂妝臺葳㽔葉半開年華枝上見邊思曲中來嫰¶
色宜新雨輕花伴落梅朝朝倦攀折征戍幾時回¶
　李叔卿(詩二/首)¶
　　　江南曲¶
湖上女江南花無䨇越女春浣紗風似箭月如弦少年¶
吳兒曉進船郗家子弟謝家郎烏巾白袷紫香囊菱歌¶
<pb:KR4h0140_WYG_776-4a>¶
思欲絶楚舞斷人腸歌舞未終涕雙隕舊宫坡陁纔(一/作)¶
(絶/)嶙隠西山暮雨過江來北渚春雲沿海盡渡口水流¶
緩妾歸宵剰遲含情為君再理曲月華照出澄江時¶
　　　芳樹¶
春看玫瑰樹西鄰即宋家門深重暗葉牆近度飛花影¶
拂桃隂淺香傳李逕斜靚妝愁日暮流涕向窗紗¶
　熊曜(詩一/首)¶
　　　送楊諫議赴河西節度判官兼呈韓王二侍御¶
<pb:KR4h0140_WYG_776-4b>¶
賢哉征西將幕府多俊人籌議秉刀尺話言在經綸先¶
鞭羡之子走馬辭咸秦庭論許名實數公當即真行行¶
弄文翰婉婉光使臣今者所從誰不聞歌苦辛黄雲蕭¶
闗道白日驚沙塵虜冦有時獵漢兵行(一作/仍)復(一作/夜)廵¶
王師已無戰傳檄奉良臣¶
　李賓(詩二/首)¶
　　　登巴陵開元寺西閣贈衡嶽僧方外¶
衡嶽有開士五峰秀貞骨見君萬里心海水照秋月大¶
<pb:KR4h0140_WYG_776-5a>¶
臣南溟去問道皆請謁灑以(一作/明非)甘露言清涼潤肌髮¶
湖海落天鏡香閣凌銀闕登眺餐惠風心花期啟發¶
　　　登瓦官寺閣¶
晨登瓦官閣極眺金陵城鍾山對北户淮水入南榮漫¶
漫雨花落嘈嘈天樂鳴兩廊振法鼓四角吹風箏杳無¶
(一作/出)霄漢上仰攀日月行山空覇氣滅地古寒隂生寥¶
廓雲海晩蒼茫宫觀平門餘閶闔字樓識鳳凰名雷作¶
百川(一作/山)動神扶萬栱傾靈光一向貴長此鎮吳京¶
<pb:KR4h0140_WYG_776-5b>¶
　唐堯臣(詩一/首)¶
　　　金陵懐古¶
晉末英雄起神器淪荒服胡月蝕中原白日升暘谷金¶
陵實形勝闗山固重複巨壑隍北壖長江塹西隩鑿山¶
擬嵩華穿地象伊榖草昧席羅圖蓽路戴黄屋一時因¶
地險五世享天祿禮樂何煌煌文章紛郁郁多士春林¶
秀作頌清風穆出入三百年朝事幾翻覆攙搶如雲勃¶
鯨鯢旋自曝倦聞金鼎移驟覩靈龜卜吁嗟王氣盡坐¶
<pb:KR4h0140_WYG_776-6a>¶
悲天運倐天道何茫茫善滛乃相復行路偏衣半遂亡¶
大梁族日隠汀洲上登艫&KR1139;川陸月廻吳山樹風聞楚¶
江鵠因依蘭蕙藂採襭不盈掬¶
　鄭縉(詩二/首)¶
　　　詠浮漚為辛明府作¶
行潦散輕漚清規吐(一作/晩)未收雨來波際合風起浪中¶
浮晶晃明苔砌參差繞芥舟影疑星泛曉光似露涵(一/作)¶
(含/)秋皎皎珠同淨漂漂梗共流潔容無變染圓知有謙¶
<pb:KR4h0140_WYG_776-6b>¶
柔欲作微涓效先從淡水游¶
　　　鶯(一作孫/處𤣥詩)¶
欲囀聲猶澀將飛羽未調髙風不借便何處得遷喬¶
　吳英秀(詩一/首)¶
　　　鸚鵡¶
莫把金籠閉鸚鵡箇箇聰明解人語忽然更向君前言¶
三十六宫愁幾許¶
　陳凝(詩一/首)¶
<pb:KR4h0140_WYG_776-7a>¶
　　　馬¶
未明龍骨駿幸得到神州自有千金價寕忘伯樂酬雖¶
知殊欵段莫敢比驊騮若遇追風便當軒一舉頭¶
　伊夢昌(詩一/首)¶
　　　鳳¶
好是山家鳳歌成非楚雞毫光灑風雨紋綵動雲霓竹¶
實不得飽桐孫何足栖岐陽今好去律吕正凄凄¶
　鄭嚴(詩一/首)¶
<pb:KR4h0140_WYG_776-7b>¶
　　　送韋員外赴朔方¶
白露邊秋早皇華戎事催已推仙省妙更是幕中才出¶
餞傾朝列深功佇帝臺坐聞長策利終見勒銘廻¶
　柳曽(詩一/首)¶
　　　險竿行¶
山險驚摧輈水險能覆舟奈何平地不肻立走上百尺¶
髙竿頭我不知爾是人耶復猱耶使我為爾長嘆嗟我¶
聞孝子不許國忠臣不愛家爾今輕命重黄金忠孝兩¶
<pb:KR4h0140_WYG_776-8a>¶
虧徒爾誇始以險技悦君目終以貪心媚君祿百尺髙¶
竿百度緣一足參差一家哭險竿兒聽我語更有險徒¶
險於汝重於權者失君恩落向天涯海邊去險竿兒爾¶
須知險途欲往爾可思上得不下下不得我謂此軰險¶
於險竿兒¶
　牛殳(詩二/首)¶
　　　琵琶行¶
何人斸得一片木三尺春冰五音足一彈決破真珠囊¶
<pb:KR4h0140_WYG_776-8b>¶
迸落金盤聲斷續飄飄颻颻寒丁丁蟲豸出蟄神鬼驚¶
秋鴻叫侶代雲黒猩猩夜啼蠻月明潏潏汨汨聲不定¶
羌人學漢語未正若似長安月蝕時滿城敲鼓聲噒噒¶
青山飛起不壓物野水流來欲濕人傷心憶得陳後主¶
春殿半酣細腰舞黄鶯百舌正相呼玉樹後庭花帶雨¶
二妃哭處山重重二妃没後雲溶溶夜深霜露鎖空廟¶
零落一叢斑竹風金谷園中草初綠石崇一弄思歸曲¶
當時二十四友人手把金杯聽不足又似賈客蜀道間¶
<pb:KR4h0140_WYG_776-9a>¶
千鐸萬磬鳴空山未若此調呦呦兮啁啁嘈嘈兮啾啾¶
引之於山獸不能走吹之於水魚不能游方知此藝不¶
可有人間萬事憑雙手若何為我再三彈送却花前一¶
尊酒¶
　　　方響歌¶
樂中何樂偏堪賞無過夜深聽方響緩擊急擊曲未終¶
暴雨飄飄生坐上鏗鏗鐺鐺寒重重盤渦蹙𣲖鳴蛟龍¶
髙樓漏滴金壺水碎電打著山寺鐘又似公卿入朝去¶
<pb:KR4h0140_WYG_776-9b>¶
環珮鳴玉長街路忽然碎打入破聲石崇推倒珊瑚樹¶
長短參差十六片敲擊宫商無不遍此樂不教外人聞¶
尋常只向堂前宴¶
　衛光一(詩一/首)¶
　　　經太華¶
太華五千尋重嵒合(一作/才)沓起勢飛白雲外影倒黄河¶
裏上有千蓮葉服之久不死山髙採難得歎息徒仰止¶
　林璠(詩一/首)¶
<pb:KR4h0140_WYG_776-10a>¶
　　　　季夏入北山¶
　整駕俟明發逶迤歷險途天形逼峰盡地勢入谿無樹¶
　繞圓潭密雲横疊障孤誰憐後時者六月未南圖¶
　　顔胄(詩一/首)¶
　　　適思¶
　芳歲不我與颯然涼風生繁華掃地歇蟋蟀充堂鳴感¶
　物増憂思奮衣出遊行行值古墓林白骨下縱横田䜿¶
　鞭髑髏村童掃(一作/揺)精靈精靈無奈何像設安所榮(一/作)¶
<pb:KR4h0140_WYG_776-10b>¶
　(營/)石人徒瞑目表柱燒無聲試讀碑上文乃是昔時英¶
　位極君詔𦵏勲髙盈忠貞寵終禁樵採立嗣修墳塋運¶
　否前政缺羣盗多蚊䖟即此丘壠壊鐵心為霑纓當其¶
　崇樹日豈意侵奪并㝠漠生變故淒涼結幽明悲端豈¶
　自我外物紛相縈所適非所見前登江上城倚樓臨綠¶
　(一作/浸)水一望解傷情¶
　¶
御定全唐詩卷七百七十六¶
