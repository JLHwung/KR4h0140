# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.312532
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百八十八
<pb:KR4h0140_WYG_188-1a>¶
　欽定四庫全書¶
御定全唐詩巻一百八十八¶
　　韋應物¶
　　　　寄柳州韓司户郎中¶
　達(一作/逺)識與昧機智殊迹同静於焉得攜手屢賞清夜¶
　景瀟灑陪髙詠從容羡華省一逐風波遷南登桂陽嶺¶
　舊里門空掩歡(一作/新)遊事皆屏悵望城闕遥幽居時序¶
　永春風吹百卉和煦變閭井獨悶終日眠篇書不復省¶
<pb:KR4h0140_WYG_188-1b>¶
　唯當望雨露霑子荒遐境¶
　　　　寄令狐侍郎¶
　三山有瓊樹霜雪色逾新始自風塵交中結綢繆姻西¶
　掖方掌誥南宫復司春夕燕華池月朝奉玉階塵衆寳¶
　歸和氏吹噓多俊人羣公共然諾聲問邁時倫孤鴻既¶
　髙舉鷰雀在荆榛翔集且不同豈不欲殷勤一旦遷南¶
　郡江湖𣺌無垠寵辱良未定君子豈緇磷寒暑已推斥¶
　别離生苦辛非將㑹面目書札何由申¶
<pb:KR4h0140_WYG_188-2a>¶
　　　閒居寄端及重陽¶
山明野寺曙鐘㣲雪滿幽林人跡稀閒居寥落生髙興¶
無事風塵獨不歸¶
　　　園林晏起寄昭應韓明府盧主簿¶
田家巳耕作井屋起晨烟園林鳴好鳥閒居猶獨眠不¶
覺朝巳晏起來望青天四體一舒散情性亦忻然還復¶
茅簷下對酒思數賢束帶理官府簡牘盈目前當念中¶
林賞覽物遍山川上非遇明世庶以道自全¶
<pb:KR4h0140_WYG_188-2b>¶
　　　寄大梁諸友¶
分竹守南譙弭節過梁池雄都衆君子出餞擁河湄燕¶
謔始云洽方舟已解維一為風水便但見山川馳昨日¶
次睢陽今夕宿符離雲樹愴重叠烟波念還期相敦在¶
勤事海内方勞師¶
　　　新秋夜寄諸弟¶
兩地俱秋夕相望共(一作/在)星河髙梧一葉下空齋歸思¶
多方用憂人瘼况自抱㣲痾無將别來近顔鬢巳蹉跎¶
<pb:KR4h0140_WYG_188-3a>¶
　　　郊園聞蟬寄諸弟¶
去嵗郊園别聞蟬在蘭省今嵗卧南譙蟬鳴歸路永夕¶
響依山谷餘悲散秋景(一作餘聲/發秋嶺)緘書報此時(一作/逺景)此¶
心方耿耿¶
　　　寄中書劉舍人¶
雲霄路竟别中年跡暫同比翼趨丹陛連騎下南宫佳¶
詠邀清月幽賞滯芳藂迨予一出守與子限西東晨露¶
方愴愴(一作/蒼)離抱更忡忡忽睹九天詔秉綸歸國工玉¶
<pb:KR4h0140_WYG_188-3b>¶
座浮香氣秋禁散凉風應向横門度(一作/旁)環珮杳玲瓏¶
光輝恨未矚歸思坐難通蒼蒼松桂姿想在掖垣中¶
　　　郡齋感秋寄諸弟¶
首夏辭舊國窮秋卧滁城方如昨日别忽覺徂嵗驚髙¶
閣收烟霧池水晩澄清(一作/明)户牖巳淒爽晨夜感深情¶
昔遊郎署間是月天氣晴(一作/清)授衣還西郊曉露田中¶
(一作/野)行采菊投酒中昆弟自同傾簮組聊掛壁焉知有¶
世榮一旦居逺郡山川間音形大道庶無累及兹念巳¶
<pb:KR4h0140_WYG_188-4a>¶
盈¶
　　　郡中對雨贈元錫兼簡楊凌¶
宿雨冐空山空城響秋葉沈沈暮色至淒淒凉氣入蕭¶
條林表散的皪荷上集夜霧著衣重新苔侵履濕遇兹¶
端憂日賴與嘉賔接¶
　　　冬至夜寄京師諸弟兼懐崔都水¶
理郡無異(一作/美)政所憂在素飡徒令去京國羇旅當嵗¶
寒子(一作/𤣥)月生一氣陽景極南端巳懐時節感更抱别¶
<pb:KR4h0140_WYG_188-4b>¶
離酸私燕席(一作/夕)云罷還齋夜方䦨䆳幕沈空宇(一作/月)¶
孤燈照牀單應同兹夕念寧忘故嵗歡川途恍悠邈涕¶
下一䦨干¶
　　　元日寄諸弟兼呈崔都水¶
一從守兹郡兩鬂生素髪新正加我年故嵗去超忽淮¶
濵益時候了似仲秋月川谷風景温城池草木發髙齋¶
屬多暇惆悵臨芳物日月昧還期念君何時歇¶
　　　寄職方劉郎中¶
<pb:KR4h0140_WYG_188-5a>¶
相聞二十載不得展平生一夕(一作/旦)南宫遇聊用寫中¶
情端服光朝次羣列慕(一作/噐)英聲歸來坐粉闈揮筆乃¶
縱横始陪文翰遊歡燕難久并予因謬忝出君為沈疾¶
嬰别離寒暑過荏苒春草生故園兹日隔新禽池上鳴¶
郡中永無事歸思徒自盈¶
　　　社日寄崔都水及諸弟羣屬¶
山郡多暇日社時放吏歸坐閣獨成悶行塘閲清輝春¶
風動髙柳芳園掩夕扉遥思里中㑹心緒悵㣲㣲¶
<pb:KR4h0140_WYG_188-5b>¶
　　　寒食日寄諸弟¶
禁火曖佳辰念離獨傷抱見此野田花心思杜陵道聨¶
騎定(一作/竟)何時予今顔巳老¶
　　　三月三日寄諸弟兼懐崔都水¶
暮節看巳謝兹晨愈可惜風澹意傷春池寒花斂夕(一/作)¶
(色/)對酒始依依懐人還的的誰當曲水行相思尋舊跡¶
　　　贈李儋侍御¶
風光山郡少來看廣陵春殘花猶待客莫問意中人¶
<pb:KR4h0140_WYG_188-6a>¶
　　　寄楊協律¶
吏散門閣掩鳥鳴山郡中逺念長江别俯覺座隅空舟¶
泊南池雨簟捲北樓風併罷芳樽燕為愴昨時同¶
　　　郡齋贈王卿¶
無術謬稱簡素飡空自嗟秋齋雨成滯山藥寒始華濩¶
落人皆笑幽獨嵗逾賖唯君出塵意賞愛似山(一作/僧)家¶
　　　簡恒璨¶
室(一作/臺)虛多凉氣(一作/風)天髙屬秋時空庭夜風雨草木¶
<pb:KR4h0140_WYG_188-6b>¶
曉離披簡書日云曠文墨誰復持聊因遇澄静一與道¶
人期¶
　　　閒居寄諸弟¶
秋草生庭白露時故園諸弟益相思盡日髙齋無一事¶
芭蕉葉上獨題詩¶
　　　登樓寄王卿¶
踏閣攀林恨不同楚雲滄海思無窮數家砧杵秋山下¶
一郡荆榛寒雨中¶
<pb:KR4h0140_WYG_188-7a>¶
　　　寄暢當(聞以子弟/被召從軍)¶
冦賊起東山英俊方未閒聞君新應募籍籍動京闗出¶
身文翰場髙歩不可攀青袍未及解白羽插腰間昔為¶
瓊樹枝(一作/姿)今有風霜顔秋郊細柳道走馬一夕還丈¶
夫當為國破敵如摧山何必事州府坐使鬢毛斑¶
　　　贈崔員外¶
一别十年事相逄淮海濵還思洛陽日更話府中人且¶
對清觴滿寧知白髪新怱怱何處去車馬冐風塵¶
<pb:KR4h0140_WYG_188-7b>¶
　　　寄李儋元錫¶
去年花裏逄君别今日花開巳一年世事茫茫難自料¶
春愁黯黯(一作/忽忽)獨成眠身多疾病思田里邑有流亡愧¶
俸錢聞道欲來相問訊西樓望月㡬廻圓¶
　　　京師叛亂寄諸弟¶
弱冠遭世難二紀猶未平羇離官(一作/守)逺郡虎豹滿西¶
京上懐犬馬戀下有骨肉情歸去在何時流淚忽霑纓¶
憂來上北樓左右但軍營函谷行人絶淮南春草生鳥¶
<pb:KR4h0140_WYG_188-8a>¶
鳴野田間思憶故園(一作/里)行何當四海晏甘與齊民耕¶
　　　贈琮公¶
山僧一相訪吏案正盈前出處似殊致喧静两皆(一作/依)¶
禪暮春華池宴清夜髙齋眠此道本無得寧復有忘筌¶
　　　寄諸弟(建中四年十月三日京師兵亂自滁州/間道遣使明年興元甲子嵗五月九日)¶
　　　(使還/作)¶
歳暮兵戈亂京國帛書間道訪存亡還信忽從天上落¶
唯知彼此淚千行¶
<pb:KR4h0140_WYG_188-8b>¶
　　　寄恒璨¶
心絶去來縁跡(一作/踵)順(一作/斷)人間事獨尋秋草徑夜宿¶
寒山寺今日郡齋閒思問楞伽字¶
　　　簡郡中諸生¶
守郡卧秋閣四面盡荒山此時聼夜雨孤燈照窗間藥¶
園日蕪没書帷長自閒惟當上客至論詩一解顔¶
　　　寄全椒山中道士¶
今朝郡齋冷忽念山中客澗底束(一作/采)荆薪歸來煮白¶
<pb:KR4h0140_WYG_188-9a>¶
石欲持一瓢酒逺慰(一作/寄)風雨夕落葉滿(一作/遍)空山何¶
處尋行跡¶
　　　寄釋子良史酒¶
秋山僧冷病聊寄三五杯應瀉山瓢裏還寄此瓢來¶
　　　重寄¶
復寄滿瓢去定見空瓢來若不打瓢破終當費酒材¶
　　　答釋子良史送酒瓢¶
此瓢今巳到山瓢知巳空且飲寒塘水遥將囘也同(一/作)¶
<pb:KR4h0140_WYG_188-9b>¶
(遥知囘/也風)¶
　　　簡陟廵建三甥(盧氏/生)¶
忽羡後生連榻話獨依寒燭一齋空時流歡笑事從别¶
把酒吟詩待爾同¶
　　　覽襃子卧病一絶聊以題示(沈氏生/全真)¶
念子抱沈疾霜露變滁城獨此髙窗下自然無世情¶
　　　寄璨師¶
林院生夜色西廊上紗燈時憶長松下獨坐一山僧¶
<pb:KR4h0140_WYG_188-10a>¶
　　　寄盧陟¶
柳葉遍寒塘曉霜凝髙閣累日此流連别來成寂寞¶
　　　途中寄楊邈裴緒示襃子(永陽縣/館中作)¶
上宰領淮右下國屬星馳霧野騰曉騎霜竿裂凍旗蕭¶
蕭陟連岡莽莽望空陂風截鴈嘹唳雲参樹参差髙齋¶
明月夜中庭松桂姿當暌一酌恨况此兩旬期¶
　　　宿永陽寄璨律師¶
遥知郡齋夜凍雪封松竹時有山僧來懸燈獨自宿¶
<pb:KR4h0140_WYG_188-10b>¶
　　　雪行寄襃子¶
浙瀝覆寒騎飄颻暗川容行子郡城曉披雲看杉松¶
　　　寄裴處士¶
春風駐遊騎晩景澹山暉一問清冷子獨掩荒園扉草¶
木雨來長里閭人到稀方從廣陵宴花落未言歸¶
　　　偶入西齋院示釋子恒燦¶
僧齋地雖密忘子跡要賒一來非問訊自是看山花¶
　　　示全真元常(元常趙/氏生)¶
<pb:KR4h0140_WYG_188-11a>¶
余辭郡符去爾為外事牽寧知風雪夜復此對牀眠始¶
話南池飲更詠西樓篇無將一㑹易嵗月坐推遷¶
　　　寄劉尊師¶
世間荏苒縈此身長望碧山到無因白鶴徘徊看不去¶
遥知下有清都人¶
　　　寄廬山㯶衣居士¶
兀兀山行無處歸山中猛虎識㯶衣俗客欲尋應不遇¶
雲溪道士見猶稀¶
<pb:KR4h0140_WYG_188-11b>¶
　　　因省風俗與從姪成緒遊山水中道先歸寄示¶
累宵同燕酌十舍攜征騎始造雙林寂遐搜洞府祕羣¶
峰繞盤鬱懸泉仰特(一作/時)異隂壑雲松埋陽崖烟花媚¶
每慮觀省牽中乖遊踐志我尚山水行子歸棲息地一¶
操臨流袂上聳干雲轡獨往倦危途懐冲(一作/忡)寡幽致¶
賴爾還都期方將登樓遲¶
　　　寒食寄京師諸弟¶
雨巾禁火空齋冷江上流鶯獨坐聼把酒看花想諸弟¶
<pb:KR4h0140_WYG_188-12a>¶
杜陵寒食草青青¶
　　　嵗日寄京師諸李端武等¶
獻嵗抱深惻僑居念歸縁常患親愛離始覺世務牽少¶
事河陽府晩守淮南壖平生㡬㑹散巳及蹉跎年昨日¶
罷符竹家貧遂留連部曲多巳去車馬不復全閒將酒¶
為偶黙以道自詮聼松南巖寺見月西澗泉為政無異¶
術當責豈望遷終理(一作/裏)來時裝歸鑿杜陵田¶
　　　簡盧陟¶
<pb:KR4h0140_WYG_188-12b>¶
可憐白雪曲未遇知音人恓惶戎旅下蹉跎淮海濵澗¶
樹含朝雨山鳥哢餘春我有一瓢酒可以慰風塵¶
　　　西澗即事示盧陟¶
寢扉臨碧澗晨起澹忘情空林細雨至圓文遍水生永¶
日無餘事山中伐木聲知子塵喧久暫可散(一作/解)煩纓¶
　　　登郡樓寄京師諸季淮南子弟¶
始罷永陽守復卧潯陽樓懸檻飄寒雨危堞侵(一作/浸)江¶
流迨兹聞雁夜重憶别離秋徒有盈樽酒鎮此百端憂¶
<pb:KR4h0140_WYG_188-13a>¶
　　　寄黄尊師¶
結茅種杏在雲端掃雪焚香宿石壇靈祗不許世人到¶
忽作雷風登嶺難¶
　　　寄黄劉二尊師¶
廬山两道士各在一峰居矯掌白雲表晞髪陽和初清¶
夜降真侣焚香滿空虛(一作/廬)中有無為樂自然與世疎¶
道尊不可屈符守豈暇餘髙齋遥致敬願示一編書¶
　　　秋夜寄丘二十二員外¶
<pb:KR4h0140_WYG_188-13b>¶
懐君屬秋夜散歩詠凉天山空松子落幽人應未眠¶
　　　贈丘員外二首¶
髙詞棄浮靡貞行表鄉閭未真南宫拜聊偃東山居大¶
藩本多事日與文章疎每一覩之子髙詠遂起予宵晝¶
方連燕煩恡亦頓袪格言雅誨闕善謔矜數餘久跼思¶
遊曠窮惨過陽舒虎丘愜登眺吳門悵躊躇方此戀攜¶
手豈云還舊墟告諸吳子弟文學為何如¶
跡與孤雲逺心將野鶴俱那同石氏子每到府門趨¶
<pb:KR4h0140_WYG_188-14a>¶
　　　贈李判官¶
良玉定為寳長材世所稀佐幕方廵郡奏命布恩威食¶
蔬程獨守飲冰節靡違决獄興邦頌髙文禀天機賔館¶
在林表望山啟西扉下有千畆田泱漭吳土肥始耕已¶
見穫袗絺今授衣政拙勞詳省淹留未得歸雖慙且忻¶
願日夕覩光輝¶
　　　寄皎然上人¶
吳興老釋子野雪葢精廬詩名徒自振道心長晏如想¶
<pb:KR4h0140_WYG_188-14b>¶
兹棲禪夜見月東峰初鳴鐘(一作/磬)驚巖壑焚香滿空虛¶
叨慕端成舊未識豈為疎願以碧雲思方君怨别餘茂¶
苑文華地流水古僧居何當一逰詠倚閣吟躊躇¶
　　　贈舊識¶
少年遊太學負氣蔑諸生蹉跎三十載今日海隅行¶
　　　復理西齋寄丘員外¶
前嵗理西齋得與君子同迨兹巳一周悵望臨春風始¶
自疎林竹還復長榛叢端正良難久蕪穢易為功援斧¶
<pb:KR4h0140_WYG_188-15a>¶
　開衆鬱如師啟羣䝉庭宇還清曠煩抱亦舒通海隅雨¶
　雪霽春序風景融時物方如故懐賢思無窮¶
　　　　和張舍人夜直中書寄吏部劉員外¶
　西垣草詔罷南宫憶上才月臨蘭殿出凉自鳯池來松¶
　桂生丹禁鴛鷺集雲臺託身各有所相望徒徘徊¶
　　　　和李二主簿寄淮上綦毋三¶
　滿城憐傲吏終日賦新詩請(去/聲)報淮隂客春帆浪作(音/佐)¶
　期¶
<pb:KR4h0140_WYG_188-15b>¶
　　　　寄二嚴(士良婺牧/士元郴牧)¶
　絲竹久已懶今日遇君忺打破蜘蛛千道網總為鶺鴒¶
　两箇嚴¶
　¶
　¶
　¶
　¶
御定全唐詩巻一百八十八¶
