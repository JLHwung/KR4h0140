# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.697456
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百二十三
<pb:KR4h0140_WYG_723-1a>¶
　欽定四庫全書¶
御定全唐詩巻七百二十三¶
　　李洞¶
　　　　贈曹郎中崇賢所居(一作上崇/賢曹郎中)¶
　閑坊宅枕穿宫水聽水分衾蓋蜀繒(一作盡/蜀僧)藥杵聲中¶
　擣殘夢茶鐺影裏煮孤燈刑曹樹䕃千年井華嶽樓開¶
　萬仞氷詩句變風官漸𦂳夜濤舂斷海邉藤¶
　　　　贈昭應沈少府¶
<pb:KR4h0140_WYG_723-1b>¶
　行宫接縣判雲泉袍色雖青骨且仙鄠杜憶過梨栗墅¶
　瀟湘曽棹雪霜天華山僧别留茶鼎渭水人来鎻釣船¶
　東送西迎終幾考新詩覓得兩三聨¶
　　　　上司空員外¶
　禪心髙卧似疎慵詩客經過不厭重藤杖幾擕量磧雪¶
　玉鞭曽把數嵩峰夜眠古巷(一作/巻)當城月秋值清曹入¶
　省鐘禹鑿故山歸未得河聲暗(一作/䀨)老兩三松¶
　　　　叙舊遊寄栖白¶
<pb:KR4h0140_WYG_723-2a>¶
老着重袍坐石房竺經休講白眉長省衝鼉沒投江島¶
曽看魚飛倚海檣曉炙凍盂原日氣夜挑蓮椀禁燈光¶
吟詩五嶺㝷無可倐忽如今四十霜¶
　　　哭栖白供奉¶
聞説孤窗坐化時白莎蘿雨滴空池吟詩堂裏秋闗影¶
禮佛燈前夜照碑賀雪巳成金殿夢看濤終負石橋(一/作)¶
(樓/)期逢山對月還惆悵爭得無言似祖師¶
　　　贈入内供奉僧¶
<pb:KR4h0140_WYG_723-2b>¶
内殿談經惬帝懷沃州歸隱計全乖數條雀尾来南海¶
一道蟬聲噪御街石枕紋含山裏葉銅缾口塞井中柴¶
因逢夏日西明講不覺宫人㧞鳯釵¶
　　　感恩書事寄上集義司徒相公¶
積雪峯西遇奬稱半家寒骨起溝塍鎮時賢相囘人鏡¶
報徳慈親㸃佛燈授鉞巳聞諸國靜坐籌重見大河澄¶
功居第一圖煙閣依舊終南滿杜陵¶
　　　贈永崇李將軍充襄陽制置使¶
<pb:KR4h0140_WYG_723-3a>¶
拜官門外發輝光宿衛隂符注幾行行處近天龍尾滑¶
獵時陪帝馬鬃香九城王氣生旗隊萬里寒風入箭瘡¶
從此浩然聲價歇武中還有李襄陽¶
　　　寄淮海惠澤上人¶
海濤㾗滿舊征衣長憶初程宿翠㣲竹裏橋鳴知馬過¶
塔中燈露見鴻飛眉毫(一作/毛)别後應盈尺嵒木居来定¶
幾圍他日願師容一榻煎茶埽地學忘機¶
　　　春日隱居官舎感懷¶
<pb:KR4h0140_WYG_723-3b>¶
風吹燒燼雜汀沙還似青溪舊寄家入户竹生牀下葉¶
隔窗蓮謝鏡中花苔房毳客論三學雪嶺巢禽看兩衙¶
銷得人間無限事江亭月白誦南華¶
　　　春日即事寄一二知巳¶
浴馬池西一帶泉開門景物似樊川朱衣暎水人歸縣¶
白羽遺泥鶴上天索米夜燒風折木無車(一作驢/一作輿)春養¶
雪藏鞭縉紳處士知章句忍使孤窗枕淚眠¶
　　　廢寺閑居寄懷一二罷舉(一本無/此二字)知巳(一作省/歸郎)¶
<pb:KR4h0140_WYG_723-4a>¶
病居廢廟冷吟煙無力爭飛類病蟬槐省老郎䝉主棄¶
月陂(一作/波)孤客望誰憐税房兼得調猿石租地仍分浴¶
鶴泉處世堪驚又堪媿一坡山色不論錢¶
　　　題尼大德院¶
雲鬟早嵗斷金刀戒律曽持五百條臺上燈紅蓮葉宻¶
眉間毫白黛㾗銷繡成佛國銀為地畫出王城雪覆橋¶
清淨髙樓松檜寺世雄翻媿自低腰¶
　　　懷張喬張霞¶
<pb:KR4h0140_WYG_723-4b>¶
西風吹雨葉還飄憶我同袍隔海濤江塔照山青入佛¶
邉城履雪白連鵰身離世界歸天竺影挂虚空度石橋¶
應念無成獨流轉嬾磨銅片鬢毛焦¶
　　　贈徐山人¶
徐生何代降坤維曽伴園公採紫芝瓦礫變黄憂世換¶
髭鬚放白怕人疑山房古竹麄於樹海島靈童壽等龜¶
知歎有唐三百載光隂未抵一先棊¶
　　　寄南嶽僧¶
<pb:KR4h0140_WYG_723-5a>¶
新秋日後曬書天白日當松影却圓五字句求方寸佛¶
一條街擘兩行蟬不曽著事於機内長合教山在眼前¶
花落儔公房外石調猿弄虎歎無縁¶
　　　華山¶
碧山長凍地長秋日夕泉源䀨華州萬户烟侵闗令宅¶
四時雲任使君樓風驅雷電臨河震鶴引神仙出月遊¶
峰頂髙眠靈藥熟自無霜雪上人頭¶
　　　和曹監春晴見寄¶
<pb:KR4h0140_WYG_723-5b>¶
竺廟鄰鐘震曉鴉春隂蓋石似仙家蘭臺架列排書目¶
顧渚香浮瀹茗花膠溜石松粘鶴氅泉離氷井熨僧牙¶
功成名著扁舟去愁覩前題罩碧紗¶
　　　贈三惠大師¶
楓猿嶠角别多時三教兼修内學師藥樹影中頻綴偈¶
蓮峰朶下幾窺棊遊歸筍長齊童子病起巢成露鶴兒¶
詔落五天開夏&KR0688;兩街人競禮長眉¶
　　　送醉畫王處士¶
<pb:KR4h0140_WYG_723-6a>¶
幾年乗興住南吳狂醉蘭舟夜落湖别後鶴毛描轉細¶
近来牛角飲還麄同餐夏果山何處共釣秋濤石在無¶
闗下相逢怪予老篇章役思繞寰區¶
　　　聞杜鵑¶
萬古瀟湘波上雲化為流血杜鵑身長疑啄破青山色¶
秪恐啼穿白日(一作/月)輪花落𤣥宗廻(一作/歸)蜀道雨収(一/作)¶
(飛/)工部宿江津聲(一作/一)聲猶得到(一作/恐聒)君耳不見千秋¶
(一作/家)一(一作/愁)甑塵¶
<pb:KR4h0140_WYG_723-6b>¶
　　　賦得送軒轅先生歸羅浮山¶
舊山歸隱浪揺青緑鬢山童一帙經詩(一作/符)帖布帆猿¶
鳥看藥煎金鼎鬼神聽洞深頭上聆仙語(一作覺/&KR0657;過)&KR0657;(一/作)¶
(樓/)靜鼻中聞海腥此處先生應不住吾君南望漫勞形¶
　　　送包處士¶
秋(一作/愁)思枕月卧瀟湘寄宿慈恩竹(一作/寺)裏房性急却¶
(一作/還)於棊上慢身閑未免藥中忙休抛手網驚龍睡曽¶
挂頭巾拂鳥行聞説石門君舊隱寒峰濺瀑壞書堂¶
<pb:KR4h0140_WYG_723-7a>¶
　　　贈龎鍊師(女人/)¶
家住涪江漢語嬌一聲歌戞玉樓簫睡融春日柔金縷¶
妝發秋霞戰翠翹兩臉酒醺紅杏妬半胸酥嫩白雲饒¶
若能攜手隨仙令皎皎銀河渡鵲橋¶
　　　送友罷舉赴邉職¶
出剡篇章入洛文無人細讀歎俱焚莫辭秉笏隨紅斾¶
便好擕家住白雲過水象浮蠻境見隔江(一作/闗)猿呌漢¶
州聞髙談濶畧陳從事盟誓邉庭壯我軍¶
<pb:KR4h0140_WYG_723-7b>¶
　　　病猿¶
瘦纒金鎻惹朱樓一别巫山樹幾秋寒想蜀門清露滴¶
暖懷湘岸白雲流罷抛簷果沉僧井休抝崖氷濺客舟¶
啼過三聲應有淚(一作/恨)畫堂深不徹王侯¶
　　　斃驢¶
蹇驢秋斃瘞荒田忍把敲吟舊竹鞭三尺焦桐(一作/桐輕)背¶
殘月一條藜杖卓(一作藤/瘦斵)寒煙通吳白浪寛圍國倚蜀¶
青山峭入天如畫海門搘肘望(一作/看)阿誰家(一作/教)賣釣¶
<pb:KR4h0140_WYG_723-8a>¶
魚船¶
　　　宿葉公棊閣¶
帶風棊閣竹相敲局瑩無塵拂樹梢日到長天征未斷¶
鐘来嶽頂刧須抛挑燈雪客棲寒店供茗溪僧爇廢巢¶
因悟修身試貪教不須焚火向三茅¶
　　　送郄先輩歸覲華隂¶
桂枝博得鳯棲枝歡覲家僮舞翠㣲僧向瀑泉聲裏賀¶
鳥穿仙掌指間飛休停硯筆吟荒廟永别燈籠赴鎻闈¶
<pb:KR4h0140_WYG_723-8b>¶
騷雅近来頽䘮甚送君傍覺有光輝¶
　　　贈可上人¶
寺門和鶴倚香杉月吐秋光到思嚵將法傳来穿泱漭¶
持詩吟去入嵌巖糢糊書巻煙嵐滴狼籍衣裳瀑布緘¶
不斷清風牙底嚼無因内殿得名銜¶
　　　東川髙僕射¶
油幢影裏拜清風十里貔貅一片雄二印鎻開霜滿地¶
四門闗定月當空泉浮山葉人家過詔惹罏香鳥道通¶
<pb:KR4h0140_WYG_723-9a>¶
新起畫樓攜客上絃歌筵内海榴紅¶
　　　宿成都松溪院¶
松持節操溪澄性一炷煙嵐壓寺隅翡翠鳥飛人不見¶
琉璃缾貯水疑無夜聞子落真山雨曉汲波圓入畫圖¶
塵擁蜀城抽鎻後此中猶夢在江湖¶
　　　弔曹監¶
宅上愁雲吹不㪚桂林詩骨葬雲根滿樓山色供鄰里¶
一洞松聲付子孫甘露施衣封淚㸃秘書取集印苔㾗¶
<pb:KR4h0140_WYG_723-9b>¶
吟魂醉魄歸何處御水嗚嗚夜遶門¶
　　　贈長安畢郎中¶
髙門寒沼水連雲鷺識朱衣傍主人地肺半邉晴帶雪¶
天街一面靜無塵朝迴座客酬琴價衙退留僧寫鶴真¶
從此幾遷為計相蓬莱三刻奏東巡¶
　　　寄東蜀幕中友¶
官亭池碧海榴殷遥想清才倚畫欄栁絮漲天籠地暖¶
角聲經雨透雲寒曉侵台座香煙濕夜草軍書蠟燭乾¶
<pb:KR4h0140_WYG_723-10a>¶
為話門人吟太苦風摧蘭秀一枝殘¶
　　　曲江漁父¶
兒孫閒弄雪霜髯浪颭南山影入簷卧稳篷舟龜作枕¶
病来茅舎網為簾值春游子憐蓴滑通蜀行人説鱠甜¶
數尺寒絲一竿竹豈知浮世有猜嫌¶
　　　和劉駕博士贈莊嚴律禪師¶
人言紫綬有光輝不二心觀似草衣塵刼自營還自壞¶
禪門無住亦無歸松根穴蟻通山逺塔頂巢禽見海㣲¶
<pb:KR4h0140_WYG_723-10b>¶
每話南遊偏起念五峰波上入&KR0657;扉¶
　　　智新上人話舊¶
蟋蟀燈前話舊遊師經幾夏我經秋金陵市合月光裏¶
甘露門開峰朶頭晴眺逺帆飛入海夜禪隂火吐當樓¶
相看未得東歸去滿壁寒濤瀉白鷗¶
　　　和淮南太尉留題鳯州王氏別業¶
清秋看長鷺雛成説向湘僧亦動情節屋折將松上影¶
印龕移鎻月中聲野人陪賞増詩價太尉因居著谷名¶
<pb:KR4h0140_WYG_723-11a>¶
閑想此中遺勝事宿齋吟遶鳯池行¶
　　　乙酉嵗自蜀隨計趂試不及¶
客卧涪江蘸月㕔知音喚起進趨生寒梅折後方離蜀¶
臘月圓前未到京風巻壞亭羸僕病雪糊危棧蹇驢行¶
文昌一試應闗分豈校褒斜兩日程¶
　　　龍州韋郎中先夢六赤後因打葉子以詩上¶
紅蠟香煙撲畫楹梅花落盡庾樓清光輝圓魄銜山冷¶
彩鏤方牙着腕輕寳帖牽来獅子鎮金盆引出鳯凰傾¶
<pb:KR4h0140_WYG_723-11b>¶
㣲黄喜兆莊周夢六赤重新擲印成¶
　　　和壽中丞傷猿¶
遺挂朱欄鎻半㝷清聲難買恨黄金懸崖接果今(一作/身)¶
何在淺井窺星影巳沉歸宅葉鋪曽睡石入朝燈照舊¶
啼林小山罷遶隨湘客髙樹休升對嶽禽天竺省憐傷¶
倍切親知寛(一作/知覓)和思難任相門恩重無由報竟託仙¶
郎日夜吟¶
　　　上靈州令狐相公(一作贈髙僕射自安/西赴闕一作贈功臣)¶
<pb:KR4h0140_WYG_723-12a>¶
征蠻(一作/南)破虜漢功臣提劍歸来萬里身笑(一作/閑)倚凌¶
煙金柱看形容憔悴(一作消瘦/又作惆悵)老於真¶
　　　寓言¶
三千宫女露蛾眉笑煮黄金日月遲麟鳯隔雲攀不及¶
空山惆悵夕陽時¶
　　　客亭對月¶
游子離魂隴上花風飄浪巻遶天涯一年十二度圓月¶
十一囘圓不在家¶
<pb:KR4h0140_WYG_723-12b>¶
　　　宿鄠郊贈羅處士¶
川靜星髙櫟(一作/栗)已枯南山落石水聲麤白雲釣客窗¶
中宿卧數嵩峰聼五湖¶
　　　有寄(一作/贈)¶
愛酒耽棊田處士彈琴咏史賈先生御溝臨岸有雲石¶
不見鶴来何處行¶
　　　送三藏歸西天國¶
十萬里程多少磧沙中(一作/磧頭)彈舌授䧏龍(奘公彈舌念/梵語心經以)¶
<pb:KR4h0140_WYG_723-13a>¶
(授流沙/之龍)五天到日應頭白月落長安半夜鐘¶
　　　金陵懷古¶
古来無此戰爭功日日戈船巻海風一遇(一作/度)靈鼇開¶
睡眼六朝灰盡九江空¶
　　　長安縣㕔¶
主人寂寞客迍邅愁絶(一作/列)終南滿案(一作/眼)前乞取中¶
庭藤五尺(一作/丈)為君髙斸扣(一作/望)青天¶
　　　題晰上人賈島詩巻¶
<pb:KR4h0140_WYG_723-13b>¶
賈生詩巻惠休裝百葉蓮花萬里香供得半年吟不足¶
長須字字頂司倉¶
　　　送僧清演歸山¶
毛褐斜肩背負經曉思吟入竇山青峰前野水横官道¶
踏着秋天三四星¶
　　　贈僧¶
不羡王公與貴人唯將雲鶴自相親閒来石上觀流水¶
欲洗禪衣未有塵¶
<pb:KR4h0140_WYG_723-14a>¶
　　　題學公院池蓮¶
竹引山泉玉甃池栽蓮莫(一作却/一作休)怪藕生絲如何不似¶
麻衣客坐對秋風待一枝¶
　　　山居喜友人見訪¶
入雲晴斸茯苓還日暮逢迎木石間看待詩人無别物¶
半潭秋水(一作/燒)一房山¶
　　　秋宿長安韋主簿㕔¶
水木清凉夜直㕔愁人樓上唱寒更坐勞同歩簾前月¶
<pb:KR4h0140_WYG_723-14b>¶
鼠動牀頭印鎻聲¶
　　　冬憶友人¶
吟上山前數竹枝葉翻似雪落霏霏枕前明月誰動影¶
睡裏驚来不覺歸¶
　　　懷圭峯影林泉¶
吾家舊物賈生傳入内遥分錫杖泉鶴去帝移宫女㪚¶
更堪嗚咽過樓前¶
　　　贈青龍印禪師¶
<pb:KR4h0140_WYG_723-15a>¶
雨澀秋刀剃雪時菴前曽禮草堂師居人昨日相過説¶
鶴已生孫竹滿池¶
　　　戲贈侯常侍¶
葛洪巻與江淹賦名動天邉傲石居兩蜀詞人多載後¶
同君諱却馬相如¶
　　　繡嶺宫詞¶
春日遲遲春草緑(一作春草萋/萋春水緑)野棠開盡飄香玉繡嶺¶
宫前鶴髪翁猶唱開元太平曲¶
<pb:KR4h0140_WYG_723-15b>¶
　　　中秋月(一作廖/凝詩)¶
九十日秋色今秋已半分孤光吞列宿四面絶㣲雲衆¶
木排疎影寒流疊細紋遥遥望丹桂心緒更紛紛¶
　　　宿書僧(一作/記)院¶
夜水筆前澄時推外學能書成百箇字庭轉㡬遭燈寄¶
墨大壇吏分牋蜀國僧為題江寺塔牌挂入雲層¶
　　　雪¶
迢迢来極塞連闕謂(一作/渭)風吹禪客呵金錫征人擘凍¶
<pb:KR4h0140_WYG_723-16a>¶
旗細填蟲穴滿重壓鶴巢欹有影晴飄野無聲夜落池¶
正緐秦甸暖漸厚楚宫飢凍挹分泉澀光凝二閣癡踏¶
遺蘭署跡聼起石門思用表豐年瑞無令埽玉墀¶
　　　述懐二十韻獻覃懐相公¶
帝夢求良弼生申屬聖明青雲縣器業白日貫忠貞(一/作)¶
(精/)靄靄隨春動忻忻共物榮靜冝浮競息坐覺好風生¶
萬國聞應躍千門望盡傾瑞含楊栁色氣變管絃聲百¶
辟尋知度三階正有程魯儒規藴藉周誥美和平碧水¶
<pb:KR4h0140_WYG_723-16b>¶
遺幽抱朱絲寄逺情風流秦印綬儀表漢公卿忠讜期¶
登用囘邪自震驚雲開長劍倚路絶一峰横九野方無¶
事滄溟本不争國将身共計心與衆為城早晚中條下¶
紅塵一顧清南潭容伴鶴西笑忽遷鶯折樹恩難報懐¶
仁命甚輕二年猶困辱百口望經營未在英侯選空勞¶
短羽征知音初(一作/祈)相國從此免長鳴¶
　　　嵗暮自廣江至新興徃復中題峡山寺¶
薄暮縁西峡停橈一訪僧鷺巢行卧栁猿飲倒埀藤水¶
<pb:KR4h0140_WYG_723-17a>¶
　曲巖千疊雲深樹百層山風寒殿磬溪雨夜船燈灘漲¶
　危槎沒泉衝怪石崩中臺一襟淚歳杪别良朋¶
　　　　冬日送凉州刺史¶
　寵餞西門外雙旌出漢陵未辭金殿日巳夢雪山燈地¶
　逺終峰盡天寒朔氣凝新年行已到舊典聽難勝吏掃¶
　盤雕影人遮散馬乗移軍駝䭾角下塞掾河氷獵近崑¶
　崙獸吟招磧石僧重輸右藏實方見左車能兵聚邉風¶
　急城寛夜月澄連營煙火嶺望詔幾迴登¶
<pb:KR4h0140_WYG_723-17b>¶
　　　　過賈浪仙舊地¶
　鶴外唐来有謫星長江東注冷滄溟境搜松雪仙人島¶
　吟歇林泉主簿㕔片月巳能臨榜黒遥天何益抱墳青¶
　年年誰不登髙第未勝騎驢入畫屛¶
　　　　句¶
　公道此時如不得昭陵慟哭一生休(北夢𤨏言云洞三/榜裴贄第二榜䇿)¶
　(夜簾前獻詩云云尋卒蜀/中贄無子人謂屈洞所致)¶
御定全唐詩巻七百二十三¶
