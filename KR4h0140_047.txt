# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.202569
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四十七
<pb:KR4h0140_WYG_047-1a>¶
　欽定四庫全書¶
御定全唐詩巻四十七¶
　　張九齡¶
　張九齡字子夀韶州曲江人七歲知屬文擢進士始調¶
　校書郎以道侔伊呂科為左拾遺進中書舍人出為冀¶
　州刺史以母不肻去鄉里表換洪州都督徙桂州兼嶺¶
　南按察選補使以張説薦為集賢院學士俄拜中書侍¶
　郎同平章事遷中書令為李林甫所忮改尚書右丞相¶
<pb:KR4h0140_WYG_047-1b>¶
　罷政事貶荆州長史請歸還展墓卒謚文獻九齡風度¶
　醖藉在相位有謇諤匪躬之誠以直道黜不戚戚嬰望¶
　惟文史自娯嘗識安禄山必反請誅不許後明皇在蜀¶
　思其言遣使致祭䘏其家集二十巻今編詩三巻¶
　　　　奉和聖製燭龍齋祭¶
　上帝臨下鑒亦有光孰云隂隲惟聖克彰六月徂暑四¶
　郊愆陽我后其勤告于壇場精意允溢羣靈鼔舞蔚兮¶
　朝雲沛然時雨雨我原田亦既有年燭龍煌煌明宗報¶
<pb:KR4h0140_WYG_047-2a>¶
祀于以助之天人帝子聞詩有訓國風兹始¶
　　　奉和聖製喜雨¶
艱我稼穡載育載亭隨物應之曷聖與靈謂我何慿惟¶
徳之馨誰云天逺以誠必至太清無雲羲和頓轡于斯¶
烝人瞻彼非覬隂㝠倐忽沛澤咸洎何以致之我后之¶
感無臯無隰黍稷黯黯無卉無木敷芬黮黤黄龍勿來¶
鳴鳥不思人和年豐皇心則怡豈與周宣雲漢徒詩¶
　　　南郊文武出入舒和之樂¶
<pb:KR4h0140_WYG_047-2b>¶
祝史辭正人神慶叶福以徳昭享以誠接六變云備百¶
禮斯浹祀事孔明祚流萬葉¶
　　　奉和聖製幸晉陽宮¶
隋季失天策萬方罹凶殘皇祖稱義旗三靈皆獲安聖¶
期將(一作/朝特)申錫王業成艱難盗移未改命歴在終履端¶
彼汾惟帝鄉雄都信鬱盤一月朔巡狩羣后陪清鑾霸¶
跡在沛庭舊儀覩漢官唐風思何深舜典敷更寛户䝉¶
枌榆復邑争牛酒歡緬惟翦商後豈獨微禹歎三后既¶
<pb:KR4h0140_WYG_047-3a>¶
在天萬年斯不刋尊祖實我皇天文皆仰觀¶
　　　奉和聖製次成臯先聖擒建徳之所¶
天命誠有集王業初惟艱翦商自文祖夷項在兹山地¶
識斬蛇處河臨飲馬間威加昔運往澤流今聖還尊祖¶
頌先烈賡歌安用攀紹成即我后封岱出天關¶
　　　奉和聖製賜諸州刺史以題座右¶
聖人合天徳洪覆在元元每勞蒼生念不以黄屋尊興¶
化俟羣辟擇賢守列藩得人此為盛咨岳今復存降鑒¶
<pb:KR4h0140_WYG_047-3b>¶
引君道殷勤啓政門容光無不照有象必為言成憲知¶
所奉致理歸其根肅肅禀𤣥猷煌煌戒朱軒豈徒任遇¶
重兼爾宴錫繁載聞勵臣節持答明主恩¶
　　　奉和聖製送十道採訪使及朝集使¶
三年一上計萬國趨河洛課最力已陳賞延恩復博垂¶
衣深共理改瑟其咸若首路廻竹符分鑣揚木鐸戒程¶
有攸往詔餞無淹泊昭晰動天文殷勤在人瘼持久望¶
兹念克終期所託行矣當自强春耕庶秋穫¶
<pb:KR4h0140_WYG_047-4a>¶
　　　奉和聖製謁𤣥元皇帝廟齋¶
興運昔有感建祠北山巔雲雷初締構日月今悠然紫¶
氣尚蓊鬱𤣥元如在焉迨兹事追逺輪奐復増鮮洞府¶
香林處齋壇清漢邊吾君乃尊祖夙駕此留連樂動人¶
神㑹鐘成律度圎笙歌下鸞鶴芝术萃靈仙曽是福黎¶
庶豈唯味虚𤣥賡歌徒有作微薄謝昭宣¶
　　　巫山髙¶
巫山與夭近煙景長青熒此中楚王夢夢得神女靈神¶
<pb:KR4h0140_WYG_047-4b>¶
女去已久雲雨空㝠㝠唯有巴猿嘯哀音不可聼¶
　　　和黄門盧監望秦始皇陵¶
秦帝始求仙驪山何遽卜中年既無效兹地所宜復徒¶
役如雷奔珍怪亦雲蓄黔首無寄命赭衣相追逐人怨¶
神亦怒身死宗遂覆土崩失天下龍鬬入函谷國為項¶
籍屠君同華元戮始掘既由楚終焚乃因牧上宰議揚¶
賢中阿感桓速一聞過秦論載懐空杼軸¶
　　　酬周判官巡至始興㑹改秘書少監見貽之作¶
<pb:KR4h0140_WYG_047-5a>¶
　　　兼呈耿廣州¶
惟昔遷樂土迨今已重世隂慶荷先徳素風慙後裔唯¶
益梓桑恭豈禀山川麗于時初自勉揆已無兼濟瘠土¶
資勞力良書啓䝉蔽一探石室文再擢金門第既起南¶
宮草復掌西掖制過舉及小人便蕃在中歲亞司河海¶
秩轉牧江湖澨勿謂符竹輕但覺涓塵細一麾尚云忝¶
十駕宜求税心息已如灰跡牽且為贅忽捧天書委將¶
革海隅弊朝聞循誠節夕飲䝉瘴癘義疾耻無勇盜憎¶
<pb:KR4h0140_WYG_047-5b>¶
攻亦鋭葵藿是傾心豺狼何反噬履險甘所受勞賢恧¶
相曵攬轡但荒服循陔便私第嘉慶始獲申㤙華復相¶
繼無庸我先舉同事君猶滯當推奉使績且結拜親契¶
更延懐安㫖曽是慮危際善謀雖若兹至理焉可替所¶
仗有神道况承明主惠¶
　　　和吏部李侍郎見示秋夜望月憶諸侍郎之什¶
　　　其卒章有前後行之戲因命僕繼作¶
清秋發髙興凉月復閒宵光逐露華滿情因水鏡揺同¶
<pb:KR4h0140_WYG_047-6a>¶
時亦所見異路無相招美景向空盡歡言隨事銷忽聼¶
金華作誠如玉律調南宫尚為後東觀何其遼名數雖¶
云隔風期幸未遥今來重餘論懐此更終朝¶
　　　登南嶽事畢謁司馬道士¶
將命祈靈嶽廻策詣真士絶跡尋一徑異香聞數里分¶
庭八桂樹肅容兩童子入室希把袖登牀願啓齒誘我¶
棄智訣迨兹長生理吸精反自然鍊藥求不死斯言眇¶
霄漢顧余嬰紛滓相去九牛毛慙歎知何已¶
<pb:KR4h0140_WYG_047-6b>¶
　　　九月九日登龍山¶
郡庭常窘束凉野求昭曠楚客凛秋時枑公舊臺上清¶
明風日好歴落江山望極逺何蕭條中留坐惆悵東彌¶
夏首闊西拒荆門壯夷險雖異時古今豈殊狀先賢杳¶
不接故老猶可訪投弔傷昔人揮斤感前匠自為本疎¶
散未始忘幽尚際㑹非有欲往來是无妄為邦復多幸¶
去國殊遷放且汎籬下菊還聆郢中唱灌園亦何為於¶
陵乃逃相¶
<pb:KR4h0140_WYG_047-7a>¶
　　　登郡城南樓¶
閉閣幸無事登樓聊永日雲霞千里開洲渚萬形出澹¶
澹澄江漫飛飛度鳥疾邑人半艫艦津樹多楓橘感别¶
時已屢憑眺情非一逺懐不我同孤興與誰悉平生本¶
單緒邂逅承優秩謬忝為邦寄多慙理人術駑鉛雖自¶
勉倉廩素非實陳力倘無効謝病從芝术¶
　　　歲初廵屬縣登髙安南樓言懐¶
山城本孤峻慿髙結層軒江氣偏宜早林英粲已繁餘¶
<pb:KR4h0140_WYG_047-7b>¶
滋含宿霽衆妍在朝暾拂衣釋簿領伏檻遺紛喧深俯¶
東溪澳逺延南山樊歸雲納前嶺去鳥投遥村目盡有¶
餘意心惻不可諼朅來彭蠡澤載經敷淺原春及但生¶
思時哉無與言不才叨過舉唯力酬明恩美化猶寂蔑¶
迅節徒飛奔雖無成立効庶以去思論行復徇孤迹亦¶
云吾道存¶
　　　秋晩登樓望南江入始興郡路¶
潦收沙衍出霜降天宇晶伏檻一長眺津途多逺情思¶
<pb:KR4h0140_WYG_047-8a>¶
來江山外望盡煙雲生滔滔不自辨役役且何成我來¶
颯衰鬢孰云飄華纓櫪馬苦踡跼籠禽念遐征歲隂向¶
晼晩日夕空屏營物生貴得性身累由近名内顧覺今¶
是追歎何時平¶
　　　登古陽雲臺¶
庭樹日衰颯風霜未云已駕言遣憂思乗興求相似楚¶
國兹故都蘭臺有餘址傳聞襄王世仍立巫山祀方此¶
全盛時豈無嬋娟子色荒神女至魂蕩宮觀啓蔓草今¶
<pb:KR4h0140_WYG_047-8b>¶
如積朝雲為誰起¶
　　　與生公尋幽居處¶
同方久厭俗相與事遐討及此雲山去窅然巖徑好疑¶
入武陵源如逢漢隂老清諧欣有得幽閑歘盈抱我本¶
玉階侍偶訪金仙道兹焉求卜築所過皆神造歲晩林¶
始敷日晏崖方杲不種縁嶺竹豈植臨潭草即途可淹¶
留隨日成黼藻期為静者說曽是終焉保今為簡書畏¶
秪令歸思浩¶
<pb:KR4h0140_WYG_047-9a>¶
　　　與生公遊石窟山¶
探秘孰云逺忘懐復爾同日尋髙深意宛是神仙中躋¶
險搆靈室詭制非人功潛洞黝無底殊庭忽似夢豈如¶
武安鑿自若茅山通造物良有寄嬉遊廼愜衷猶希咽¶
玉液從此昇雲空咄咄共攜手泠然且馭風¶
　　　郡舍南有園畦雜樹聊以永日¶
為郡久無補越鄉空復深茍能秉素節安用叨華簪却¶
歩園畦裏追吾野逸心形骸拘俗吏光景賴閒林内訟¶
<pb:KR4h0140_WYG_047-9b>¶
誠知止外言猶匪忱成蹊謝李徑衞足感葵隂榮逹豈¶
不偉孤生非所任江城何寂歴秋樹亦蕭森下有北流¶
水上有南飛禽我願從歸翼無然坐自沈¶
　　　臨泛東湖(時任/洪州)¶
郡庭日休暇湖曲邀勝踐樂職在中和靈(一作/虛)心挹上¶
善乗流坐清曠舉目眺悠緬林與西山重雲因北風巻¶
晶明畫不逮隂影鏡無辨晩秀復芬敷秋光更遥衍萬¶
族紛可佳一遊豈能展羇孤忝邦牧顧已非時選梁(一/作)¶
<pb:KR4h0140_WYG_047-10a>¶
(長/)公世不容長孺心亦褊永念出籠縶常思退疲蹇歲¶
徂風露嚴日恐蘭苕(一作/若)剪佳辰不可得良㑹何其鮮¶
罷興還江城閉關聊自遣¶
　　　始興南山下有林泉嘗卜居焉荆州卧病有懐¶
　　　此地¶
出處各有在何者為陸沈幸無廹賤事聊可祛迷襟世¶
路少夷坦孟門未嶇嶔多慙入火術常惕履氷心一跌¶
不自保萬全焉可尋行行念歸路眇眇惜光隂浮生如¶
<pb:KR4h0140_WYG_047-10b>¶
過隙先逹已吾箴敢忘丘山施亦云年病侵力衰在所¶
養時謝良不任但憶舊棲息願言遂窺臨雲間目孤秀¶
山下面清深蘿蔦自為幄風泉何必琴歸此老吾老還¶
當日千金¶
　　　晨坐齋中偶而成詠¶
寒露潔秋空遥山紛在矚孤頂乍修聳㣲雲復相續人¶
兹賞地偏鳥亦爱林旭結念慿幽逺撫躬曷羈束仰霄¶
謝逸翰臨路嗟疲足徂歲方暌攜歸心亟躑躅休閒倘¶
<pb:KR4h0140_WYG_047-11a>¶
有素豈負南山曲¶
　　　詠史¶
大徳始無頗中智是所是居然已不一況乃務相詭小¶
道致泥難巧言因萋毁穰侯或見遲蘇生得隂揣輕既¶
長沙傅重亦邊郡徙勢傾不幸然跡在胡寜爾滄溟所¶
為大江漢日來委灃(一作/澄)水雖復清魚鼈豈游此賢哉¶
有小白讐中有管氏若人不世生悠悠多如彼¶
　　　龍門旬宴得月字韻¶
<pb:KR4h0140_WYG_047-11b>¶
恩華逐芳歲形勝兼韶月中席傍魚潭前山倚龍闕花¶
迎妙妓至鳥避仙舟發宴賞(一作/衎)良在兹再來情不歇¶
　　　驪山下逍遥公舊居游集¶
君子體清尚歸處有兼資雖然經濟日無忘幽棲時卜¶
居舊何所休澣嘗來兹岑寂罕人至幽(一作/髙)深獲我思¶
松澗聆遺風蘭林覽餘滋往事誠已矣道存猶可追遺¶
子後黄金作歌先紫芝明徳有自來奕世皆秉彛豈與¶
磻溪老崛起周太師我心希碩人逮此問元龜怊悵既¶
<pb:KR4h0140_WYG_047-12a>¶
懐逺沈吟亦省私己云寵禄過況在華髪衰軒盖有迷¶
復丘壑無磷緇感物重所懐何但止足斯¶
　　　雜詩五首¶
孤桐亦胡為百尺傍無枝疎隂不自覆修幹欲何施髙¶
岡地復逈弱稙風屢吹凡鳥已相噪鳯皇安得知¶
蘿蔦必有託風霜不能落酷在蘭將蕙甘從葵與藿運¶
命雖為宰寒暑自囘薄悠悠天地間委順無不樂¶
良辰不可遇心賞更蹉跎終日塊然坐有時勞者歌庭¶
<pb:KR4h0140_WYG_047-12b>¶
前攬芳蕙江上託㣲波路逺無能逹憂情空復多¶
湘水弔靈妃斑竹為情緒漢水訪遊女解佩欲誰與同¶
心不可見異路空延佇浦上青楓林津傍白沙渚行吟¶
至落日坐望秪愁予神物亦豈孤佳期竟何許¶
木直幾自冦石堅亦他攻何言為用薄而與火膏同物¶
類(一作/累)有固然誰能取徑通纎纎良田草靡靡唯從風¶
日夜沐甘澤春秋等芳叢生性茍不夭香臭誰為中道¶
家貴至柔儒生何固窮終始行一意無乃過愚公¶
<pb:KR4h0140_WYG_047-13a>¶
　　　感遇十二首¶
蘭葉(一作/蘂)春葳蕤桂華秋皎潔欣欣此生意自爾為佳¶
節誰知林棲者聞風坐相(一作/見)恱草木有本(一作/本無)心何¶
求美人折¶
幽林歸獨卧滯慮洗孤清持此謝髙鳥因之傳逺情日¶
夕懐空意人誰感至精飛沈理自隔何所慰吾誠¶
魚游樂深池鳥棲欲髙枝嗟爾蜉蝣羽薨薨亦何為有¶
生豈不化所感奚若斯神理日微滅吾心安得知浩歎¶
<pb:KR4h0140_WYG_047-13b>¶
楊朱子徒然泣路岐¶
孤鴻海上來池潢不敢顧側見雙翠鳥巢在三珠樹矯¶
矯珍木巔得無金丸懼美服患人指髙明逼神惡今我¶
遊㝠㝠弋者何所慕¶
吳越數千里夢寐今夕見形骸非我親衾枕即鄉縣化¶
蝶猶不識川魚安可羡海上有仙山歸期覺神變¶
西日下山隠北風乗夕流燕雀感昬旦簷楹呼匹儔鴻¶
鵠雖自逺哀音非所求貴人棄疵賤下士嘗殷憂衆情¶
<pb:KR4h0140_WYG_047-14a>¶
累外物恕己忘内修感歎長如此使我心悠悠¶
江南有丹橘經冬猶緑林豈伊地氣暖自有歳寒心可¶
以薦嘉客奈何阻重深運命唯所遇循環不可尋徒言¶
樹桃李此木豈無隂¶
永日徒離憂臨風懐蹇修美人何處所孤客空悠悠青¶
鳥跂不至朱鱉誰云浮夜分起躑躅時逝曷淹留¶
抱影吟中夜誰聞此歎息美人適異方庭樹含幽色白¶
雲愁不見滄海飛無翼鳯皇一朝來竹花斯可食¶
<pb:KR4h0140_WYG_047-14b>¶
漢上有游女求思安可得袖中一札書欲寄雙飛翼㝠¶
㝠愁不見耿耿徒緘憶紫蘭秀空蹊皓露奪幽色馨香¶
歲欲晩感歎情何極白雲在南山日暮長太息¶
我有異鄉憶宛在雲溶溶慿此目不覯要之心所鍾但¶
欲附髙鳥安敢攀飛龍至精無感遇悲惋填心胸歸來¶
扣寂寞人願天豈從¶
閉門跡羣化憑林結所思嘯歎此寒木疇昔乃芳蕤朝¶
陽鳯安在日暮蟬獨悲浩思極中夜深嗟欲待誰所懐¶
<pb:KR4h0140_WYG_047-15a>¶
誠已矣既往不可追鼎食非吾事雲仙嘗我期胡越方¶
杳杳車馬何遲遲天壤一何異幽嘿卧簾帷¶
　　　江上遇疾風¶
疾風江上起鼓怒揚煙埃白晝晦如夕洪濤聲若雷投¶
林鳥鎩羽入浦魚曝鰓瓦飛屋且發帆快檣已摧不知¶
天地氣何為此喧豗¶
　　　南陽道中作¶
登郢屬歲隂及宛懵所適復聞東漢主遺此南都迹佳¶
<pb:KR4h0140_WYG_047-15b>¶
氣藹厥初霸圖紛在昔兹邦稱貴近與世嘗薰赫遭遇¶
感風雲變衰空草澤不識鄧公樹猶傳隂后石驅馬歴¶
闉闍荆榛翳阡陌事去物無象感來心不懌懐古對窮¶
秋興言傷逺客眇黙遵岐路辛勤弊行役雲雁號相呼¶
林麕走自索顧憶徇書劍未嘗安枕席豈暇墨突黔空¶
持遼豕白迷復期非逺歸歟賞農隙¶
　　　湘中作¶
湘流繞南嶽絶目轉青青懐禄未能已瞻途屢所經煙¶
<pb:KR4h0140_WYG_047-16a>¶
嶼宜春望林猿莫夜聼永路日多緒孤舟天復㝠浮没¶
從此去嗟嗟勞我形¶
　　　彭蠡湖上¶
沿涉經大湖湖流多行泆决晨趨北渚逗浦巳西日所¶
適雖淹曠中流且閑逸瑰詭良復多感見乃非一廬山¶
直陽滸孤石當隂術一水雲際飛數峯湖心出象類何¶
交糺形言豈深悉且知皆自然髙下無相恤¶
　　　入廬山仰望瀑布水¶
<pb:KR4h0140_WYG_047-16b>¶
絶頂有懸泉喧喧出煙杪不知幾時歲但見無昬曉閃¶
閃青崖落鮮鮮白日皎灑流濕行雲濺沫驚飛鳥雷吼¶
何噴薄箭馳入&KR0444;窕昔聞山下䝉今乃林巒表物情有¶
詭激坤元曷紛矯黙然置此去變化誰能了¶
　　　出為豫章郡途次廬山東巖下¶
兹山鎮何所乃在澄湖隂下有蛟螭伏上與虹蜺尋靈¶
仙未始曠窟宅何其深雙闕出雲峙三宮入煙沈攀崖¶
猶昔境種杏非舊林想像終古跡惆悵獨往心紛吾嬰¶
<pb:KR4h0140_WYG_047-17a>¶
世網數載忝朝簮孤根自靡託量力况不任多謝周身¶
防常恐横議侵豈非鵷鴻列惕如泉壑臨迨兹刺江郡¶
來此滌塵襟有趣逢樵客忘懐狎野禽棲閑義未果用¶
拙歡在今願言答休命歸事丘中琴¶
　　　巡屬縣道中作¶
春令夙所奉駕言遵此行途中却郡椽林下招村氓至¶
邑無紛劇來人但歡迎豈伊念邦政爾實在時清短才¶
濫符竹弱歲起柴荆再入江村道永懐山藪情矧逄陽¶
<pb:KR4h0140_WYG_047-17b>¶
節獻黙聼時禽鳴迹與素心别感從幽思盈流芳日不¶
待夙志蹇無成知命且何欲所圖唯退耕華簪極身泰¶
衰鬢慙木榮茍得不可遂吾其謝世嬰¶
　　　夏日奉使南海在道中作¶
緬然萬里路赫曦三伏時飛走逃深林流爍恐生疵行¶
李豈無苦而我方自怡肅事誠在公拜慶遂及私展力¶
慙淺效銜恩感深慈且欲湯火蹈況無鬼神欺朝發髙¶
山阿夕濟長江湄秋瘴寕我毒夏水胡不夷信知道存¶
<pb:KR4h0140_WYG_047-18a>¶
者但問心所之呂梁有出入乃覺非虚詞¶
　　　巡按自灕水南行¶
理棹雖云逺飲氷寧有惜況乃佳山川怡然傲潭石奇¶
峯岌前轉茂樹隈中積猿鳥聲自呼風泉氣相激目因¶
詭容逆心與清暉滌紛吾謬執簡行郡将移檄即事聊¶
獨歡素懐豈兼適悠悠詠靡盬庶以窮日夕¶
　　　使還都湘東作¶
倉庚昨歸候陽鳥今去時感物遽如此勞生安可思養¶
<pb:KR4h0140_WYG_047-18b>¶
真無上格圖進豈前期清節往來苦壯容離别衰盛明¶
非不遇弱操自云私孤楫清川泊征衣寒露滋風朝津¶
樹落日夕嶺猿悲牽役而無悔坐愁秪自怡當須報恩¶
已終爾謝塵緇¶
　　　冬中至玉泉山寺屬窮隂氷閉崖谷無色及仲¶
　　　春行縣復往焉故有此作¶
靈境信幽絶芳時重暄妍冄來及兹勝一遇非無縁萬¶
木柔可結千花敷欲然松間鳴好鳥竹下流清泉石壁¶
<pb:KR4h0140_WYG_047-19a>¶
開精舍金光照法筵真空本自寂假有聊相宣復此灰¶
心者仍追巢頂禅簡書雖有畏身世亦相(一作/俱)捐¶
　　　郢城西北有大古塜數十觀其封域多是楚時¶
　　　諸王而年代久逺不復可識唯直西有樊妃塜¶
　　　因後人為植松柏故行路盡知之¶
蘋藻生南澗蕙蘭秀中林嘉名有所在芳氣無幽深楚¶
子初逞志樊妃嘗獻箴能令更擇士非直罷從禽舊國¶
皆湮滅先王亦莫尋唯傳賢媛隴猶結後人心牢落山¶
<pb:KR4h0140_WYG_047-19b>¶
川意蕭疎松柏隂破墻時直上荒徑或斜侵惠問終不¶
絶風流獨至今千春思&KR0444;窕黄鳥復哀音¶
　　　荆州作二首¶
先逹志其大求意不約文士伸在知己已况仕於君㣲¶
誠夙所尚細故不足云時來忽易失事往良難分顧念¶
凡近姿焉欲殊常勲亦以行則是豈必素有聞千慮且¶
猶失萬緒何其紛進士茍非黨免相安得羣衆口金可¶
鑠孤心絲共棼意忠仗朋信語勇同敗軍古劍徒有氣¶
<pb:KR4h0140_WYG_047-20a>¶
幽蘭秪自薰髙秩向所忝於義如浮雲¶
千載一遭遇往賢所至難問余奚為者無階忽上摶明¶
聖不世出翼亮非茍安崇髙自有配孤陋何足干遇恩¶
一時來竊位三歲寒誰謂誠不盡知窮力亦殫雖至負¶
乗冦初無挾術鑽浩蕩出江湖翻覆如波瀾心傷不材¶
樹自念獨飛翰徇義在匹夫報恩猶一餐況乃山海澤¶
效無毫髪端内訟巳慙沮積毁今摧殘胡為復惕息傷¶
鳥畏虚彈¶
<pb:KR4h0140_WYG_047-20b>¶
　　　在郡秋懐二首¶
秋風入前林蕭瑟鳴髙(一作/寒)枝寂寞遊子思寤歎何人¶
知宦成名不立志存歲已馳五十而無聞古人深所疵¶
平生去外飾直道如不羈未得操割效忽復寒暑移物¶
情自古然身退毁亦隨悠悠滄江渚望望白雲涯露下¶
霜且降澤中草離披蘭艾若不分安用馨香為¶
庭蕪生白露歲候感遐心策蹇慙逺途巢枝思故林小¶
人恐致冦終日如臨深魚鳥好自逸池籠安所欽挂冠¶
<pb:KR4h0140_WYG_047-21a>¶
東都門採蕨南山岑議道誠愧昔覽分還愜今憮然憂¶
成老空爾白頭吟¶
　　　忝官二十年盡在内職及為郡嘗積戀因賦詩¶
　　　焉¶
江流去朝宗晝夜兹不舍仲尼在川上子牟存闕下聖¶
逹有由然孰是無心者一郡茍能化百城豈云寡愛禮¶
誰為羊戀主吾猶馬感初時不載思奮翼無假閑宇常¶
自閉沈心何用寫攬衣歩前庭登陴臨曠野白水生迢¶
<pb:KR4h0140_WYG_047-21b>¶
遞清風寄瀟灑願言采芳澤終朝不盈把¶
　　　二弟宰邑南海見羣雁南飛因成詠以寄¶
鴻雁自北來嗷嗷度煙景常懐稻梁惠豈憚江山永小¶
大每相從羽毛當自整雙鳬侶晨泛獨鶴叅宵警為我¶
更南飛因書至梅嶺¶
　　　將發還鄉示諸弟¶
歲陽亦頹止林意日蕭摵云胡當此時緬邁復為客至¶
爱孰能捨名義來相廹負徳良不貲輸誠靡所惜一木¶
<pb:KR4h0140_WYG_047-22a>¶
逢厦構纎塵願山益無力主君恩寧利客卿壁去去榮¶
歸養憮然歎行役¶
　　　叙懐二首¶
弱歲讀羣史抗迹追古人被褐有懐玉佩印從負薪志¶
合豈兄弟道行無賤貧孤根亦何頼感激此為鄰¶
晩節從卑秩岐路良非一既聞持兩端復見挾三術木¶
𤓰誠有報玉楮論無實已矣直躬者平生壯圖失去去¶
勿重陳歸來茹芝术¶
<pb:KR4h0140_WYG_047-22b>¶
　　　題畫山水障¶
心累猶不盡果為物外牽偶因耳目好復假丹青妍嘗¶
抱野閒意而迫區中縁塵事固巳矣秉意終不遷良工¶
適我願妙墨揮巖泉變化合羣有髙深侔自然置陳北¶
堂上倣像南山前静無户庭出行已兹地偏萱草憂可¶
樹合歡忿益蠲所因本㣲物況乃憑幽筌言象㑹自泯¶
意色聊自宣對玩有佳趣使我心𣺌綿¶
　　　奉和聖製瑞雪篇¶
<pb:KR4h0140_WYG_047-23a>¶
萬年春三朝日上御明臺旅庭實初瑞雪兮霏微俄同¶
雲兮蒙宻此時騷切隂風生先過金殿有餘清信宿嬋¶
娟飛雪度能使玉人俱掩嫮皓皓樓前月初白紛紛陌¶
上塵皆素昨訝驕陽積數旬始知和氣待迎新匪惟在¶
人利曽是扶(一作/占)天意天意豈云遥雪下不崇朝皇情¶
玩無斁雪委方盈尺草樹紛早榮京坻宛先積君恩誠¶
謂何歲稔復人和預數斯箱慶應如此雪多朝冕旒兮¶
載悦想籉笠兮農節倚瑶琴兮或歌續薫風兮瑞雪福¶
<pb:KR4h0140_WYG_047-23b>¶
浸昌應尤盛瑞雪年年常感聖願以柏梁作長為栁花¶
詠¶
　　　奉和聖製温泉歌¶
有時神物待聖人去後湯還冷來時樹亦春今兹十月¶
自東歸羽斾逶迤上翠微温谷葱葱佳氣色離宫奕奕¶
叶光輝臨渭川近天邑浴日温泉復在兹羣仙洞府那¶
相及吾君利物心𤣥澤浸蒼黔漸漬神湯無疾苦薫歌¶
一曲感人深¶
<pb:KR4h0140_WYG_047-24a>¶
　　　　南郊太尉酌獻武舞作凱安之樂¶
　馨香惟后徳明命光天保肅祀崇聖靈陳信表黄道玉¶
　戚初蹈厲金匏既静好介福何穰穰精誠格穹昊¶
　¶
　¶
　¶
　¶
　¶
<pb:KR4h0140_WYG_047-24b>¶
　¶
　¶
　¶
　¶
　¶
　¶
　¶
御定全唐詩巻四十七¶
