# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.812149
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七十三
<pb:KR4h0140_WYG_073-1a>¶
　欽定四庫全書¶
御定全唐詩巻七十三¶
　　蘇頲¶
　蘇頲字廷碩瓌之子幼敏悟一覽至千言輙覆誦擢進¶
　士第調烏程尉舉賢良方正歴監察御史神龍中遷給¶
　事中修文舘學士中書舎人明皇愛其文由工部侍郎¶
　進紫微侍郎知政事與李乂對掌書命帝曰前世李嶠¶
　蘇味道文擅當時號蘇李今朕得頲及乂何愧前人襲¶
<pb:KR4h0140_WYG_073-1b>¶
　父封爵號小許公後罷為益州長史復入知吏部選事¶
　卒謚文憲頲以文章顯與燕國公張説稱望略等世稱¶
　燕許集三十巻今編詩二巻¶
　　　　祭汾隂樂章(壽/和)¶
　禮物斯具樂章乃陳誰其作主皇考聖真對越在天聖¶
　明佐神窅然汾上厚澤如春¶
　　　　奉和聖製行次成臯途經先聖擒建徳之所感¶
　　　　　而成詩應制¶
<pb:KR4h0140_WYG_073-2a>¶
漢東不執象河朔方鬬龍夏滅漸寜亂唐興終奮庸皇¶
威正赫赫兵氣何匈匈用武三川震歸淳六代醲成臯¶
覩王業天下致人雍即此廵於岱曽孫受命封¶
　　　奉和聖製登蒲州逍遥樓應制¶
在昔堯舜禹遺塵成典謨聖皇東廵狩况乃經此都樓¶
觀紛迤邐河山㡬縈紆緬懷祖宗業相繼文武圗尚(一/作)¶
(恃/)徳既無險觀風諒有孚豈如汾水上簫鼓事逰娛¶
　　　奉和聖製過晉陽宫應制¶
<pb:KR4h0140_WYG_073-2b>¶
隋運與天絶生靈厭氛昏聖期在寜亂士馬興太原立¶
極萬邦推登庸四海尊慶膺神武帝業付皇曽孫緬慕¶
封唐道追惟歸沛魂詔(一作/昭)書感先義典禮廵舊藩髙¶
殿綵雲合春旗祥風翻率西見汾水奔北空(一作/窺)塞垣¶
欵曲童兒佐依遲故老言里頒慈恵賞家受復除恩下¶
輦崇三教(一作都/又作觀)建碑當九門孝思敦(一作/昭)至美億載¶
奉開元¶
　　　奉和姚令公溫湯舊舘永懷故人盧公之作¶
<pb:KR4h0140_WYG_073-3a>¶
樹徳豈孤邁降神良竝出偉兹廊廟楨(一作/中)調彼鹽梅¶
實正恱虞垂舉翻悲鄭僑卒同心不可忘交臂何為失¶
清路荷前幸明時稱右弼曽聨野外遊(一作/述)尚記帷中¶
密新慟情莫遣舊遊詞更述空令還辱和長歎(一作/感)知¶
音日¶
　　　和杜主簿春日有所思¶
朝上髙樓上俯見洛陽陌揺蕩吹花風落英紛已積美¶
人不共此芳好空所惜攬鏡塵網滋當牕苔蘚碧緬懷¶
<pb:KR4h0140_WYG_073-3b>¶
在雲漢良願暌枕席翻似無見時如何久為客¶
　　　餞郢州李使君¶
楚有章華臺遥遥雲夢澤復聞擁符傳及是收圗籍佳¶
政在離人能聲寄侯伯離懐朔風起試望秋隂積中路¶
悽以寒羣山靄将夕傷心聊把袂怊悵(一作/悵望)麒麟客¶
　　　餞唐州髙使君赴任¶
永日奏文(一作/對)時東風揺蕩夕浩然思樂事翻復餞征¶
客淮水春流清楚山暮雲白勿言行路逺所貴専城伯¶
<pb:KR4h0140_WYG_073-4a>¶
　　　曉濟膠川南入宻界¶
飲馬膠川上傍膠南趣密林遥飛鳥遲雲去晴山出落¶
暉隱桑柘秋原(一作/深秋)被花實慘然遊子寒風露将蕭瑟¶
　　　夜發三泉即事¶
暗發三泉山窮秋聼騷屑北林夜鳴雨南望曉成雪祗¶
詠北風涼詎知南土熱沙溪忽沸渭石道乍明滅宛若¶
銀磧横復如瑶臺結指程賦(一作/則)所戀遇虞不遑歇重¶
纊濡莫觧懸旌凍猶掲下奔泥棧榰上覯雲梯設摶頰¶
<pb:KR4h0140_WYG_073-4b>¶
羸馬頓囘眸惴人跌憧憧徃復還心注思逾切冉冉年¶
将病力困衰怠竭天彭信方隅地勢誠斗絶忝曵尚書¶
履叨兼使臣節京坻有嵗饒亭障無邊孽歸奏丹墀左¶
騫能俟來哲¶
　　　小園納涼即事¶
煩暑避蒸鬱居閑習髙明長風自逺來層閣有餘清散¶
灑納涼氣蕭條遺世情奈何誇大隱終日繫塵纓¶
　　　昆明池晏坐答王兵部珣三韻見示¶
<pb:KR4h0140_WYG_073-5a>¶
畫舸疾如飛遥遥汎夕暉石鯨吹浪隱玉女歩塵歸獨¶
有銜恩處明珠在釣磯¶
　　　奉和聖製春臺望應制¶
壯麗天之府神明王者宅大君乗飛龍登彼復懐昔圎¶
闕朱光燄横山翠微積河汧流作表縣聚開成陌即舊¶
在皇家維新具物華雲連所上居恒屬日更時中望不¶
斜三月滄池揺積水萬年青樹綴新(一作/㸃驚)花暴嬴國此¶
嘗圗霸霸業後仁先以詐東破諸侯西入秦咸陽北阪¶
<pb:KR4h0140_WYG_073-5b>¶
南渭津詩書焚爇散學士髙閣奢踰嬌美人事徃覆輈¶
經逺喻春還按蹕憑髙賦戎觀愛力深惟省越厭陳方¶
何足務清吹遥遥發帝臺宸文耿耿照天迴伯夷位事¶
愚臣忝喜奏聲成鳳鳥來¶
　　　長相思¶
君不見天津橋下東流水南望龍門北朝市楊栁青青¶
宛地垂桃紅李白花參差花參差栁堪結此時憶君心¶
斷絶¶
<pb:KR4h0140_WYG_073-6a>¶
　　　蜀城哭台州樂安少府¶
逺遊躋劔閣長想屬天台萬里隔三載此邦余重來音¶
容曠不覩夢寐殊悠哉邊郡饒藉藉晩庭正囘囘喜傳¶
上都封因促傍吏開向悟海鹽客已而梁木摧變衣寢¶
門外揮涕少城隈却記分明得猶持委曲猜師儒昔訓¶
奨仲季時童孩服義題(一作/陳)書篋邀歡汎酒杯蹔令風¶
雨散仍廹歳時迴其道惟正直其人信美偲白頭還作¶
尉黄綬固非才可歎懸蛇疾先貽問鵩災故鄉閉窮壤¶
<pb:KR4h0140_WYG_073-6b>¶
宿草生寒荄零落九原去蹉跎四序催曩期冬贈橘今¶
哭夏成梅執禮誰為賵居常不徇財北登㟪[山*累]坂東望¶
姑蘇臺天路本懸絶江波復(一作/空)泝洄念孤心易斷追¶
徃恨艱裁不遂卿将伯孰云陳與雷吾衰亦如此夫子¶
復何哀¶
　　　立春日侍宴内出剪綵花應制¶
曉入宜春苑穠芳吐禁中剪刀因裂素妝粉為開紅彩¶
異驚流雪香饒㸃便風裁成識天意萬物與花同¶
<pb:KR4h0140_WYG_073-7a>¶
　　　春日芙蓉園侍宴應制¶
御道紅(一作/虹)旗出芳園翠輦遊繞花開水殿架竹起山¶
樓荷芰輕薫幄魚龍出負舟寜知穆天子空賦白雲秋¶
　　　奉和聖製人日清暉閣宴羣臣遇雪應制¶
樓觀空煙裏初年瑞雪過苑花齊玉樹池水作銀河七¶
日祥圗啟千春御賞多輕飛傳綵勝天上奏薫歌¶
　　　奉和七夕宴兩儀殿應制¶
靈媛乗秋發仙裝警夜催月光窺欲渡河色辨應來機¶
<pb:KR4h0140_WYG_073-7b>¶
石天文寫鍼樓御賞開竊觀棲鳥至疑向鵲橋廻¶
　　　奉和九日幸臨渭亭登髙應制得時字¶
嘉㑹宜長日髙筵順動時曉光雲外洗晴色雨餘滋降¶
鶴因韶徳吹花入御詞願陪陽數節億萬九秋期(紀事/作并)¶
(數登髙日延齡命賞時宸逰天上轉秋物雨来滋降鶴/承仙馭吹花入睿詞㣲臣復何幸長得奉恩私語多不)¶
(同今竝/載之)¶
　　　遊禁苑幸臨渭亭遇雪應制¶
平明敞帝居霰雪下凌虚寫月含珠綴從風薄綺䟽年¶
<pb:KR4h0140_WYG_073-8a>¶
驚花絮早春動管絃初已屬雲天外欣承霈澤餘¶
　　　奉和送金城公主適西蕃應制¶
帝女出天津和戎轉罽(一作/綺)輪川經斷腸望地與析支¶
鄰奏曲風嘶馬銜悲月伴人旋知偃兵革長是漢家親¶
　　　奉和聖製登驪山髙頂寓目應制¶
仙蹕御層氛髙髙積翠分巖聲中谷應天語半空聞豐¶
樹連黄葉函闗入紫雲聖圖恢㝢縣歌賦小(一作/少)横汾¶
　　　幸白鹿觀應制¶
<pb:KR4h0140_WYG_073-8b>¶
碧虚清吹下藹藹入仙宫松磴攀雲絶花源接澗空受¶
符邀羽使傳訣註香童詎似閑居日徒聞有順風¶
　　　題壽安王主簿池舘¶
洛邑通馳道韓郊在屬城舘将花雨映潭與竹聲清賢¶
俊鸞棲棘賓遊馬佩衡願言隨狎鳥從此濯吾纓¶
　　　扈從溫泉奉和姚令公喜雪¶
清道豐人望乗時漢主遊恩暉隨霰下慶澤與雲浮泉¶
暖驚銀磧花寒愛(一作/映)玉樓鼎臣今有問河伯且應留¶
<pb:KR4h0140_WYG_073-9a>¶
　　　秋社日崇讓園宴得新字¶
鳴爵三農稔勾龍百代神運昌叨輔弼時泰喜黎民樹¶
缺池光近雲開日影新生全應有地長願樂交親¶
　　　奉和魏僕射秋日還鄉有懷之作¶
南宫夙拜罷東道晝遊初飲餞傾冠盖傳呼問里閭樹¶
悲懸劔所溪想釣璜餘明發輝光至増榮(一作/喧聞)駟馬車¶
　　　武擔山寺¶
武擔獨蒼然墳山下玉泉鼈靈(一作/龜趺)時共盡龍女事同¶
<pb:KR4h0140_WYG_073-9b>¶
遷松栢銜哀處幡花種福田詎知留鏡石長與法輪圎¶
　　　餞潞州陸長史再守汾州¶
河尹政成期為汾昔所推不榮三入地還美再臨時擁¶
傳雲初合聞鶯日正遲道傍(一作/傍人)多出餞别有吏民思¶
　　　餞荆州崔司馬¶
茂禮雕龍昔香名展驥初水連南海漲星拱北辰居稍¶
發仙人履将題别駕輿明年徴拜入荆玉不藏諸¶
　　　送吏部李侍郎東歸得歸字¶
<pb:KR4h0140_WYG_073-10a>¶
陌上有光輝披雲向洛畿賞來榮扈從别至惜分飛泉¶
溜含風急山煙帶日微茂曹今去矣人物喜東歸¶
　　　送光禄姚卿還都¶
漢室有英台荀家寵俊(一作/多寵)才九卿朝已入三子暮同¶
來不授綸為草還同鼎用梅兩京王者宅駟馬日應廻¶
　　　春晩送瑕丘田少府還任因寄洛中鏡上人¶
聞道還沂上因聲寄洛濱别時花欲盡歸處酒應春聚¶
散同行客悲歡屬故人少年追樂地遥贈一霑巾¶
<pb:KR4h0140_WYG_073-10b>¶
　　　送賈起居奉使入洛取圗書因便拜覲¶
舊國才因地當朝史命官遺文徴闕簡還思采芳蘭傳¶
發闗門候觴稱邑里歡早持京副入旋佇洛書刋¶
　　　送常侍舒公歸覲¶
朝聞講藝餘晨省拜恩初訓胄尊庠序榮親耀里閭朱¶
丹華轂送斑白綺筵舒江上春流滿還應薦躍魚¶
　　　興州出行¶
危途曉未分驅馬傍江濆滴滴泣花露微微出岫雲松¶
<pb:KR4h0140_WYG_073-11a>¶
梢半吐月蘿翳漸移曛旅客腸應斷吟猿更使聞¶
　　　邊秋薄暮(一作/岀塞)¶
海外秋鷹擊霜前旅雁歸邊風思鞞鼓落日慘旌麾浦¶
暗漁舟入川長獵騎稀客悲逢薄暮况乃事戎機¶
　　　曉發方騫驛¶
傳置逺山蹊龍鍾蹴澗泥片隂常作雨微照已生霓鬢¶
髪愁氛換心情險路迷方知向蜀者偏識子規啼¶
　　　經三泉路作¶
<pb:KR4h0140_WYG_073-11b>¶
三月松作花春行日漸賒竹障(一作/妨)山鳥路藤蔓(一作/沒)¶
野人家透石飛梁下尋雲絶磴斜此中誰與樂揮涕語¶
年華¶
　　　故髙安大長公主挽詞¶
彤管承師訓青圭備禮容孟孫家代寵元女國朝封柔¶
軌題貞順閑規賦肅雍寜知落照盡霜吹入悲松¶
　　　贈司徒豆盧府君挽詞¶
寵贈追胡廣親臨比賀循㡬聞投劔客多㑹服緦人草¶
<pb:KR4h0140_WYG_073-12a>¶
閉墳将古松隂(一作/深)地不春二陵猶可望存殁有忠臣¶
　　　故右散騎常侍舒國公褚公挽詞¶
陽翟疏豐構臨平演慶源學筵尊授几儒服寵乗軒審¶
諭留中密開陳與上言徂暉一不借空有賜東園¶
　　　奉和初春幸太平公主南莊應制¶
主第山門起灞川宸遊風景入初年鳳皇樓下交天仗¶
烏鵲橋頭(一作/邊)敞御筵徃徃花間逢綵石時時竹裏見¶
紅泉今朝扈蹕平陽舘不羨乗槎雲漢邊¶
<pb:KR4h0140_WYG_073-12b>¶
　　　奉和春日幸望春宫應制¶
東望望春春可憐更逢晴日栁含煙宫中下見南山盡¶
城上平臨北斗懸細草偏承囘輦處輕花微落奉觴前¶
(一作飛花故/落舞筵前)宸遊對此歡無極鳥哢聲聲入管絃(一作/鳥哢)¶
(歌聲雜/管絃)¶
　　　人日重宴大明宫恩賜綵縷人勝應制¶
疏龍磴道切昭囘建鳳旗門繞帝臺七葉仙蓂依(一作/承)¶
月吐千株御栁拂煙開初年競貼宜春勝長命先浮(一/作)¶
<pb:KR4h0140_WYG_073-13a>¶
(添/)獻壽杯是日皇(一作/最)靈知竊幸羣心就(一作/能)捧大明¶
來¶
　　　侍宴安樂公主山莊應制¶
駸駸羽騎歴城池帝女樓臺向晚披霧灑旌旗雲外出¶
風囘巖岫雨中移當軒半落天河水繞徑全低月樹枝¶
簫鼓宸遊陪宴日和鳴雙鳳喜來儀¶
　　　興慶池侍宴應制¶
降鶴池前囘歩輦棲鸞樹杪出行宫山光積翠遥疑逼¶
<pb:KR4h0140_WYG_073-13b>¶
水態含青近若空(以上二句初云山光逼嶼疑無地水/態迎帆若有風時為趙郡李乂范陽)¶
(盧從愿所賞但未句/又押風字故易之)直視天河垂象外俯窺京室畫圗¶
中皇歡未使恩波極日暮樓船更起風¶
　　　廣逹樓下夜侍酺宴應制¶
東嶽封廻宴洛京西墉通晩㑹公卿樓臺絶勝宜春苑¶
燈火還同不夜城正覩人間朝市樂忽聞天上管絃聲¶
酺來萬舞羣臣醉喜戴千年聖主明¶
　　　龍池樂章(唐享龍池樂/章第七章)¶
<pb:KR4h0140_WYG_073-14a>¶
西京鳯邸躍龍泉佳氣休光鎮在天軒后霧圗今已得¶
秦王水劔昔常傳恩魚不入(一作/似)昆明釣瑞鶴長如太¶
液仙願侍廵逰同舊里更聞簫鼓濟樓船¶
　　　扈從鄠杜間奉呈刑部尚書舅崔黄門馬常侍¶
翠輦紅旗出帝京長楊鄠杜昔知名雲山一一看皆美¶
(一作/異)竹樹蕭蕭(一作/叢叢)畵不成羽騎将過持袂拂香車欲¶
度捲簾行漢家曽草廵逰賦何似今來應聖明¶
　　　景龍觀送裴士曹¶
<pb:KR4h0140_WYG_073-14b>¶
昔日嘗聞公主(一作/相)第今時變作列仙家池傍坐客穿¶
叢篠樹下逰人掃落花雨雪(一作/雲雨)長疑向函谷山泉直¶
似到流沙君還洛邑分明記此處同來閲嵗華¶
　　　春晚紫微省直寄内¶
直省清華接建章向來無事日猶長花間燕子棲鳷鵲¶
竹下鵷雛繞(一作/宿)鳳皇内史通宵承紫誥中人落晚愛¶
紅妝别離不慣無窮憶莫誤卿卿學太常¶
　　　贈彭州權别駕¶
<pb:KR4h0140_WYG_073-15a>¶
　雙流脈脈錦城開追餞年年徃復迴祗道歌謡迎半刺¶
　徒聞禮數揖中台黄鶯急囀春風盡斑馬長嘶落景催¶
　莫愴分飛岐路别還當奏最掖垣來¶
　　　　寒食宴于中舎别駕兄弟宅¶
　子推山上歌龍罷定國門前結駟來始覩元昆鏘玉至¶
　旋聞季子佩刀迴晴花處處因風起御栁條條向日開¶
　自有長筵歡不極還将(一作/持)綵服詠南陔¶
　　　　九月九日望蜀臺¶
<pb:KR4h0140_WYG_073-15b>¶
　蜀王望蜀舊臺前九日分明見一川北料鄉闗方自此¶
　南辭城郭復依然青松繫馬攢巖畔黄菊留人籍道邊¶
　自昔登臨湮滅盡獨聞忠孝兩能傳¶
　¶
　¶
　¶
　¶
御定全唐詩巻七十三¶
