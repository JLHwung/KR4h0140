# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:48.823262
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百四十二
<pb:KR4h0140_WYG_442-1a>¶
　欽定四庫全書¶
御定全唐詩巻四百四十二¶
　　白居易¶
　　　　吟元郎中白鬚詩兼飲雪水茶因題壁上¶
　吟詠霜毛句閒甞雪水茶城中展眉䖏只是有元家¶
　　　　吳七郎中山人待制班中偶贈絶句¶
　金馬東門隻日開漢庭待詔重仙才第三松樹非華表¶
　那得遼東鶴下来¶
<pb:KR4h0140_WYG_442-1b>¶
　　　　和張十八祕書謝裵相公寄馬¶
　齒齊臕(一作/膘)足毛頭膩祕閣張郎(一作/家)叱撥駒洗了頷¶
　花翻假錦走時蹄汗蹋真珠青衫乍見曽驚否紅粟難¶
　賖得飽無丞相寄来應有意遣君騎去上雲衢¶
　　　　荅山侣¶
　頷下髭鬚半是絲光隂向後㡬多時非無觧挂簪纓意¶
　未有支持伏臘資冒熱衝寒徒自取随行逐隊欲何為¶
　更慙山侣頻傳語五十歸来道未遲¶
<pb:KR4h0140_WYG_442-2a>¶
　　　早朝思退居¶
霜嚴月苦欲明天忽憶閒居思浩然自問寒燈夜半起¶
何如暖被日髙眠惟慙老病披朝服莫慮饑寒計俸錢¶
随有随無且歸去擬求豐足是何年¶
　　　曲江亭晚望¶
曲江岸北凭欄干水面隂生日脚殘塵路行多緑&KR0129;故¶
風亭立久白鬚寒詩成闇著閒心記山好遥偷病眼看¶
不被馬前提省印何人信道是郎官¶
<pb:KR4h0140_WYG_442-2b>¶
　　　初除主客郎中知制誥與王十一李七元九三¶
　　　舎人中書同宿話舊感懐¶
閒宵静話(一作/語)喜還悲聚散窮通不自知已分雲泥行¶
異路忽驚鷄鶴宿同枝紫垣曹署榮華地白髪郎官老¶
醜時莫怪不如君氣味此中来校十年遲¶
　　　西省對花憶忠州東坡新花樹因寄題東樓¶
毎看闕下丹青樹不㤀天邊錦繡林西掖垣中今日眼¶
南賓樓上去年心花&KR0356;春意無分别物感人情有淺深¶
<pb:KR4h0140_WYG_442-3a>¶
最憶東坡紅爛熳野桃山杏水林檎¶
　　　寄題忠州小樓桃花¶
再逰巫峡知何日總是秦人說向誰長憶小樓風月夜¶
紅欄干上(一作/外)兩三枝¶
　　　中書連直寒食不歸因懐(一作/憶)元九¶
去嵗清明日南巴古郡樓今年寒食夜西省鳯池頭併¶
上新人直難随舊伴逰誠知視草貴未免對花愁鬢髪¶
莖莖白光隂寸寸流經春不同宿何異在忠州¶
<pb:KR4h0140_WYG_442-3b>¶
　　　春憶二林寺舊逰因寄朗滿晦三上人¶
一别東林三度春毎春常似憶情親頭陀㑹裏為逋客¶
供奉班中作老臣清净久辭香火伴塵勞難索幻泡身¶
最慚僧社題橋(一作牆/又作名)處十八人名(一作/中)空(去/聲)一人¶
　　　和元少尹新授官¶
官穏身應泰春風信馬行縱忙無苦事雖病有心情厚¶
禄兒孫飽前驅道路榮花時八入(一作/十)直無暇賀元兄¶
　　　朝囬和元少尹絶句¶
<pb:KR4h0140_WYG_442-4a>¶
朝客朝囬囬望好盡紆朱紫佩金銀此時獨與君為伴¶
馬上青袍唯兩人¶
　　　重和元少尹¶
鳳閣舎人亰亞尹白頭俱未著緋衫南宫起請無消息¶
朝散何時得入銜¶
　　　中書夜直夢忠州¶
閣下燈前夢巴南城裏(一作/底)逰覓花来渡口尋寺到山¶
頭江色分眀緑猿聲依舊愁禁鐘驚睡覺唯不上東樓¶
<pb:KR4h0140_WYG_442-4b>¶
　　　醉後¶
酒後髙歌且放狂門前閒事莫思量猶嫌小戸長先醒¶
不得多時住醉鄉¶
　　　待漏入閣書事奉贈元九學士閣老¶
衙排宣政仗門啓紫宸關彩茟停書命(一作/几)花甎趂立¶
班稀星㸃銀礫殘月堕金環(一作/鐶)暗漏猶傳水明河漸¶
下山從東分地色向北仰天顔碧縷爐烟直紅垂佩(一/作)¶
(斾/)尾閒綸闈(一作/幃)慚並入翰苑忝先攀笑我青&KR0129;故饒¶
<pb:KR4h0140_WYG_442-5a>¶
君茜(一作/紫)綬殷詩仙歸洞裏酒病滯人間好去鴛鸞侣¶
沖天便不還¶
　　　晚春重到集賢院¶
官曹清切非人境風月鮮明是(一作/似)洞天滿砌荆花鋪¶
紫毯隔墻榆英撒青錢前時謫去三千里此地辭来十¶
四年虛薄至今慚舊職院(一作/殿)名擡舉號為賢¶
　　　紫㣲花¶
絲綸閣下文書静鐘鼓樓中刻漏長獨坐黄昏誰是伴¶
<pb:KR4h0140_WYG_442-5b>¶
紫薇花對紫㣲郎¶
　　　後宫詞¶
雨露由来一㸃恩争能徧布及千門三千宫女胭脂面¶
㡬個春来無淚㾗¶
　　　卜居¶
逰宦亰都二十春貧中無處可安貧長羨蝸牛猶有舎¶
不如碩鼠觧藏身且求容立錐頭地免似漂流木偶人¶
但道吾廬心便足敢辭湫隘與囂塵¶
<pb:KR4h0140_WYG_442-6a>¶
　　　題新居寄元八¶
青龍岡北近西邊移入新居便泰然冷巷閉門無客到¶
暖簷移榻向陽眠階庭(一作/墀)寛窄纔容足牆壁髙低麄¶
及肩莫羨昇平元八宅自思買用㡬多錢¶
　　　登龍尾道南望憶廬山舊隐¶
龍尾道邊来一望香爐峯下去無因青山舉眼三千里¶
白髪平頭五十人自笑形骸紆組綬将何言語掌絲綸¶
君恩壮健猶難報况被年年老逼身¶
<pb:KR4h0140_WYG_442-6b>¶
　　　馮閣老處見與嚴郎中酬和詩因戲贈絶句¶
乍来天上宜清净不用囬頭望故山縱有舊逰君莫憶¶
塵心起即墮人間¶
　　　見于給事暇日上直寄南省諸郎官詩因以戲¶
　　　贈¶
倚作天仙弄地仙誇張一日抵千年黄麻勅勝長生籙¶
白紵詞嫌内㬌萹雲彩誤(一作雪/貌莫)居青瑣地風流合在¶
紫微天東曹漸去西垣近鶴駕無妨更著鞭¶
<pb:KR4h0140_WYG_442-7a>¶
　　　題新昌所居¶
宅小人煩悶(一作/惱)泥深馬鈍頑街東閒處住日午熱時¶
還院窄難栽竹牆髙不見山唯應方寸内此地覓(一作/覺)¶
寛閒¶
　　　西省北院新構小亭種竹開窗東通騎省與李¶
　　　常侍隔窗小飲各題四韻¶
結託白鬚伴因依青竹叢題詩新壁上過酒小窗中深¶
院晩無日虚簷涼有風金貂醉看好囬首紫垣東¶
<pb:KR4h0140_WYG_442-7b>¶
　　　酬元郎中同制加朝散大夫書懐見贈¶
命服雖同黄紙上官班不共紫垣前青衫脫早差三日¶
白髮生遲校九年曩者定交非勢利老来同病是詩萹¶
終身擬作卧雲伴逐月湏收燒藥錢五品足為婚嫁主¶
緋&KR0129;着了好歸田¶
　　　初着緋戲贈元九¶
晚遇縁才拙先衰被病牽那知垂白日始是著緋年身¶
外名徒爾人間事偶然我朱君紫綬猶未得差肩¶
<pb:KR4h0140_WYG_442-8a>¶
　　　和韓侍郎苦雨¶
潤氣凝柱礎繁聲注瓦溝闇留窗不曉&KR0565;引簟先秋葉¶
濕蠶應病泥稀燕亦愁仍聞放朝夜誤出到街頭¶
　　　連雨¶
風雨闇蕭蕭雞鳴暮復朝碎聲籠苦竹冷翠落芭蕉水¶
鳥投簷宿泥蛙入戸跳仍聞蕃客見明日欲追朝¶
　　　初加朝散大夫又轉上柱國¶
紫微今日烟霄地赤嶺前年泥土身得水魚還動鱗鬛¶
<pb:KR4h0140_WYG_442-8b>¶
乗軒鶴亦長精神且慙身忝官階貴未敢家嫌活計貧¶
柱國勲成私自問有何功徳及生人¶
　　　行簡初授拾遺同早朝入閤因示十二韻¶
夜色尚蒼蒼槐隂夹路長聼鐘出長樂傳鼓到新昌宿¶
雨沙隄潤秋風樺燭香馬驕欺地軟人健得天涼待漏¶
排閶闔停珂擁建章爾随黄閣老吾次紫微郎並入連¶
稱籍齊趨對折方鬬班花接蕚綽立鴈分行近職誠為¶
美微才豈合當綸言難下茟諫紙易盈箱老去何僥倖¶
<pb:KR4h0140_WYG_442-9a>¶
時来不料量唯求殺(一作/致)身地相誓荅恩光¶
　　　立秋日登樂逰園¶
獨行獨語曲江頭囬馬遲遲上樂逰蕭颯&KR0565;風與衰鬢¶
誰教計(一作/同)㑹一時秋¶
　　　新秋早起有懐元少尹¶
秋来轉覺此身衰晨起臨階盥潄時漆匣鏡明頭盡白¶
銅瓶水冷齒先知光隂縱惜難留住官職雖榮得已遲¶
老去相逢無别計强開笑口展愁眉¶
<pb:KR4h0140_WYG_442-9b>¶
　　　夜筝¶
紫䄂紅弦眀月中自彈自感闇低容弦凝指咽聲停䖏¶
别有深情一萬重¶
　　　妻初授邑號告身¶
𢎞農舊縣授新封鈿軸金泥誥一通我轉官階常自愧¶
君加邑號有何功花箋印了排窠濕錦褾装来耀手紅¶
倚得身名便慵堕日髙猶睡緑牕中¶
　　　送客南遷¶
<pb:KR4h0140_WYG_442-10a>¶
我說南中事君應不願聼曽經身困苦不覺語叮嚀燒¶
(去/聲)䖏愁雲夢波時憶洞庭春畬烟勃勃秋瘴露冥冥蚊¶
蚋經冬活魚龍欲雨腥水蟲能射影山鬼觧藏形穴掉¶
巴蛇尾林飄鴆鳥翎颶風千里黒䕭草四時青客似驚¶
弦鴈舟如委浪萍誰人勸言笑何計慰飄零慎勿琴離¶
膝長湏酒滿瓶大都從此去宜醉不宜醒¶
　　　暮歸¶
不覺百年半何曽一日閒朝随燭影出暮趂鼓聲還甕¶
<pb:KR4h0140_WYG_442-10b>¶
裏非無酒牆頭亦有山歸来長困卧早晚得開顔¶
　　　寄逺¶
欲㤀㤀未得欲去去無由兩腋不生翅二毛空滿頭坐¶
看新落葉行上最髙樓暝色無邊際茫茫盡眼愁¶
　　　舊房¶
逺(一作/遶)壁秋聲蟲絡絲入簷新影月低眉牀帷半故簾¶
旌斷仍是初寒欲夜時¶
　　　錢侍郎使君以題廬山草堂詩見寄因酬之¶
<pb:KR4h0140_WYG_442-11a>¶
殷勤江郡守悵望掖垣郎慙見新瓊什思歸舊草堂事¶
随心未得名與道相妨若不休官去人間到老忙¶
　　　寄山僧(時年/五十)¶
眼看過半百早晚掃巖扉白首誰能(一作/留)住青山自不¶
歸百千萬刼障四十九年非㑹擬抽身去當(一作/東)風斗¶
擻衣¶
　　　慈恩寺有感(時杓直初逝/居敬方病)¶
自問有何惆悵事寺門臨入却遲迴李家哭泣元家病¶
<pb:KR4h0140_WYG_442-11b>¶
柿葉紅時獨自来¶
　　　酬嚴十八郎中見示¶
口厭&KR0356;香握厭蘭紫微青瑣舉頭看忽驚鬢後蒼浪髪¶
未得心中本分官夜酌滿容花色暖秋吟切骨玉聲寒¶
承眀長短君應入莫憶家江七里灘¶
　　　寄王秘書¶
霜菊花萎日風梧葉碎時怪来秋思苦縁詠秘書詩¶
　　　中書寓直(一作中/書直堂)¶
<pb:KR4h0140_WYG_442-12a>¶
繚繞宫牆圍禁林(一作/苑)半開閶闔曉沈沈天晴更覺南¶
山近月出方知西掖深病對詞頭慚彩茟老看鏡面媿¶
華簪自嫌野物将何用土木形骸麋鹿心¶
　　　自問¶
黒花滿眼絲滿頭早衰因病病因愁宦途氣味已諳盡¶
五十不休何日休¶
　　　曲江獨行招張十八¶
曲江新嵗後氷與水相和南岸猶殘雪東風未有波偶¶
<pb:KR4h0140_WYG_442-12b>¶
逰身獨自相憶意如何莫待春深去花時鞍馬多¶
　　　新居早春二首¶
静巷無来客深居不出門鋪沙盖苔面掃雪擁松根漸¶
暖宜閒歩初晴愛小園覓花都未有唯覺樹枝繁¶
地潤東風暖閒行蹋草芽呼童遣移竹留客伴甞茶霤¶
滴簷氷盡塵浮隟日斜新居未曽到鄰里是誰家¶
　　　新昌新居書事四十韻因寄元郎中張博士¶
冐寵已三遷歸朝始二年囊中貯餘俸園外買閒田狐¶
<pb:KR4h0140_WYG_442-13a>¶
兔同三逕蒿莱共一壥新園聊剗穢舊屋且扶顛簷漏¶
移傾瓦梁欹換蠧椽平治遶臺路整頓近階甎巷狭開¶
容駕牆低壘過肩門閭堪駐盖堂室可鋪筵丹鳯樓當¶
後青龍寺在前市街塵不到宫樹影相連省吏嫌坊逺¶
豪家笑地偏敢勞賔客訪或望子孫傳不覓他人愛唯¶
将自性便䓁閒栽樹木随分占風烟逸致因心得幽期¶
遇境牽松聲疑澗底草色勝河邊虛潤氷銷地晴和日¶
出天苔行滑如簟莎坐軟於綿簾毎當山巻帷多帶月¶
<pb:KR4h0140_WYG_442-13b>¶
褰籬東花掩映牕北竹嬋娟跡慕青門隐名慚紫禁仙¶
假歸思晚沐朝去戀春眠拙薄才無取踈慵職不専題¶
牆書命茟沽酒率分錢柏杵舂靈藥銅瓶潄暖泉爐香¶
穿盖散籠燭隔紗然陳室何曽掃陶琴不要弦屏除俗¶
事盡養活道情全尚有妻孥累猶為組綬纒終湏抛爵¶
禄漸擬斷腥羶大抵宗荘叟私心事竺乾浮榮水劃字¶
真諦火生蓮梵部經十二𤣥書字五千是非都付夢語¶
黙不妨禪博士官猶冷郎中病已痊多同僻䖏住久結¶
<pb:KR4h0140_WYG_442-14a>¶
静中縁緩歩携笻杖徐吟展蜀箋老宜閒語話悶憶好¶
詩萹蠻榼来方㵼䝉茶到始煎無辭數相見鬢髪各蒼¶
然¶
　　　喜敏中及第偶示所懐¶
自知羣從為儒少豈料詞塲中第頻桂折一枝先許我¶
楊穿三葉盡驚人(始予進士及第行簡/次之敏中又次之)轉於文墨須留¶
意貴向烟霄早致身莫學爾兄年五十蹉跎始得掌絲¶
綸¶
<pb:KR4h0140_WYG_442-14b>¶
　　　久不見韓侍郎戲題四韻以寄之¶
近来韓閣老踈我我心知戸大嫌甜酒才髙笑小詩静¶
吟乖(一作/乗)月夜閒醉曠花時還有愁同䖏春風滿鬢絲¶
　　　寄白頭陀¶
近見頭陀伴云師老更慵性靈閒似鶴顔狀古於松山¶
裏猶難覓人間豈易逢仍聞移住䖏太白最髙峰¶
　　　和韓侍郎題楊舎人林池見寄¶
渠水暗流春凍解風吹日炙不成凝鳯池冷暖君諳在¶
<pb:KR4h0140_WYG_442-15a>¶
二月因何更有氷¶
　　　勤政樓西老桞¶
半朽臨風樹多情立馬人開元一株栁長慶二年春¶
　　　偶題閤下㕔¶
静愛青苔院深宜白鬢翁貌将松共瘦心與竹俱空暖¶
有低簷日春多颺幕風平生閒境界(一作/思)盡在五言中¶
　　　予與故刑部李侍郎早結道友以藥術為事與¶
　　　故亰兆元尹晚為詩侣有林泉之期周嵗之間¶
<pb:KR4h0140_WYG_442-15b>¶
　　　二君長逝李住曲江北元居昇平西追感舊逰¶
　　　因貽同志¶
從哭李来傷道氣自亾元後減詩情金丹同學都無益¶
水竹鄰居竟不成月夜若為逰曲水花時那忍到昇平¶
如年七十身猶在但恐傷心無䖏行¶
　　　送馮(一作/馬)舎人閤老往襄陽¶
紫微閤底送君囬第二(一作/一)㕔簾下不開莫戀漢南風¶
景好峴山花盡早歸来¶
<pb:KR4h0140_WYG_442-16a>¶
　　　莫走栁條詞送别(一本無莫/走二字)¶
南陌傷心别東風滿把春莫欺楊栁弱勸酒勝於人¶
　　　酬韓侍郎張博士雨後逰曲江見寄¶
小園新種紅櫻樹閒遶花行便當逰何必更随鞍馬隊¶
衝泥蹋雨曲江頭¶
　　　元家花¶
今日元家宅櫻桃發㡬枝稀稠與顔色一似去年時失¶
却東園主春風可得知¶
<pb:KR4h0140_WYG_442-16b>¶
　　　代人贈王員外¶
好在王員外平生記得不共賖黄叟酒同上莫愁樓静¶
接殷勤語狂随爛熳逰那知今日眼相見冷於秋¶
　　　惜小園花¶
曉来紅蕚凋零盡但見空枝四五株前日狂風昨夜雨¶
殘芳更合得存無¶
　　　蕭相公宅遇自逺禪師有感而贈¶
官途堪笑不勝(一作/勞)悲昨日榮華今日衰轉似秋蓬無¶
<pb:KR4h0140_WYG_442-17a>¶
定䖏長於春夢㡬多時半頭白髪慚蕭相滿面紅塵問¶
逺師應是世間縁未盡欲抛官去尚遲疑¶
　　　草詞畢遇芍藥初開因詠小謝紅藥當階翻詩¶
　　　以為一句未盡其狀偶成十六韻¶
罷草紫泥詔起吟紅藥詩詞頭封送後花口拆開時坐¶
對鈎簾久行觀歩履遲兩三叢爛熳十二葉參差背日¶
房微歛當階朶旋欹釵葶抽碧股粉蘂撲黄絲動蕩情¶
無限低斜力不支周逥看未足比諭語難為勾漏丹砂¶
<pb:KR4h0140_WYG_442-17b>¶
裏僬僥火燄旗彤雲賸根蒂絳幘欠纓緌况有晴風度¶
仍兼宿露垂疑香薫罨畫似淚着胭脂有意留連我無¶
言怨思誰應愁明日落如恨隔年期菡萏泥連萼玫瑰¶
刺繞枝等量無勝者唯眼與心知¶
　　　喜張十八博士除水部員外郎¶
老何歿後吟聲絶雖有郎官不愛詩無復萹章傳道路¶
空留風月在曹司長嗟博士官猶屈亦恐騷人道漸衰¶
今日聞君除水部喜於身得省郎時¶
<pb:KR4h0140_WYG_442-18a>¶
　　　與沈楊二舎人閣老同食勅賜櫻桃翫物感恩¶
　　　因成十四韻¶
清晚趨丹禁紅櫻降紫宸驅禽養得熟和葉摘来新圎¶
轉盤傾玉鮮明籠透銀内園題兩字西掖賜三臣熒惑¶
晶華赤醍醐氣味真如珠未穿孔似火不燒人杏俗難¶
為對桃頑詎可倫肉嫌盧橘厚皮笑荔枝皴瓊液酸甜¶
足金丸大小匀偷湏防曼倩惜莫擲安仁手擘纔離核¶
匙抄半是津甘為舌上露暖作腹中春已懼長尸禄仍¶
<pb:KR4h0140_WYG_442-18b>¶
驚數食珍最慚恩未報飽餧不才身¶
　　　送嚴大夫赴桂州¶
地壓坤方重官兼憲府雄桂林無瘴氣柏署有清風山¶
水衙門外旌旗艛艓中大夫應絶席詩酒與誰同¶
　　　春夜宿直¶
三月十四夜西垣東北廊碧梧葉重疊紅藥樹低昂月¶
砌漏幽影風簾飄闇香禁中無宿客誰伴紫微郎¶
　　　夏夜宿直¶
<pb:KR4h0140_WYG_442-19a>¶
人少庭宇曠夜&KR0565;風露清槐花滿院氣松子落階聲寂¶
寞(一作/黙)挑燈坐沈吟蹋月行年衰自無趣不是厭承眀¶
　　　七言十二句贈駕部吳郎中七兄(時早夏朝歸/閉齋獨處偶)¶
　　　(題此/什)¶
四月天氣和且清緑槐隂合沙隄平獨騎善馬銜鐙穏¶
初著單衣肢體輕退朝下直少徒侣歸舎閉門無送迎¶
風生竹夜牕間卧月照松時臺上行春酒冷甞三數醆¶
曉琴閒弄十餘聲幽懐静境何人别唯有南宫老駕兄¶
<pb:KR4h0140_WYG_442-19b>¶
　　　玉真張觀主下小女冠阿容¶
綽約小天仙生来十六年姑山半峰雪瑶水一枝蓮晩¶
院花留立春牕月伴眠逥眸雖欲語阿母在傍邊¶
　　　龍花寺主家小尼(郭代公愛姬薛氏㓜/甞為尼小名仙人子)¶
頭青眉眼細十四女沙彌夜静雙林怕春深一食饑歩¶
慵行道困起晚誦經遲應似仙人子花宫未嫁時¶
　　　訪陳二¶
曉垂朱綬帶晚着白綸巾出去為朝客歸来是野人兩¶
<pb:KR4h0140_WYG_442-20a>¶
飱聊過日一榻足容身此外皆閒事時時訪老陳¶
　　　晚亭逐涼¶
送客出門後移牀下砌初趂涼行繞竹引睡卧看書老¶
更為官拙慵多向事踈松窗倚藤杖人道似僧居¶
　　　曲江憶李十一¶
李君歿後共誰逰栁岸荷亭兩度秋獨繞曲江行一匝¶
依前還立水邊愁¶
　　　江亭翫春¶
<pb:KR4h0140_WYG_442-20b>¶
江亭乗曉閲衆芳春妍㬌麗草樹光日銷石桂緑嵐氣¶
風墜木蘭紅露漿水蒲漸展書帶葉山榴半含琴軫房¶
何物春風吹不變愁人依&KR0199;鬢蒼蒼¶
　　　聞夜砧¶
誰家思婦秋𢷬帛月苦風淒砧杵悲八月九月正長夜¶
千聲萬聲無了時應到天明頭盡白一聲添得一莖絲¶
　　　板橋路¶
梁苑城西二十里一渠春水桞千條若為此路今重過¶
<pb:KR4h0140_WYG_442-21a>¶
十五年前舊板橋曽共玉顔橋上别不知消息到今朝¶
　　　青門桞¶
青青一樹傷心色曽入㡬人離恨中為近都門多送别¶
長條折盡減春風¶
　　　梨園弟子¶
白頭垂淚話梨園五十年前雨露恩莫問華清今日事¶
滿山紅葉鎖宫門¶
　　　暮江吟¶
<pb:KR4h0140_WYG_442-21b>¶
一道殘陽鋪水中半江瑟瑟半江紅可憐九月初三夜¶
露似真珠月似弓¶
　　　思婦眉¶
春風揺蕩自東来折盡櫻桃綻盡梅惟餘思婦愁眉結¶
無限春風吹不開¶
　　　怨詞¶
奪寵心那慣尋思倚殿門不知移&KR0199;愛何䖏作新恩¶
　　　空(一作/寒)閨怨¶
<pb:KR4h0140_WYG_442-22a>¶
寒月沈沈洞房静真珠簾外梧桐影秋霜欲下手先知¶
燈底裁縫剪刀冷¶
　　　秋房夜¶
雲露青天月漏光中庭立久却歸房水窗席冷未能卧¶
挑盡殘燈秋夜長¶
　　　採蓮曲¶
菱葉縈波荷颭風(一作/水)荷花深䖏小船通逢郎欲語低¶
頭笑碧玉搔頭落水中¶
<pb:KR4h0140_WYG_442-22b>¶
　　　鄰女¶
娉婷十五勝天仙白日姮娥旱地蓮何䖏閒教鸚鵡語¶
碧紗窗下繡牀前¶
　　　閨婦¶
斜凭繡牀愁不動紅綃帶緩緑鬟低遼陽春盡無消息¶
夜合花前日又西¶
　　　移牡丹栽¶
金錢買得牡丹栽何䖏辭叢别主来紅芳堪惜還堪恨¶
<pb:KR4h0140_WYG_442-23a>¶
百䖏移將百䖏開¶
　　　聼夜筝有感¶
江州去日聼筝夜白髪新生不願聞如今格(一作/况)是頭¶
成雪彈到天眀亦任君¶
　　　代謝好妓荅崔員外(謝好/妓也)¶
青娥小謝娘白髪老崔郎謾愛胸前雪其如頭上霜别¶
後曹家碑背上思量好字斷君腸¶
　　　琵琶¶
<pb:KR4h0140_WYG_442-23b>¶
弦清撥剌語錚錚背却殘燈就月眀頼是心無惆悵事¶
不然争奈子弦聲¶
　　　和殷協律琴思¶
秋水蓮冠春草帬依稀風調似文君煩君玉指分眀語¶
知是琴心佯不聞¶
　　　寄李蘓州兼示楊瓊¶
真娘墓頭春草碧心奴鬢上秋霜白為問蘓臺酒席中¶
使君歌笑與誰同就中猶有楊瓊在堪上東山伴謝公¶
<pb:KR4h0140_WYG_442-24a>¶
　　　　聼彈湘妃怨¶
　玉軫朱絃瑟瑟徽吳娃徴調奏湘妃分眀曲裏愁雲雨¶
　似道蕭蕭郎不歸(江南新詞有云暮/雨蕭蕭郎不歸)¶
　　　　閒坐¶
　暖擁紅爐火閒搔白髪頭百年慵裏過萬事醉中休有¶
　室同摩詰無児比鄧攸莫論身在日身後亦無憂¶
　　　　不睡¶
　燄短寒釭盡聲長曉漏遲年衰自無睡不是守三尸¶
<pb:KR4h0140_WYG_442-24b>¶
　¶
　¶
　¶
　¶
　¶
　¶
　¶
御定全唐詩巻四百四十二¶
