# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.292098
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百五十四
<pb:KR4h0140_WYG_454-1a>¶
　欽定四庫全書¶
御定全唐詩巻四百五十四¶
　　白居易¶
　　　　六年冬暮贈崔常侍晦叔(時為河/南尹)¶
　鬢毛霜一色光景水争流易過唯冬日難消是老愁香¶
　開緑蟻酒煖擁褐綾裘已共崔君約尊前倒即休¶
　　　　戲招諸客¶
　黄醅綠醑迎冬熟絳帳紅爐逐夜開誰道洛中多逸客¶
<pb:KR4h0140_WYG_454-1b>¶
　不将書喚不曾来¶
　　　　十二月二十三日作兼呈晦叔¶
　案頭歷日雖未盡向後唯殘六七行牀下酒瓶雖不滿¶
　猶應醉得兩三場病身不許依年老拙宦虛教逐日忙¶
　聞健偷閒且勤(一作/歡)飲一杯之外莫思量¶
　　　　七年元日對酒五首¶
　慶弔經過嬾逢迎跪拜遲不因時節日豈覺此身羸(一/作)¶
　(時/衰)¶
<pb:KR4h0140_WYG_454-2a>¶
衆老憂添嵗余衰喜入春年開第七秩屈指幾多人¶
三杯藍尾酒一楪膠牙餳除却崔常侍無人共我争¶
今朝吳與洛相憶一欣然夢得君知否俱過本命年(余/與)¶
(蘇州劉郎中同壬/子嵗今年六十二)¶
同嵗崔何在同年杜又無(余與吏部崔相公甲子同嵗/與循州杜相公及第同年秋)¶
(冬二人/俱逝)應無藏避處只有且歡娛¶
　　　七年春題府廳¶
潦倒守三川因循渉四年推誠廢鉤距示耻用蒲鞭以¶
<pb:KR4h0140_WYG_454-2b>¶
此稱公事将何銷俸錢雖非好官職嵗久亦妨賢¶
　　　早春醉吟寄太原令狐相公蘇州劉郎中¶
雪夜閒逰多秉燭花時蹔出亦提壺别来少遇新詩敵¶
老去難逢舊飲徒大振威名降北虜勤行惠化活東吳¶
不知歌酒騰騰興得似河南醉尹無¶
　　　洛下送牛相公出鎮淮南¶
北闕至東京風光十六程坐移丞相閣春入廣陵城紅¶
斾擁雙節白鬚無一莖萬人開路看百吏立班迎閫外¶
<pb:KR4h0140_WYG_454-3a>¶
君彌重尊前我亦榮何須身自得将相是門生(元和初/牛相公)¶
(應制策登第三等/予為翰林考覈官)¶
　　　筝¶
雲髻飄蕭緑花顔旖旎紅雙眸剪秋水十指剝春蔥楚¶
豓為門閥秦聲是女工甲眀銀玓瓅柱觸玉玲瓏猨苦¶
啼嫌月鶯(一作/鸞)嬌語䛏(一作/泥)風移愁来手底送恨入弦¶
中趙瑟清(一作/情)相似胡琴閙(一作/調)不同慢彈迴斷雁急¶
奏轉飛蓬霜珮鏘還委冰泉咽復通珠聯千拍碎刀截¶
<pb:KR4h0140_WYG_454-3b>¶
一聲終倚麗精神定矜能意態融歇時情不斷休去思¶
無窮燈下青春夜(一作清/歌夜)尊前白首翁且聽應得在老¶
耳未多聾¶
　　　洛中春逰呈諸親友¶
莫歎年将暮須憐嵗又新府中三遇臘洛下五逢春春¶
樹花珠顆春塘水麴塵春娃無氣力春馬有精神(詠春/逰一)¶
(時之/態)並轡鞭徐動連盤酒慢巡經過舊鄰里追逐好交¶
親笑語銷閒日酣歌送老身一生歡樂事亦不少扵人¶
<pb:KR4h0140_WYG_454-4a>¶
　　　酬舒三員外見贈長句¶
自請假来多少日五旬光景似須臾巳判到老為狂客¶
不分當春作病夫楊桞花飄新白雪櫻桃子綴小紅珠¶
頭風不敢多多飲能酌三分相勸無¶
　　　将歸一絶¶
欲去公門返野扉預思泉竹已依依更憐家醖迎春熟¶
一甕醍醐待我歸¶
　　　罷府歸舊居(自此後重授賔/客歸履道宅作)¶
<pb:KR4h0140_WYG_454-4b>¶
陋巷乗籃入朱門挂印迴腰間抛組綬纓上拂塵埃屈¶
曲閒池沼無非手自開青蒼好竹樹亦是眼看栽石片¶
擡琴匣松枝閣酒杯此生終老處昨日却歸来¶
　　　睡覺偶吟¶
官初罷後歸来夜天欲眀前睡覺時起坐思量更無事¶
身心安樂復誰知¶
　　　問支琴石¶
疑因星隕空中落歎被泥埋澗底沈天上定應勝地上¶
<pb:KR4h0140_WYG_454-5a>¶
支機未必及支琴提攜拂拭知恩否雖不能言合有心¶
　　　自喜¶
身慵難勉強性拙易遲迴布被辰時起柴門午後開忙¶
驅能者去閒逐鈍人来自喜誰能㑹無才勝有才¶
　　　裵常侍以題薔薇架十八韻見示因廣為三十¶
　　　韻以和之¶
託質依髙架攅花對小堂晩開春去後獨秀院中央霽¶
景朱眀早芳時白晝長穠因天與色麗共日争光剪碧¶
<pb:KR4h0140_WYG_454-5b>¶
排千萼研朱染萬房煙條塗石緑粉蘂撲雌(一作/雄)黄根¶
動彤雲涌枝揺赤羽翔九微燈炫轉七寳帳熒煌淑氣¶
熏行徑清陰接歩廊照梁迷藻梲耀壁變雕牆爛若藂¶
然火殷扵葉得霜臙脂含臉笑蘇合裛衣香浃洽濡晨¶
露玲瓏漏夕陽合羅排勘纈醉暈淺深妝乍見疑迴面¶
遥看誤斷腸風朝舞飛燕雨夜泣蕭娘桃李慙無語芝¶
蘭讓不芳山榴何細碎石竹苦尋常蕙慘偎欄避蓮羞¶
映浦藏怯教蕉葉戰妬得桞花狂豈可輕嘲詠應須痛¶
<pb:KR4h0140_WYG_454-6a>¶
比方畫幈風自展繡繖葢誰張翠錦挑成字丹砂印著¶
行猩猩凝血㸃瑟瑟蹙金匡散亂萎紅片尖纎嫩紫芒¶
觸僧飄毳褐留妓冒羅裳寡和陽春曲多情騎省郎緣¶
誇美顔色引出好文章東頋辭仁里(語曰里仁為美又/裵君所居名仁和)¶
(里/)西歸入帝鄉假如君愛殺留著莫移将(裵君題詩之/次而常侍詔)¶
(到唱和未竟而/軒騎西歸故云)¶
　　　感舊詩巻¶
夜深吟罷一長吁老淚燈前濕白鬚二十年前舊詩巻¶
<pb:KR4h0140_WYG_454-6b>¶
十人酬和九人無¶
　　　酬李二十侍郎¶
笋老蘭長花漸稀衰翁相對惜芳菲殘鶯著雨慵休囀¶
落絮無風凝不飛行掇木芽供野食坐牽蘿蔓挂朝衣¶
十年分手今同醉醉未如泥莫道歸¶
　　　和夢得(夢得来詩云謾讀圗書四十車年年為/郡老天涯一生不得文章力百口空為)¶
　　　(飽煖/家)¶
綸閣沈沈無寵命蘇臺籍籍有能聲豈唯不得清文力¶
<pb:KR4h0140_WYG_454-7a>¶
但恐空傳冗吏名郎署迴翔何水部江湖留滯謝宣城¶
所嗟非獨君如此自古才難共命争¶
　　　贈草堂宗宻上人¶
吾師道與佛相應念念無為法法能口藏宣傳十二(一/作)¶
(五/)部心臺(一作/傳)照耀百千燈盡離文字非中道長住虛¶
空是小乗少有人知菩薩行世間只是重髙僧¶
　　　喜照宻閒實四上人見過¶
紫袍(一作/衫)朝士白髯翁與俗乖疎與道通官秩三迴分¶
<pb:KR4h0140_WYG_454-7b>¶
洛下交逰一半在僧中臭帑世界終須出香火因緣久¶
願同齋後将何充供養西軒泉石北窗風¶
　　　贈皇甫六張十五李二十三賔客¶
昨日三川新罷守今年四皓盡分司幸陪散秩閒居日¶
好是登山臨水時家未苦貧常醖酒身雖衰病尚吟詩¶
龍門泉石香山月早晩同逰報一期¶
　　　微之敦詩晦叔相次長逝巋然自傷因成二絶¶
併失鵷鸞侶空留麋鹿身只應嵩洛下長作獨逰人¶
<pb:KR4h0140_WYG_454-8a>¶
長夜君先去殘年我幾何秋風滿衫淚泉下故人多¶
　　　池上閒詠¶
青莎臺上起書樓緑藻潭中繫釣舟日晩愛行深竹(一/作)¶
(徑/)裏月眀多上(一作/在)小橋頭蹔嘗新酒還成醉亦出中¶
門便當逰一部清商聊送老白鬚蕭颯管弦秋¶
　　　涼風歎¶
昨夜涼風又颯然螢飄葉墜卧牀前逢秋莫歎須知分¶
已過潘安三十年¶
<pb:KR4h0140_WYG_454-8b>¶
　　　和髙僕射罷節度讓尚書授少保分司喜遂逰¶
　　　山水之作¶
蹔辭八座罷雙旌便作登山臨水行能以忠貞酬重任¶
不将富貴礙髙情朱門出去簮纓從絳帳歸来歌吹迎¶
鞍轡閙装光滿馬何人信道是書生¶
　　　送考功崔郎中赴闕¶
稱意新官又少年秋凉身健好朝天青雲上了無多路¶
却要徐驅稳著鞭¶
<pb:KR4h0140_WYG_454-9a>¶
　　　重修香山寺畢題二十二韻以紀之¶
闕塞龍門口祗園鷲嶺頭曾隨減刼壞今遇勝緣修再¶
瑩新金刹重装舊石樓病僧皆引起忙客亦淹留四望¶
窮沙界孤標出贍州地圗鋪洛邑天柱倚崧(一作/松)丘兩¶
面蒼蒼岸中心瑟瑟流波翻八灘雪堰䕶一潭油臺殿¶
朝彌麗房廊夜更幽千花髙下塔一葉徃来舟岫合雲¶
初吐林開霧半收静聞樵子語逺聽棹郎謳官散殊無¶
事身閒甚自由吟来攜筆硯宿去抱衾裯霽月當窗(一/作)¶
<pb:KR4h0140_WYG_454-9b>¶
(軒/)白涼風滿簟秋煙香封藥竈泉冷洗茶甌南祖心應¶
學西方社可投先宜知止足次要悟浮休覺路隨方樂¶
迷塗到老愁須除愛名障莫作戀家囚便合窮年住何¶
言竟日逰可憐終老地此是我菟裘¶
　　　送楊八給事赴常州¶
無嗟别青瑣且喜擁朱輪五十得三品百千無一人須¶
勤念黎庶莫苦憶交親此外無過醉毗陵何限春¶
　　　聞歌者唱微之詩¶
<pb:KR4h0140_WYG_454-10a>¶
新詩絶筆聲名歇舊巻生塵箧笥深時向歌中聞一句¶
未容傾耳已傷心¶
　　　醉送李二十常侍赴鎮浙東¶
靖安客舎花枝下共脱青衫典濁醪今日洛橋還醉别¶
金杯翻汙麒麟袍喧闐夙駕君脂轄酩酊離筵我藉糟¶
好去商山紫芝伴珊瑚鞭動馬頭髙¶
　　　醉别程秀才¶
五度龍門㸃額迴却緣多藝復多才貧泥客路粘難出¶
<pb:KR4h0140_WYG_454-10b>¶
愁鎖鄉心掣不開何必更逰京國去不如且入醉鄉来¶
吳弦楚調瀟湘弄為我殷勤送一杯(程生善琴尤/能沈湘曲)¶
　　　自詠¶
白衣居士紫芝仙半醉行歌半坐禪今日維摩兼飲酒¶
當時綺季不請(平/聲)錢等閒池上留賔客隨事燈前有管¶
弦但問此身銷得否分司氣味不論年¶
　　　把酒思閒事二首¶
把酒思閒事春愁誰最深乞錢羇客面落第舉人心月¶
<pb:KR4h0140_WYG_454-11a>¶
下低眉立燈前抱膝吟憑君勸一醉勝與萬黄金¶
把酒思閒事春嬌何處多試鞍新白馬弄鏡小青娥掌¶
上初教舞花前欲按歌憑君勸一醉勸了問如何¶
　　　衰荷¶
白露凋花花不殘涼風吹葉葉初乾無人解愛蕭條境¶
更繞衰藂一匝看¶
　　　池上送考功崔郎中兼别房竇二妓¶
文昌列宿徴還日洛浦行雲放散時鵷鷺上天花逐水¶
<pb:KR4h0140_WYG_454-11b>¶
無因(一作/由)再㑹白家池¶
　　　自問¶
依仁臺廢悲風晩履信池荒宿草春(晦叔亭臺在依仁/微之池館在履信)¶
自問老身騎馬出洛陽城裏覓何人¶
　　　送陳許髙僕射赴鎮¶
敦詩説禮中軍帥重士輕財大丈夫常與師徒同苦樂¶
不教親故隔榮枯花鈿坐繞黄金印絲管(一作/竹)行隨白¶
玉壺商皓老狂唯愛醉時時能寄酒錢無¶
<pb:KR4h0140_WYG_454-12a>¶
　　　青氊帳二十韻¶
合聚千羊(一作/年)毳施張百子弮(司馬遷書/云張空弮)骨盤邉桞健¶
色染塞藍鮮北製因戎剏南移逐虜遷汰(音/闥)風吹不動¶
禦雨濕彌堅有頂中央聳無隅四嚮圎傍通門豁爾内¶
宻氣温然逺别闗山外初安庭户前影孤眀月夜價重¶
苦寒年軟煖圍氊毯鎗摐束管弦最宜霜後地偏稱雪¶
中天側置低歌坐平鋪小舞筵閒多揭簾入醉便擁袍¶
眠鐵檠(去/聲)移燈背銀囊帶火懸深藏曉蘭焰闇貯宿香¶
<pb:KR4h0140_WYG_454-12b>¶
煙獸炭休親近狐裘可棄捐硯温融凍墨瓶煖變春泉¶
蕙帳徒招隐茅庵浪坐禪貧僧應歎羡寒士定留連賔¶
客扵中接兒孫向後傳王家誇舊物未及此青氊(王子/敬語)¶
(偷兒云青氊/我家舊物)¶
　　　荅夢得秋日書懐見寄¶
幸免非常病甘當本分衰眼昏燈最覺腰瘦帶先知樹¶
葉霜紅日髭鬚雪白時悲愁緣欲老老過却無悲¶
　　　同諸客題于家公主舊宅¶
<pb:KR4h0140_WYG_454-13a>¶
平陽舊宅少人逰應是逰人到即愁布(一作/舂)榖鳥啼桃¶
李院絡絲蟲怨鳳皇樓臺傾滑石猶殘砌簾斷珍珠不¶
滿鉤聞道至今蕭史在髭鬚雪白向眀(一作/韶)州¶
　　　荅夢得八月十五日夜翫月見寄¶
南國碧雲客東京白首翁松江初有(一作/上)月伊水正無¶
風逺思兩鄉斷清光千里同不知娃館上何似石樓中¶
(其夜余在龍門/石樓上望月)¶
　　　初冬早起寄夢得¶
<pb:KR4h0140_WYG_454-13b>¶
起戴烏紗帽行披白布裘爐温先煖酒手冷未梳頭早¶
起(一作/景)煙霜白初寒鳥雀愁詩成遣誰和還是寄蘇州¶
　　　秋夜聽髙調涼州¶
樓上金風聲漸𦂳月中銀字韻初調促張弦柱吹髙管¶
一曲涼州入泬寥¶
　　　香山寺二絶¶
空山寂静老夫閒伴鳥隨雲往復還家醖滿瓶書滿架¶
半移生計入香山¶
<pb:KR4h0140_WYG_454-14a>¶
愛風巖上攀松葢戀月潭邉坐石(一作/住日)稜且共雲泉結¶
緣境他生當作此山僧¶
　　　送舒著作重授省郎赴闕¶
三嵗相依在洛都逰花宴月飽歡娛惜别笙歌多怨咽¶
願留軒葢少踟蹰劍磨光彩依前出鵬舉風雲逐後驅¶
從此求閒應不得更能重醉白家無¶
　　　同諸客嘲雪中馬上妓¶
珊瑚鞭嚲馬踟蹰引手低蛾索一盂腰為逆風成弱桞¶
<pb:KR4h0140_WYG_454-14b>¶
面因衝冷作凝酥銀篦稳篸(去/聲)烏紗帽花襜宜乗叱撥¶
駒雪裏君看何所似王昭君妹寫真圗¶
　　　喜劉蘇州恩賜金紫遥相賀宴以詩慶之¶
海内姑蘇太守賢恩加章綬豈徒然賀賔喜色欺杯酒¶
醉妓歡聲遏管弦魚珮葺鱗光照地鶻銜瑞帯勢衝天¶
莫嫌鬢上些些白金紫由来稱長年¶
　　　藍田劉眀府攜酌(一作/酎)相過與皇甫郎中卯時¶
　　　同飲醉後贈之¶
<pb:KR4h0140_WYG_454-15a>¶
臘月九日煖寒客卯時十分空腹杯𤣥晏舞狂烏帽落¶
藍田醉倒玉山頽貌偷花色老蹔去歌蹋栁枝春闇来¶
不為劉家聖賢物愁翁笑口大難開¶
　　　劉蘇州以華亭一鶴逺寄以詩謝之¶
老鶴風姿異衰翁詩思深素毛如我鬢丹頂似君心松¶
際雪相映雞羣塵不侵殷勤逺来意一隻重千金¶
　　　早春憶蘇州寄夢得¶
吳苑四時風景好就中偏好是春天霞光曙後殷扵火¶
<pb:KR4h0140_WYG_454-15b>¶
水色晴来嫩似煙士女笙歌宜月下使君金紫稱花前¶
誠知歡樂堪留戀其奈離鄉已四年¶
　　　嘗新酒憶晦叔二首¶
尊裏看無色杯中動有光自君抛我去此物共誰嘗¶
世上強欺弱人間醉勝醒自君抛我去此語更誰聽¶
　　　負春¶
病来道士教調氣老去山僧勸坐禪孤負春風楊栁曲¶
去年斷酒到今年¶
<pb:KR4h0140_WYG_454-16a>¶
　　　池上閒吟二首¶
髙卧閒行自在身池邉六見栁條新幸逢堯舜無為日¶
得作羲皇向上人四皓再除猶且健三州罷守未全貧¶
莫愁客到無供給家醖香濃野菜春¶
非荘非宅非蘭若竹樹池亭十畆餘非道非僧非俗吏¶
褐裘烏帽閉門居夢逰信意寧殊蝶心樂身閒便是魚¶
雖未定知生與死其間勝負兩何如¶
　　　早春招張賔客¶
<pb:KR4h0140_WYG_454-16b>¶
久雨初晴天氣新風煙草樹盡欣欣雖當冷落衰殘日¶
還有陽和暖活身池色溶溶藍染水花光燄燄火燒春¶
商山老伴相收拾不用隨他年少人¶
　　　營閒事¶
自笑營閒事從朝到日斜澆畦引泉脉掃徑避蘭芽暖¶
變牆衣色晴催木筆花桃根知酒渴晩送一甌茶¶
　　　感春¶
老思不禁春風光照眼新花房紅鳥觜池浪碧魚鱗倚¶
<pb:KR4h0140_WYG_454-17a>¶
櫂誰為伴持杯自問身心情多少在六十二三人¶
　　　春池上戲贈李郎中¶
滿池春水何人愛唯我迴看指似君直似挼藍新汁色¶
與君南宅染羅裙¶
　　　翫半開花贈皇甫郎中(八年寒食日池/東小樓上作)¶
勿訝春来晩無嫌花發遲人憐全盛日我愛半開時紫¶
蠟粘為蔕紅蘇㸃作㽔成都新夹纈梁漢碎臙脂樹杪¶
真珠顆牆頭小女兒淺深妝駮落髙下火參差蝶戲争¶
<pb:KR4h0140_WYG_454-17b>¶
香朶鶯啼選稳枝好教郎作伴合共酒相隨醉翫無勝¶
此狂嘲更讓誰猶殘少年興不似(一作/未是)老人詩西日憑¶
輕照東風莫殺(去/聲)吹眀朝應爛漫後夜更(一作/即)離披林¶
下遥相憶尊前闇有期銜杯嚼蘂思唯我與君知¶
　　　池邉¶
栁老香絲宛荷新鈿扇圓殘春深樹裏斜日小樓前醉¶
遣收杯杓閒聽理管弦池邉更無事看補採蓮船¶
　　　家釀新熟毎嘗輙醉妻姪等勸令少飲因成長¶
<pb:KR4h0140_WYG_454-18a>¶
　　　句以諭之¶
君應怪我朝朝飲不説向君君不知身上幸無疼痛處¶
甕頭正是撇嘗時劉妻勸諫夫休醉王姪分疎叔不癡¶
六十三翁頭雪白假如醒黠欲何為¶
　　　送常秀才下第東歸¶
東歸多旅恨西上少知音寒食看花眼春風落第心百¶
憂當二月一醉直千金到處公卿席無辭酒醆深¶
　　　且逰¶
<pb:KR4h0140_WYG_454-18b>¶
手裏一杯滿心中百事休春應唯仰醉老更不禁愁弄¶
水迴船尾尋花信馬頭眼看筋力減逰得且須逰¶
　　　題王家荘臨水栁亭¶
弱栁緣堤種虚亭壓水開條疑逐風去波欲上階来翠¶
羽偷魚入紅腰學舞迴春愁正無緒争不盡殘杯¶
　　　題令狐家木蘭花¶
膩如玉指塗朱粉光似金刀剪紫霞從此時時春夢裏¶
應添一樹女郎花¶
<pb:KR4h0140_WYG_454-19a>¶
　　　拜表迴閒逰¶
玉珮金章紫花綬紵衫藤帯白綸巾晨興拜表稱朝士¶
晩出逰山作野人達磨傳心令息念𤣥元留意遣同塵¶
八闗浄戒齋銷日一曲狂歌醉送春酒肆法堂方丈裏¶
其間豈是兩般身¶
　　　西街渠中種蓮疉石頗有幽致偶題小樓¶
朱檻低牆上清流小閣前雇人栽菡萏買石造潺湲影¶
落江心月聲移谷口泉閒看捲簾坐醉聽掩窗眠路笑¶
<pb:KR4h0140_WYG_454-19b>¶
淘官水家愁費料錢是非君莫問一對一翛然¶
　　　晩春閒居楊工部寄詩楊常州寄茶同到因以¶
　　　長句荅之¶
宿酲寂寞眠初起春意闌珊日又斜勸我加餐因早笋¶
恨人休醉是殘花悶吟工部新来句渴飲毗陵逺到茶¶
兄弟東西官職冷門前車馬向誰家¶
　　　玉泉寺南三里澗下多深紅躑躅繁豓殊常感¶
　　　惜題詩以示逰者¶
<pb:KR4h0140_WYG_454-20a>¶
玉泉南澗花竒怪不似花叢似火堆今日多情唯我到¶
每年無故為誰開寧辭辛苦行三里更與留連飲兩杯¶
猶有一般辜負事不将歌舞管弦来¶
　　　早服雲母散¶
曉服雲英潄井華寥然身若在煙霞藥銷日晏三匙飯¶
酒渴春深一椀茶毎夜坐禪觀水月有時行醉翫風花¶
浄名事理人難解身不出家心出家¶
　　　三月晦日(一下又/有日字)晩聞鳥聲¶
<pb:KR4h0140_WYG_454-20b>¶
晩来林鳥語殷勤似惜風光説向人遣脫破袍勞報煖¶
催沽美酒敢辭貧聲聲勸醉應須醉一嵗唯殘半日春¶
　　　早夏逰平原迴¶
夏早日初長南風草木香肩輿頗平稳澗路甚清涼紫¶
蕨行看採青梅旋摘嘗療飢兼解渴一醆冷雲漿¶
　　　宿天竺寺迴¶
野寺經三宿都城復一還家仍念㛰嫁身尚繫官(一作/朝)¶
班蕭灑秋臨水沈吟晩下山長閒猶未得逐日且偷閒¶
<pb:KR4h0140_WYG_454-21a>¶
　　　侍中晉公欲到東洛先䝉書問期宿龍門思往¶
　　　感今輙獻長句¶
昔䝉興化池頭送(太和三年春居易授賔客分司東/来特䝉侍中扵興化里池上宴送)今¶
許龍門潭上期聚散但慙長見念榮枯安敢道相思功¶
成名遂来雖久雲卧山逰去未遲聞説風情筋力在只¶
如初破蔡州時¶
　　　奉和晉公侍中䝉除留守行及洛師感恱發中¶
　　　斐然成詠之作¶
<pb:KR4h0140_WYG_454-21b>¶
鸞鳳翺翔在寥廓貂蟬蕭灑出埃塵致成堯舜昇平代¶
收得䕫龍強健身抛擲功名還史冊分張歡樂與交親¶
商山老皓雖休去終是留侯門下人¶
　　　送劉五司馬赴任硖州兼寄崔使君¶
位下才髙多怨天劉兄道勝獨恬然貧扵揚子兩三倍¶
老過榮公六七年筆硯莫抛留壓案簞瓢從陋也銷錢¶
郡丞自合當優禮何況夷陵太守賢¶
　　　菩隄寺上方晩眺¶
<pb:KR4h0140_WYG_454-22a>¶
樓閣髙低樹淺深山光水色暝沈沈嵩煙半巻青綃幕¶
伊浪平鋪緑綺衾飛鳥滅時宜極目逺風来處好開襟¶
誰知不離簪纓内長得逍遥自在心¶
　　　楊栁枝詞八首¶
六么水調家家唱白雪梅花處處吹古歌舊曲君休聽¶
聽取新翻楊栁枝¶
陶令門前四五樹亞夫營裏百千條何似東都正二月¶
黄金枝映洛陽橋¶
<pb:KR4h0140_WYG_454-22b>¶
依依褭褭復青青句引春(一作/清)風無限情白雪花繁空¶
撲地緑絲條弱不勝鶯¶
紅板江橋青酒旗館娃宫暖日斜時可憐雨歇東風定¶
萬樹千條各自垂¶
蘇州楊栁任君誇更有錢塘勝館娃若解多情尋小小¶
緑楊深處是蘇家¶
蘇家小女舊知名楊栁風前别有情剥條盤作銀環様¶
巻葉吹為玉笛聲¶
<pb:KR4h0140_WYG_454-23a>¶
　葉含濃露如啼眼枝褭輕風似舞腰小樹不禁攀折苦¶
　乞君留取兩三條¶
　人言栁葉似愁眉更有愁腸似栁絲栁絲挽斷腸牽斷¶
　彼此應無續得期¶
　¶
　¶
　¶
　¶
<pb:KR4h0140_WYG_454-23b>¶
　¶
　¶
　¶
　¶
　¶
　¶
　¶
御定全唐詩巻四百五十四¶
