# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.285963
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百八十七
<pb:KR4h0140_WYG_187-1a>¶
　欽定四庫全書¶
御定全唐詩巻一百八十七¶
　　韋應物¶
　　　　城中卧疾知閻薛二子屢從邑令飲因以贈之¶
　車(一作/良)馬日蕭蕭胡不枉(一作/在)我廬方來從令飲卧病¶
　獨何如秋風起漢(一作/江)臯開户望平蕪即此恡(一作/稀)音¶
　素(一作/表)焉知中密疎渴者不思火寒者不求水人生羇¶
　寓(一作/旅)時去就當如此猶希心異跡(一作從利/心迹異)眷眷存¶
<pb:KR4h0140_WYG_187-1b>¶
　終始¶
　　　　聼嘉陵江水聲寄深上人¶
　鑿崖泄奔湍稱古神禹跡夜喧山門店獨宿不安席水¶
　性自云(一作/為)静石中本無聲如何两相激雷轉空山驚¶
　貽之道門舊(一作/友)了此物我情¶
　　　　髙陵書情寄三原盧少府¶
　直方難為進守此㣲賤班開巻不及顧沉埋案牘間兵¶
　凶久(一作/互)相踐徭賦豈得閒促戚下可哀寛政身致患¶
<pb:KR4h0140_WYG_187-2a>¶
日夕思自退出門望故山君心儻如此携手相與還¶
　　　假中對雨呈縣中僚友¶
卻足甘(一作/堪)為笑閒居夢杜陵殘鶯知夏淺社(一作/時)雨¶
報年登流麥非闗忘收書獨不能自然憂曠職緘此謝¶
良朋¶
　　　贈蕭河南¶
厭劇辭京縣襃賢待詔書鄼侯方繼業潘令且閒居霽¶
後三川冷秋深(一作/餘)萬木疎對琴無一事新興復何如¶
<pb:KR4h0140_WYG_187-2b>¶
　　　示從子河南尉班(并序/)¶
　　永泰中余任洛陽丞以撲抶軍騎時從子河南尉¶
　　班亦以剛直為政俱見訟於居守因詩示意府縣¶
　　好我者豈曠斯文¶
拙直余恒守公方爾所存同占朱鳥剋俱起小人言立¶
政思懸棒謀身類觸籓不能林下去祗戀府廷恩¶
　　　趨府候曉呈两縣僚友¶
趨府不遑安中宵出户看滿天星尚在近壁燭仍(一作/猶)¶
<pb:KR4h0140_WYG_187-3a>¶
殘立馬頻驚曙垂簾却避寒可憐同宦者應(一作/始)悟下¶
流難¶
　　　贈李儋¶
絲桐本異質音響合(一作/今)自然吾觀造化意二物相因¶
縁誤觸龍鳯嘯静聞寒夜泉心神自安宅煩慮頓可捐¶
何因知久要絲白漆亦堅¶
　　　贈盧嵩¶
百川注東海東海無虛盈泥滓不能濁澄波非益清恬¶
<pb:KR4h0140_WYG_187-3b>¶
然自安流日照萬里晴雲物不隠象三山共分明奈何¶
疾風怒忽若砥柱傾海水雖無心洪濤亦相驚怒號在¶
倐忽誰識變化情¶
　　　寄馮著¶
春雷起萌蟄土壤日巳疎胡能遭盛明才俊伏里閭偃¶
仰遂真性所求惟斗儲披衣出茅屋盥潄臨清渠吾道¶
亦自適退身保𤣥虛幸無職事牽且覽案上書親友各¶
馳騖誰當訪敝廬思君在何夕明月照廣除¶
<pb:KR4h0140_WYG_187-4a>¶
　　　早春對雪寄前殿中元侍御¶
掃雪開幽徑端居望故人猶殘臘月酒更值早梅春㡬¶
日東城陌何時曲水濵聞閒且共賞莫待繡衣新¶
　　　贈王侍御¶
心同野鶴與塵逺詩似冰壺見底清府縣同趨昨日事¶
升沈不改故人情上陽秋晩蕭蕭雨洛水寒來夜夜聲¶
自歎猶為折腰吏(一作/客)可憐驄馬路傍行¶
　　　將往江淮寄李十九儋(余自西京至李又/發河洛同道不遇)¶
<pb:KR4h0140_WYG_187-4b>¶
鷰鷰東向來文鵷亦西飛如何不相見羽翼有髙卑徘¶
徊到河洛華屋未及窺秋風飄我行逺與淮海期廻首¶
隔烟霧遥遥兩相思陽春自當返短翮欲追隨¶
　　　自鞏洛舟行入黄河即事寄府縣僚友¶
夾水蒼山路向東東南山豁大河通寒樹依㣲逺天外¶
夕陽明滅亂流中孤邨㡬嵗臨伊㟁一鴈初晴下朔風¶
為報洛橋遊宦侣扁舟不繫與心同¶
　　　寄盧庾¶
<pb:KR4h0140_WYG_187-5a>¶
悠悠逺離别分此歡㑹難如何两相近反使心不安亂¶
髪思一櫛垢衣思一浣(協/韻)豈如望友生對酒起長嘆時¶
節異京洛孟冬天未寒廣陵多車馬日夕自逰盤獨我¶
何耿耿非君誰為歡¶
　　　發廣陵留上家兄兼寄上長沙¶
將違安可懐宿戀復一方家貧無舊業薄宦各飄颺執¶
板身有屬淹時心恐惶拜言不得留聲結淚滿裳漾漾¶
動行舫亭亭逺相望離晨苦須臾獨往道路長蕭條風¶
<pb:KR4h0140_WYG_187-5b>¶
雨過得此海氣凉感秋意巳違况自結中腸推道固當¶
遣及情豈所忘何時共還歸舉翼鳴春陽¶
　　　初發揚子寄元大校書¶
悽悽去親愛泛泛入烟霧歸棹洛陽人殘鐘廣陵樹今¶
朝此為别何處還相遇世事波上舟㳂洄安得住¶
　　　淮上即事寄廣陵親故¶
前舟巳眇眇欲渡誰相待秋山起暮鐘楚雨連滄海風¶
波離思滿(一作/逺)宿昔容鬢改獨鳥下東南廣陵何處在¶
<pb:KR4h0140_WYG_187-6a>¶
　　　寄洪州幕府盧二十一侍御(自南昌令拜/頃同官洛陽)¶
忽報南昌令乘驄入郡城同時趨府客此日望塵迎文¶
苑臺中妙冰壺幕下清洛陽相去逺猶使故林榮¶
　　　經少林精舍寄都邑親友¶
息駕依松嶺髙閣一攀縁前瞻路巳窮既詣喜更延出¶
巘聼萬籟入林濯幽泉鳴鐘生道心暮磬(一作/鶴)空雲烟¶
獨往雖暫適多累終見牽方思結茅地歸息期暮年¶
　　　同長源歸南徐寄子西子烈有道¶
<pb:KR4h0140_WYG_187-6b>¶
東洛何蕭條相思邈遐路䇿駕復誰逰入門無與晤(一/作)¶
(出入亦/無晤)還因送歸客逹此緘中素屢暌心所歡豈得顔¶
如故所歡不可暌嚴霜晨淒淒如彼萬里行孤妾守空¶
閨臨觴一長嘆素欲何時諧¶
　　　雪中聞李儋過門不訪聊以寄贈¶
度門能不訪冐雪屢西東巳想人如玉遥憐馬似驄乍¶
迷金谷路稍變上陽宫還比相思意紛紛正滿空¶
　　　同徳精舍養疾寄河南兵曹東㕔掾¶
<pb:KR4h0140_WYG_187-7a>¶
逍遥東城隅雙樹寒葱舊廣庭流華月髙閣凝餘霰杜¶
門非養素抱疾阻良讌孰謂無他人思君嵗云變官曹¶
亮先忝陳躅慙俊彦豈知晨與夜相代不相見緘書問¶
所如(一作/知)詶藻當芬絢¶
　　　同徳寺雨後寄元侍御李博士¶
川上風雨來須臾滿城闕岧嶤青蓮界(一作/字)蕭條孤興¶
發前山遽巳浄隂靄夜來歇喬木生夏凉流雲吐華月¶
嚴城自有限一水非難越相望曙河(一作/何)逺髙齋坐超¶
<pb:KR4h0140_WYG_187-7b>¶
忽¶
　　　同徳閣期元侍御李博士不至各投贈二首¶
庭樹忽巳暗故人那(一作/何)不來祗因厭煩暑永日坐霜臺¶
官榮多所繫閒居亦愆期高閣猶相望青山欲暮時¶
　　　使雲陽寄府曹¶
夙駕祗府命冒炎不遑息百里次雲陽閭閻問漂溺上¶
天屢愆氣胡不均寸澤仰瞻喬樹顛見此洪流跡良苖¶
免湮没蔓草生宿昔頹墉滿故墟喜返將安宅周旋渉¶
<pb:KR4h0140_WYG_187-8a>¶
塗潦側峭縁溝脉仁賢憂斯民賤子甘所役公堂衆君¶
子言笑思與覿¶
　　　過扶風精舍舊居簡朝宗巨川兄弟¶
佛刹出高樹晨光閭井中年深念陳迹迨此獨忡忡零¶
落逄故老寂寥悲草蟲舊宇多改構幽篁延本藂栖止¶
事如昨芳時去巳空佳人亦携手再往今不同新文聊¶
感舊想子意無窮¶
　　　贈令狐士曹(自八月朔旦同使藍田淹留渉季/事先半日而不相待故有戲贈)¶
<pb:KR4h0140_WYG_187-8b>¶
秋簷(一作/霜)滴滴對牀寢山路迢迢聨騎行到家俱及東¶
籬菊何事先歸半日程¶
　　　贈馮著¶
契闊仕两京念子亦飄蓬方來屬追往十載事不同嵗¶
晏乃云至微褐還未充慘悽遊子情風雪自闗東華觴¶
發懽顔嘉藻播清風始此盈抱恨曠然一夕中善藴豈¶
輕售懐才希國工誰當念素士零落嵗華空¶
　　　對雨寄韓庫部協¶
<pb:KR4h0140_WYG_187-9a>¶
颯至池館凉靄然和曉霧蕭條集新荷氤氲散高樹閒¶
居興方澹黙想心巳屢暫出仍濕衣况君東城住¶
　　　寄子西¶
夏景已難度懐賢思方續喬樹落疎隂微風散煩燠傷¶
離枉芳札忻遂見心曲藍上舍巳成田家雨新足託隣¶
素多欲(一作/願)殘帙猶見束日夕上高齋但望東原緑¶
　　　縣内閒居贈温公¶
滿郭春色嵐巳昏鵶栖散吏掩重門雖居世綱常清浄¶
<pb:KR4h0140_WYG_187-9b>¶
夜對高僧無一言¶
　　　對雪贈徐秀才¶
靡靡寒欲收靄靄隂還結晨起望南端千林散春雪妍¶
光屬瑶階亂緒陵新節無為掩扉卧獨守袁生轍¶
　　　西郊遊宴寄贈邑僚李㢲¶
升陽曖春物置酒臨芳席高宴闕英僚衆賔寡懽懌是¶
時尚多壘板築興頽壁羇旅念越疆領徒方祗役如何¶
嘉㑹日當子憂勤夕西郊鬱巳茂春嵐重如積何當返¶
<pb:KR4h0140_WYG_187-10a>¶
徂雨雜英紛可惜¶
　　　對雨贈李主簿高秀才¶
邐迤曙雲薄散漫東風來青山滿春野㣲雨灑輕埃吏¶
局勞佳士賔筵得上才終朝狎文墨高興共徘徊¶
　　　休沐東還曹貴里示端¶
宦遊三十載田野乆巳疎休沐遂兹日一來還故墟山¶
明宿雨霽風煖百卉舒泓泓野泉潔熠熠林光初竹木¶
稍摧翳園場亦荒蕪俯驚鬢巳衰周覽昔所娛存没惻¶
<pb:KR4h0140_WYG_187-10b>¶
私懐遷變傷里閭欲言少留心中復畏簡書世道良自¶
退榮名亦空虛與子終携手嵗晏當來居¶
　　　朝請後還邑寄諸友生¶
宰邑分甸服夙駕朝上京是時當暮春休沐集友生抗¶
志青雲表俱踐高世名樽酒且歡樂文翰亦縱横良遊¶
昔所希累讌夜復明晨露含瑶琴夕風殞素英一旦遵¶
歸路伏軾出京城誰言再念别忽若千里行閒(一作/閉)閤¶
寡喧訟端居結幽情况兹晝方永展轉何由平¶
<pb:KR4h0140_WYG_187-11a>¶
　　　灃上西齋寄諸友(七月中善福/之西齋作)¶
絶㟁臨西野曠然塵事遥清川下邐迤茅棟上岧嶤翫¶
月愛佳夕望山屬清朝俯砌視歸翼開襟納逺飈等陶¶
辭小秩效朱方負樵閒遊忽無累心跡隨景超明世重¶
才彥雨露降丹霄羣公正雲集獨予忻寂寥¶
　　　獨遊西齋寄崔主簿¶
同心忽已别昨事方成昔幽徑還獨尋緑苔見行跡秋¶
齋正蕭散煙水易昏夕憂來結幾重非君不可釋¶
<pb:KR4h0140_WYG_187-11b>¶
　　　紫閣東林居士叔緘賜松英丸捧對忻喜葢非¶
　　　塵侣之所當服輙獻詩代啟¶
碧澗蒼松五粒稀侵雲采去露沾衣夜啟羣僊合靈藥¶
朝思俗侣寄將歸道場齋戒今初服人事葷羶巳覺非¶
一望嵐峰拜還使腰間銅印與心違¶
　　　秋集罷還途中作謹獻夀春公黎公¶
束帶自衡門奉命宰王畿君侯枉高鑒舉善掩瑕疵斯¶
民本巳安工拙两無施何以酧明徳嵗晏不磷緇時節¶
<pb:KR4h0140_WYG_187-12a>¶
乃來集欣懐方載馳平明大府開一得拜光輝温如春¶
風至肅若嚴霜威羣屬所載瞻而忘倦與飢公堂燕華¶
筵禮罷復言辭将從平門道憩車灃水湄山川降嘉嵗¶
草木䝉潤滋孰云還本邑懐戀獨遲遲¶
　　　閒居贈友¶
補吏多下遷罷歸聊自度園廬既蕪没烟景空澹泊閒¶
居養痾瘵守素甘葵藿顔鬢日衰耗冠帶亦寥落青苔¶
巳生路緑筠始分籜夕氣下遥隂微風動疎薄草𤣥良¶
<pb:KR4h0140_WYG_187-12b>¶
見誚杜門無請託非君好事者誰來(一作/能)顧寂寞¶
　　　四禪精舍登覽悲舊寄朝宗巨川兄弟¶
蕭散人事憂迢遰古原行春風日巳暄百草亦復生躋¶
閣謁金像攀雲造禪扄新景林際曙雜花川上明徂嵗¶
方緬邈陳事尚縱横温泉有佳氣馳道指京城携手思¶
故日山河留恨情存者邈難見去者已冥冥臨風一長¶
慟誰畏(一作/謂)行路驚¶
　　　善福閣對雨寄李儋幼遐¶
<pb:KR4h0140_WYG_187-13a>¶
飛閣凌太虚晨躋鬱峥嶸驚飈觸懸檻白雲冒層甍太¶
隂布其地宻雨垂八紘仰觀固不測俯視但㝠㝠感此¶
窮秋氣沈鬱命友生及時未高歩羇旅遊帝京聖朝無¶
隠才品物俱昭形國士秉繩墨何以表堅貞寸心東北¶
馳思與一㑹并我車夙已駕將逐晨風征郊塗住成淹¶
黙黙阻中情¶
　　　寺居獨夜寄崔主簿¶
幽人寂不(一作/無)寐木葉紛紛落寒雨暗深更流螢度髙¶
<pb:KR4h0140_WYG_187-13b>¶
閣坐使青燈曉還傷夏衣薄寜知嵗方晏離居更蕭索¶
　　　九日灃上作寄崔主簿倬二李端繫¶
淒淒感時節望望臨灃涘翠嶺明華秋髙天澄遥滓川¶
寒流愈迅霜交物初委林葉索已空晨禽迎飈起時菊¶
乃盈泛濁醪自為美良遊雖可娛殷念在之子人生不¶
自省營欲無終巳孰能同一酌陶然㝠斯理¶
　　　西郊養疾聞暢校書有新什見贈久佇不至先¶
　　　寄此詩¶
<pb:KR4h0140_WYG_187-14a>¶
養病愜清夏郊園敷卉木牕夕(一作/户)含澗凉雨餘愛筠¶
緑披懐始高詠對琴轉幽獨仰子遊羣英吐詞如蘭馥¶
還聞枉嘉藻佇望延昏旭唯見草青青閉户灃水曲¶
　　　灃上寄幼遐¶
寂寞到城闕惆悵返柴荆端居無所為念子逺徂征夏¶
晝人已息我懐獨未寧忽從東齋起兀兀尋澗行罥罣¶
叢榛密披翫孤花明曠然西南望一極山水情周覽同¶
遊處逾恨阻音形壮圗非旦夕君子勤令名勿復久留¶
<pb:KR4h0140_WYG_187-14b>¶
燕蹉跎在北京¶
　　　善福精舍示諸生¶
湛湛嘉樹隂清露夜景沈悄然羣物寂髙閣似隂岑方¶
以𤣥黙處豈為名跡侵法妙(一作/泛如)不知歸獨此抱冲襟¶
齋舍無餘物陶噐與單衾諸生時列坐共愛風滿林¶
　　　晩出灃上贈崔都水¶
臨流一舒嘯望山意轉延隔林分落景餘霞明逺川首¶
起趣東作巳看耘夏田一從民里居嵗月再徂遷昩質¶
<pb:KR4h0140_WYG_187-15a>¶
得全性世名良自牽行忻携手歸聊復飲酒眠¶
　　　寓居灃上精舍寄于張二舍人¶
萬木藂雲出香閣西連碧澗竹林園髙齋猶宿逺山曙¶
微霰下庭寒雀喧道心淡泊對流水生事蕭疎空掩門¶
時憶故交那得見曉排閶闔奉明恩¶
　　　開元觀懐舊寄李二韓二裴四兼呈崔郎中嚴¶
　　　家令¶
宿昔清都燕分散各西東車馬行跡在霜雪竹林空方¶
<pb:KR4h0140_WYG_187-15b>¶
軫故物念誰復一樽同聊披道書暇還此聼松風¶
　　　春日郊居寄萬年吉少府中孚三原少府偉夏¶
　　　侯校書審¶
谷鳥時一囀田園春雨餘光風動林早高窗照日初獨¶
飲澗中水吟咏老氏書城闕應多事誰憶此閒居¶
　　　灃上醉題寄滌武¶
芳園知夕燕西郊已獨還誰言不同賞俱是醉花間¶
　　　西郊期滌武不至書示¶
<pb:KR4h0140_WYG_187-16a>¶
山高鳴過雨澗樹(一云/林澗)落殘花非闗春不待當由期自¶
賖¶
　　　灃上對月寄孔諫議¶
思懐在雲闕泊素守中林出處雖殊跡明月两知心¶
　　　將往滁城戀新竹簡崔都水示端¶
停車欲去繞叢竹偏愛新筠十數竿莫遣兒童觸瓊粉¶
留待幽人廻日看¶
　　　還闕首途寄精舍親友¶
<pb:KR4h0140_WYG_187-16b>¶
休沐日云滿冲然將罷觀嚴車候門側晨起正(一作/整)朝¶
冠山澤含餘雨川澗注驚湍攬轡遵東路(一作登/前路)廻首¶
一長嘆居人巳不見髙閣在林端¶
　　　秋夜南宫寄灃上弟及諸生¶
暝色起烟閣沈抱積離憂况兹風雨夜蕭條梧葉秋空¶
宇感凉至頽顔驚嵗周日夕遊闕下山水憶同遊¶
　　　途中書情寄灃上兩弟因送二甥却還¶
華簮豈足戀幽林徒自違遥知别後意寂寞掩郊扉廻¶
<pb:KR4h0140_WYG_187-17a>¶
　首昆池上更羡爾同歸¶
　　　　雪夜下朝呈省中一絶¶
　南望青山滿禁闈曉陪鴛鷺正差池共愛朝來何處雪¶
　蓬萊宫裏拂松枝¶
　¶
　¶
　¶
　¶
<pb:KR4h0140_WYG_187-17b>¶
　¶
　¶
　¶
　¶
　¶
　¶
　¶
御定全唐詩卷一百八十七¶
