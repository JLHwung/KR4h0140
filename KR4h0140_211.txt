# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.873031
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百十一
<pb:KR4h0140_WYG_211-1a>¶
　欽定四庫全書¶
御定全唐詩巻二百十一¶
　　髙適¶
　髙適字達夫渤海蓚人舉有道科釋褐封丘尉不得志¶
　去游河右哥舒翰表為左驍衛兵曹掌書記進左拾遺¶
　轉監察御史潼關失守適奔赴行在擢諫議大夫節度¶
　淮南李輔國譖之左授太子少詹事出為蜀彭二州刺¶
　史進成都尹劒南西川節度使召為刑部侍郎轉散騎¶
<pb:KR4h0140_WYG_211-1b>¶
　常侍封渤海縣侯永泰二年卒贈禮部尚書諡曰忠適¶
　喜功名尚節義年過五十始學為詩以氣質自髙每吟¶
　一篇已為好事者傳誦開寳以来詩人之達者惟適而¶
　已集二巻今編四巻¶
　　　　銅雀妓¶
　日暮銅雀迥秋深玉座清蕭森松柏望委鬱綺羅情君¶
　恩不再得妾舞為誰輕¶
　　　　塞下曲¶
<pb:KR4h0140_WYG_211-2a>¶
結束浮雲駿翩翩出従戎且憑天子怒復倚将軍雄萬¶
鼓雷殷地千旗火生風日輪駐霜戈月魄懸琱弓青海¶
陣雲匝黒山兵氣衝戰酣太白髙戰罷旄頭空(一本無/戰酣二)¶
(句/)萬里不惜死一朝(一作/陣)得成功畫圗麒麟閣入朝明¶
光宮大笑向文士一經何足窮古人昧此道往往成老¶
翁¶
　　　塞上¶
東出盧龍塞浩然客思孤亭堠列萬里漢兵猶備胡邊¶
<pb:KR4h0140_WYG_211-2b>¶
塵漲北溟虜騎(一作/塞馬)正南驅轉鬬豈長䇿和親非逺圗¶
惟昔李将軍按節出皇(一作/臨此)都總戎掃大漠一戰擒單¶
于常懐感激心願効縦横謨倚劒欲誰語關(一作/山)河空¶
鬱紆¶
　　　薊門行五首¶
薊門逄古(一作/故)老獨立思氛氲一身既零丁頭鬢白紛¶
紛勲庸今已矣不識霍将軍¶
漢家能用武開拓窮異域戍卒厭糠覈降胡飽衣食關¶
<pb:KR4h0140_WYG_211-3a>¶
(一作/開)亭試一望吾欲淚沾臆¶
邉城十一月雨雪亂霏霏元戎號令嚴人馬亦輕肥𦍑¶
胡無盡日征戰幾時歸¶
幽州多騎射結髮重横行一朝事将軍出入有聲名紛¶
紛獵秋草相向角弓鳴¶
黯黯(一作/茫茫)長城外日沒更煙塵胡騎雖憑陵漢兵不顧¶
身古樹滿空塞黄雲愁殺人¶
　　　效古贈崔二¶
<pb:KR4h0140_WYG_211-3b>¶
十月河洲時一看有歸思風飈生慘烈雨雪暗天地我¶
輩今胡為浩哉迷所至緬懐當塗者濟濟居聲位邈然¶
在雲霄寧肻更淪躓周旋多燕樂門館列車騎美人芙¶
蓉姿狭室蘭麝氣金鑪陳獸炭談笑正得意豈論草澤¶
中有此枯槁士我慙經濟䇿久欲甘棄置君負縦横才¶
如何尚顦顇長歌増鬱怏對酒不能醉窮達自有時夫¶
子莫下淚¶
　　　鉅鹿贈李少府¶
<pb:KR4h0140_WYG_211-4a>¶
李侯雖薄宦時譽何籍籍駿馬常借人黄金每留客投¶
壺華館静縦酒凉風夕即此遇神仙吾欣知損益¶
　　　東平留贈狄司馬(曾與田安/西充判官)¶
古人無宿諾兹道以(一作/未)為難萬里赴知已一言誠可¶
歎馬蹄經月窟劒術指樓蘭地出北庭盡城臨西海寒¶
森然瞻武庫則是(一作/剛若)弄儒翰入幕綰銀綬乗軺兼鐡¶
冠練兵日精鋭殺敵無遺殘獻㨗見天子論功俘可汗¶
激昂丹墀下顧盻青雲端誰謂縦横䇿翻為權勢干将¶
<pb:KR4h0140_WYG_211-4b>¶
軍既坎𡒄使者亦辛酸耿介挹(一作/揖)三事羇離従一官¶
知君不得意他日㑹鵬摶¶
　　　過盧明府有贈¶
良吏不易得古人今可傳静然本諸已以此知其賢我¶
行挹髙風羡爾兼少年胸懐豁清夜史漢如流泉明日¶
復行春逶迤出郊壇登髙見百里桑野鬱芊芊時平俯¶
鵲巢嵗熟多人烟奸猾唯閉户逃亡歸種田迴軒自郭¶
南老幼滿馬前皆賀蠶農至(一作/事)而無徭役牽君觀黎¶
<pb:KR4h0140_WYG_211-5a>¶
庻心撫之誠萬全何幸逄大道願言烹小鮮能奏明廷¶
主(一作誰能/奏明主)一試武城弦¶
　　　單父逄鄧司倉覆倉庫因而有贈¶
邦牧今坐嘯羣賢趨紀綱四人忽不擾耕者遥相望粲¶
粲府中妙授詞如履霜炎炎伏熱時草木無晶光匹馬¶
度睢水清風何激揚校緡閲帑藏發廪欣斯箱邂逅得¶
相逄歡言至夕陽開襟自公餘載酒登琴堂舉桮挹山¶
川寓目窮毫芒白鳥向田盡青蟬歸路長醉中不惜别¶
<pb:KR4h0140_WYG_211-5b>¶
況乃正遊梁¶
　　　薊門不遇王之煥郭密之因以留贈¶
適逺登薊丘兹晨獨搔屑賢交不可見吾願終難説迢¶
遞千里遊羇離十年别才華仰清興功業嗟芳節曠蕩¶
阻雲海蕭條帶風雪逄時事多謬失路心彌折行矣勿¶
重陳懐君但愁絶¶
　　　寄孟五少府¶
秋氣(一作/風)落窮巷離憂兼暮蟬後時已如此髙興亦徒¶
<pb:KR4h0140_WYG_211-6a>¶
然知君念淹泊憶我屢周旋征路見来雁歸人悲逺天¶
平生感(一作/各)千里相望在貞堅(一作/賢)¶
　　　苦雨寄房四(一作/休)昆季¶
獨坐見多雨况兹兼索居茫茫十月交窮隂千里餘彌¶
望無端倪北風擊林箊白日(一作/月)渺難覩(一作/見)黄雲争¶
巻舒安(一作/焉)得造化功曠然一掃除滴瀝簷宇愁寥(一/作)¶
(寂/)寥談笑疎泥塗擁城郭水潦盤丘墟惆悵憫田農裵¶
回傷里閭曽是力井(一作/耕)税曷為(一作/云)無斗儲萬事切¶
<pb:KR4h0140_WYG_211-6b>¶
中懐十年思上書君門嗟緬邈身計念居諸沈吟顧草¶
茅鬱怏任盈虚黄鵠(一作/鶴)不可羨雞鳴時起予故人平¶
臺側髙館臨通衢兄弟方荀陳才華冠應徐弹棊自多¶
暇飲酒更(一作/復)何如知人想林宗直道慙史魚携手風¶
流(一作/流風)在開襟鄙吝袪寧能訪窮巷相與對園(一作嘉/一作家)¶
蔬¶
　　　和賀蘭判官望北海作¶
聖代務平典輶軒推上才迢遥(一作/亭)溟海際曠望滄波¶
<pb:KR4h0140_WYG_211-7a>¶
開四牡未遑息三山安在哉巨鼇不可釣髙浪何崔嵬¶
湛湛朝百谷茫茫連九垓挹流納廣大觀異増遲迴日¶
出見魚目月圓知蚌胎跡非想像到心以精靈猜逺色¶
帶孤嶼虚聲涵殷雷風行越裳貢水遏天吳災攬轡隼¶
将擊忘機鷗復来縁情韻騷雅獨立遺塵埃吏道竟殊¶
(一作/吾)用翰林仍忝陪長鳴謝知己所媿非龍媒¶
　　　和崔二少府登楚丘城作¶
故人亦不遇異縣久棲託辛勤失路意感歎登樓作清¶
<pb:KR4h0140_WYG_211-7b>¶
晨眺原野獨立窮寥廓雲散芒碭山水還睢陽郭繞梁¶
即襟帶封衛多漂泊事古悲城池年豐愛墟落相逄俱¶
未展攜手空蕭索何意千里心仍求百金諾公侯皆我¶
輩動用在謀畧聖心思賢才朅来刈葵藿¶
　　　酬司空璲少府¶
飄颻未得意感激與誰論昨日遇夫子仍欣吾道存江¶
山滿詞賦札翰起涼温吾見風雅作人知徳業尊驚飈¶
蕩萬木秋氣屯髙原燕趙何蒼茫鴻雁来翩翻此時與¶
<pb:KR4h0140_WYG_211-8a>¶
君别握手欲無言¶
　　　酬李少府¶
出塞魂屢(一作/猶)驚懐賢意難説誰知吾道間乃在客中¶
别日夕捧瓊瑶相思無休歇伊人雖薄宦舉代推髙節¶
述作凌江山聲華滿冰雪一登薊丘上(一作/山)四顧何慘¶
烈来雁無盡時邉風正騷屑将従崖谷遁且與沈浮絶¶
君若登青雲余當投魏闕¶
　　　酬裴秀才¶
<pb:KR4h0140_WYG_211-8b>¶
男兒貴得意何必相知早飄蕩與物永(一作/華)蹉跎覺年¶
(一作/身)老長卿無産業季子慙妻嫂此事難重陳未於(一/作)¶
(為/)衆人道¶
　　　酬陸少府¶
朝臨淇水岸還望衛人邑别意在山阿征途背原隰蕭¶
蕭(一作/稍稍)前村口唯見轉蓬入水渚人去遲霜天雁飛急¶
固應不逺别(一作我行/應不逺)所與路(一作/終)未及欲濟川上舟¶
相思空佇立¶
<pb:KR4h0140_WYG_211-9a>¶
　　　奉酬北海李太守丈人夏日平隂亭¶
天子股肱守丈人山嶽靈出身侍丹墀舉翮凌青㝠當¶
昔皇運否人神俱未寧諫官莫敢議酷吏方專刑谷永¶
獨言事匡衡多引經兩朝納深衷萬乗無不聽盛烈播¶
南史雄詞豁東溟誰謂整隼旟翻然憶柴扃寄書汶陽¶
客迴首平隂亭開封見千里結念存百齡隐軫江山麗¶
(一作/来)氛氲蘭茝馨自憐遇時休漂泊随流萍春野變木¶
徳夏天臨火星一生徒羨魚四十猶聚螢従此日閒放¶
<pb:KR4h0140_WYG_211-9b>¶
焉能懐拾青¶
　　　酬馬八效古見贈¶
深(一作/谿)崖無緑竹秀色徒氛氲時代種桃李無人顧此¶
君奈何冰雪操尚與蒿莱羣願託靈仙子一聲吹入雲¶
　　　酬鴻臚裴主簿雨後睢陽北樓見贈之作(一作/王昌)¶
　　　(齡/詩)¶
幕霞照新晴歸雲猶相逐有懐晨昏暇想見登眺目問¶
禮侍彤襜題詩訪茅屋髙樓多古今陳事滿陵谷地久¶
<pb:KR4h0140_WYG_211-10a>¶
微子封臺餘孝王築裵回顧霄漢豁達俯川陸逺水對¶
秋城長天向喬木公門何清浄列㦸森已肅不歎攜手¶
稀恒思着鞭速終當拂羽翰輕舉随鴻鵠¶
　　　酬裴員外以詩代書¶
少時方浩蕩遇物猶塵埃脱畧身外事交遊天下才單¶
車入燕趙獨立心悠哉寧知戎馬間忽展平生懐且欣¶
清論髙豈顧夕陽頽題詩碣石館縦酒燕王臺北望沙¶
漠垂漫天雪皚皚臨邊無䇿畧覧古空裵回樂毅吾所¶
<pb:KR4h0140_WYG_211-10b>¶
憐拔齊翻見猜荆卿吾所悲適秦不復廻然諾多死地¶
公忠成禍胎與君従此辭每恐流年催如何俱老大始¶
復忘形骸兄弟真二陸聲名連八裴乙未将星變賊臣¶
候天災胡騎犯龍山乗輿經馬嵬千官無倚着萬姓徒¶
悲哀誅呂鬼神動安劉天地開奔波走風塵倐忽值雲¶
雷擁旄出淮甸入幕徴楚材誓當剪鯨鯢永以竭駑駘¶
小人胡不仁讒我成死灰賴得日月明照耀無不該留¶
司洛陽宮詹府唯蒿莱是時掃氛祲尚未殱渠魁背河¶
<pb:KR4h0140_WYG_211-11a>¶
列長圍師老将亦乖歸軍劇風火散卒争椎埋一夕瀍¶
洛空生靈悲曝腮衣冠投草莽予欲馳江淮登頓宛葉¶
下棲遑襄鄧隈城池何蕭條邑屋更崩摧縦横荆棘叢¶
但見瓦礫堆行人無血色戰骨多青苔遂除彭門守因¶
得朝玉階激昻仰鵷鷺獻替欣鹽梅驅傳及逺蕃憂思¶
鬱難排罷人紛争訟賦稅如山崖所思在畿甸曽是魯¶
宓儕自従拜郎官列宿煥天街那能訪遐僻還復寄瓊¶
瓌金玉本髙價塤箎終易諧朗詠臨清秋涼風下庭槐¶
<pb:KR4h0140_WYG_211-11b>¶
何意宼盜間獨稱名義偕辛酸陳侯誄(陳二補闕銘/誄即裴所為)歎¶
息李膺杯白日屢分手青春不再来卧看中散論愁憶¶
太常齋酬贈徒為爾長歌還自咍¶
　　　酬龎十兵曹¶
憶昔遊京華自言生羽翼懐書訪知己末路空相識許¶
國不成名還家有慙色託身従𤱶畝浪跡初自得雨澤¶
感天時耕耘忘帝力同人洛陽至問我睢水北遂爾欵¶
津涯浄然見胸臆髙談懸物象逸韻投翰墨别岸迥無¶
<pb:KR4h0140_WYG_211-12a>¶
垠海鶴鳴不息梁城多古意攜手共悽惻懐賢想鄒枚¶
登髙思荆棘世情惡疵賤之子憐孤直酬贈感并深離¶
憂豈終極¶
　　　同呂員外酬田著作幕(一作/莫)門軍西宿盤山秋¶
　　　夜作¶
磧路天早秋邉城夜應永遥傳戎旅作己報關山冷上¶
将頓盤阪諸軍徧泉井綢繆閫外書慷慨幕中請能使¶
勲業髙動令氛霧屏逺途能自致短歩終難騁羽翮時¶
<pb:KR4h0140_WYG_211-12b>¶
一看窮愁始三省人生感然諾何啻若形影白髮知苦¶
心陽春見佳境(一作/景)星河連塞絡刁斗兼山静憶君霜¶
露時使我空引領¶
　　　酬祕書弟兼寄幕下諸公(并序/)¶
　　乙亥嵗適徴詣長安時侍御楊公任通事舎人詩¶
　　書起予盖終日矣今年適自封丘尉統吏卒於青¶
　　夷途經博陵得太守賈公之政相見如舊他日之¶
　　意存焉司業張侯周旋迨兹僅三十載将疇昔是¶
<pb:KR4h0140_WYG_211-13a>¶
　　好匪窮達之異乎族弟祕書鴈序之白眉者風塵¶
　　一别俱東西南北之人愴然相逄適與願契旅館¶
　　之暇長懐益増因賦是詩愧非六義之流也¶
亞相膺時傑羣才遇良工翩翩幕下来拜賜甘泉宮信¶
知命世竒適㑹非常功侍御執邦憲清詞煥春叢末路¶
望繡衣他時常發䝉孰云三軍壮懼我彈射雄誰謂萬¶
里遥在我樽爼中光禄經濟器精微自深衷前席屢榮¶
問長城兼在躬髙蹤激頽波逸翮馳蒼穹将副節制籌¶
<pb:KR4h0140_WYG_211-13b>¶
欲令沙漠空司業志應徐雅度思沖融相思三十年憶¶
昨猶兒童今来抱青紫忽若披鵷鴻説劒増慷慨論交¶
持始終祕書即吾門虛白無不通多才陸平原碩學鄭¶
司農獻封到關西獨歩歸山東永意久知處嘉言能亢¶
宗客従梁宋来行役随轉蓬酬贈欣元弟憶賢瞻數公¶
游鱗戲滄浪鳴鳳棲梧桐並負垂天翼俱乗破浪風眈¶
眈天府間偃仰誰敢同何意搆廣厦翻然顧雕蟲應知¶
阮歩兵惆悵此途窮¶
<pb:KR4h0140_WYG_211-14a>¶
　　　淇上酬薛三據兼寄郭少府微(一作王/齡昌詩)¶
自従别京華我心乃蕭索十年守章句萬事空寥落北¶
上登薊門茫茫見沙漠倚劒對風塵慨然思衞霍拂衣¶
去燕趙驅馬悵不樂天長滄洲路日暮邯鄲郭酒肆或¶
淹留漁潭屢棲泊獨行備艱險所見窮善惡永願拯芻¶
蕘孰云(一作/辭)干鼎鑊皇情念淳古時俗何浮薄理道資¶
(一作/湏)任賢安人在求瘼故交負靈竒逸氣抱謇諤隐軫¶
經濟具縦横建安作才望忽先鳴風期無宿諾飄颻勞¶
<pb:KR4h0140_WYG_211-14b>¶
州縣迢遞限言謔東馳眇貝丘西顧彌虢畧淇水徒自¶
流浮雲不堪託吾謀適可用天路豈寥廓不然買山田¶
一身與耕鑿且欲同鷦鷯焉能志鴻鵠(一作/鶴)¶
　　　酬岑二十主簿秋夜見贈之作¶
舍下蛩亂鳴居然自蕭索緬懐髙秋興忽枉清夜作感¶
物我心勞凉風驚二毛池枯菡蓞死月出梧桐髙如何¶
異鄉(一作/州)縣復得交才彦汨沒嗟後時蹉跎耻相見箕¶
山别来久魏闕誰不戀獨有江海心悠悠(一作/然)未嘗倦¶
<pb:KR4h0140_WYG_211-15a>¶
　　　答侯少府¶
常日好讀書晚年學垂綸漆園多喬木睢水清&KR0639;&KR0639;詔¶
書下柴門天命敢逡巡赫赫三伏時十日到咸秦褐衣¶
不得見黄綬翻在身吏道頓羈束生涯難重陳北使經¶
大寒關山饒苦辛邉兵若芻狗戰骨成埃塵行矣勿復¶
言歸歟傷我神如何燕趙陲忽遇平生親開館納征騎¶
彈絃娛逺賔飄颻天地間一别方兹晨東道有佳作南¶
朝無此人性靈出萬象風骨超常倫吾黨謝王粲羣賢¶
<pb:KR4h0140_WYG_211-15b>¶
推郄詵明時取秀才落日過蒲津節苦名已富禄微家¶
轉貧相逄愧薄遊撫己荷陶鈞心事正堪盡離居(一作/憂)¶
寧太頻兩河歸路遥二月芳草新栁接滹沱暗鶯連渤¶
海春誰謂行路難猥當希代珍提握每終日相思猶比¶
鄰江海有扁舟丘園有角巾君意定何適我懐知所遵¶
浮沈各異宜老大貴全真莫作雲霄計遑遑随搢紳¶
　　　宋中别周梁李三子¶
曾是不得意適来兼别離如何一尊酒翻作滿堂悲周¶
<pb:KR4h0140_WYG_211-16a>¶
子負髙價梁生多逸詞周旋梁宋間感激建安時白雪¶
(一作/雲)正如此青雲(一作/天)無自疑李侯懐英雄(一作/清英)骯髒¶
乃天資方寸且無間衣冠當在斯俱為千里遊忽(一作/勿)¶
念兩鄉辭且見壮心在莫嗟攜手遲凉風吹北原落日¶
滿(一作/照)西陂露下草初白天長雲屢滋我心不可問(一/作)¶
(得/)君去(一作/兮)定何之京洛多知已誰能憶左思¶
　　　宋中别李八¶
嵗晏誰不歸君歸意可説将趨倚門望還念同人别駐¶
<pb:KR4h0140_WYG_211-16b>¶
馬臨長亭飄然事明發蒼茫眺千里正值苦寒節舊國¶
多轉蓬平臺下明月世情薄疵賤夫子懐賢哲行矣各¶
勉旃吾當挹餘烈¶
　　　别王徹¶
歸客自南楚悵然思北林(一作/臨)蕭條秋風暮廻首江淮¶
深留君終日(一作留/連愁作)歡或為梁父吟時輩想鵬舉他人¶
嗟陸沈載酒登平臺贈君千里心浮雲暗長路落日有¶
歸禽離别未足悲辛勤當自任吾知十年後季子多黄¶
<pb:KR4h0140_WYG_211-17a>¶
金¶
　　　送蕭十八與房侍御廻還¶
常苦(一作/悲)古人逺今見斯人古澹泊遺聲華周旋必鄒¶
魯故交在梁宋遊方出庭户匹馬鳴朔風一身濟河滸¶
辛勤采蘭詠欵曲翰林主嵗月催别離庭闈逺風土寥¶
寥寒煙静莽莽夕隂吐(一作/雲苦)明發不在兹青天眇難覩¶
　　　宋中送族姪式顔(時張大夫貶括州使/人召式顔遂有此作)¶
大夫擊東胡胡塵不敢起胡人山下哭胡馬海邉死部¶
<pb:KR4h0140_WYG_211-17b>¶
曲盡公侯輿臺亦朱紫當時有勲業末路遭讒毁轉斾¶
燕趙間剖符括蒼裏弟兄莫相見親族逺枌梓不改青¶
雲心仍招布衣士平生懐感激本欲候知已去矣難重¶
陳飄然自兹始遊梁且未遇適越今何以鄉山西北愁¶
竹箭東南美峥嶸縉雲外蒼莽幾千里旅雁悲啾啾朝¶
昏孰云己登臨多瘴癘動息在風水雖有賢主人終為¶
客行子我攜一尊酒滿酌聊勸爾勸爾惟一言家聲勿¶
淪滓¶
<pb:KR4h0140_WYG_211-18a>¶
　　　又送族姪式顔¶
惜君才未遇愛君才若此世上五百年吾家一千里俱¶
遊帝城下忽在梁園裏我今行山東離憂不能已¶
　　　贈别王十七管記¶
故交吾未測薄宦空年嵗晩節蹤曩賢雄詞冠當世堂¶
中皆食客門外多酒債産業曽未言衣裘與人敝飄颻¶
戎幕下出入關山際轉戰輕壮心立談有邉計雲沙自¶
迥合天海空迢遞星髙漢将驕月盛胡兵鋭沙深冷陘¶
<pb:KR4h0140_WYG_211-18b>¶
㫁雪暗遼陽閉亦謂掃欃槍旋驚陷蜂蠆歸旌告東㨗¶
鬬騎傳西敗遥飛絶漢書已築長安第畫龍俱在葉寵¶
鶴先居衛勿辭部曲勲不藉将軍勢相逄季冬月悵望¶
窮海裔折劒留贈人嚴装遂云邁我行将悠&KR1787;(説文與/緬同)¶
及此還羈滯曽非濟代謀且有臨深誡随波混清濁與¶
物同醜麗眇憶青巗棲寧忘褐衣拜自言愛(一作/偕)水石¶
本欲親蘭蕙何意薄松筠翻然重菅蒯恒深取與分孰¶
慢平生契欵曲雞黍期酸辛别離袂逄時愧名節遇坎¶
<pb:KR4h0140_WYG_211-19a>¶
悲淪替適趙非解紛遊燕往(一作/獨)無説浩歌方振蕩逸¶
翮思凌勵倐若異鵬摶吾當學蟬蜕¶
　　　漣上别王秀才¶
飄颻經逺道客思滿窮秋浩蕩對長漣君行殊未休﨑¶
嶇山海側想像無前儔何意(一作/豈謂)照乗珠忽然欲暗投¶
東路方蕭條楚歌復悲愁暮帆使人感去鳥兼離憂行¶
矣當自愛壮年莫悠悠余亦従此辭異鄉難久留贈言¶
豈終極慎勿滯滄洲¶
<pb:KR4h0140_WYG_211-19b>¶
　　　贈别沈四逸人(一作/士)¶
沈侯未可測其况信浮沈十載常獨坐幾人知此心乗¶
舟蹈滄海買劒投黄金世務不足煩有田西山岑我来¶
遇知己遂得開清襟何意閫閾間沛然江海深疾風掃¶
秋樹濮上多鳴砧耿耿尊酒前聨雁飛愁音(一作/隂)平生¶
重離别感激對孤琴(一作/吟)¶
　　　送韓九¶
惆悵别離日裵回岐路前歸人望獨樹匹馬随秋蟬常¶
<pb:KR4h0140_WYG_211-20a>¶
與天下士許君兄弟賢良時正可用行矣莫徒然¶
　　　送崔録事赴宣城¶
大國非不理小官皆用才欲行宣城印住飲洛陽桮晩¶
景為人别長天無鳥迴舉帆風波𣺌倚棹江山来羨爾¶
兼乗興蕪湖千里開¶
　　　别(一作/送)張少府¶
歸客留不住朝雲縦復横馬頭向春草斗柄臨髙城嗟¶
我久離别羨君看弟兄歸心更難道回首一(一作/益)傷情¶
<pb:KR4h0140_WYG_211-20b>¶
　　　淇上别劉少府子英¶
近来住淇上蕭條惟空林又非耕種時閒散多自任伊¶
君獨知我驅馬欲招尋千里忽攜手十年同苦心求仁¶
見交態於道喜甘臨逸思乃天縦微才應陸沈飄然歸¶
故鄉不復問離襟南登黎陽渡莽蒼寒雲隂桑葉原上¶
起河凌山下深途窮更逺别相對益(一作/一)悲吟¶
　　　别耿都尉¶
四十能學劒時人無此心如何耿夫子感激投知音翩¶
<pb:KR4h0140_WYG_211-21a>¶
　翩白馬来二月青草深别易小千里興酣傾百金¶
　¶
　¶
　¶
　¶
　¶
　¶
　¶
<pb:KR4h0140_WYG_211-21b>¶
　¶
　¶
　¶
　¶
　¶
　¶
　¶
御定全唐詩巻二百十一¶
