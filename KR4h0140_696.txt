# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:59.359151
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百九十六
<pb:KR4h0140_WYG_696-1a>¶
　欽定四庫全書¶
御定全唐詩巻六百九十六¶
　　韋莊¶
　　　　雨霽晩眺(庚子年冬大/鴐幸蜀後作)¶
　入谷路縈紆巖巓日欲晡嶺雲寒埽蓋溪雪凍黏鬚卧¶
　草跧如兔聽冰怯似狐仍聞闗外火昨夜徹皇都¶
　　　　立春日作¶
　九重天子去䝉塵御栁無情依舊春今日不闗妃妾事¶
<pb:KR4h0140_WYG_696-1b>¶
　始知辜負馬嵬人¶
　　　　贈雲陽裴明府¶
　南北三年一解攜海為深谷㟁為蹊已聞陳勝心降漢¶
　誰為田横國號齊暴客至今猶戰鶴故人何處尚驅雞¶
　歸來能作煙波伴我有魚(一作/漁)舟在五溪¶
　　　　賊中與蕭韋二秀才同卧重疾二君尋愈余獨¶
　　　　加焉恍惚之中因有題¶
　與君同臥疾獨我漸彌留弟妹不知處兵戈殊未休胸¶
<pb:KR4h0140_WYG_696-2a>¶
中疑晉豎耳下鬬殷牛縱有秦醫在懷鄉亦淚流¶
　　　重圍中逄蕭校書¶
相逄俱此地此地是何鄉側目不成語撫心空自傷劒¶
髙無鳥度樹暗有兵藏底事征西將年年戍洛陽¶
　　　咸通¶
咸通時代物情奢歡殺金張許史家破産競留天上樂¶
鑄山爭買洞中花諸郎宴罷銀燈合僊子遊廻璧月斜¶
人意似知今日事急催絃管送年華¶
<pb:KR4h0140_WYG_696-2b>¶
　　　白櫻桃(一作于/鄴詩)¶
王母堦前種幾株水精簾外看如無只應漢武金盤上¶
瀉得珊珊白露珠¶
　　　夜景¶
滿庭松桂雨餘天宋玉秋聲韻蜀絃烏兔不知多事世¶
星辰長似太平年誰家一笛吹殘暑何處雙砧擣暮煙¶
欲把傷心問明月素娥無語淚娟娟¶
　　　宿山家¶
<pb:KR4h0140_WYG_696-3a>¶
山行侵夜到雲竇一星燈草動蛇尋穴枝揺鼠上藤背¶
風開藥竈向月展漁罾明日前溪路煙蘿更幾層¶
　　　長年(一作/感懐)¶
長年方悟少年非人道新詩勝舊詩十畝野塘留客釣¶
一軒春雨對僧棊花間醉任黄鶯語(一作/說)亭上吟從白¶
鷺窺大盜不將爐冶去有心重築太平基¶
　　　辛丑年¶
九衢漂杵已成川塞上黄雲戰馬閑但有羸兵塡渭水¶
<pb:KR4h0140_WYG_696-3b>¶
更無竒士出商山田園已没紅塵裏弟妹相逄白刃間¶
西望翠華殊未返淚㾗空濕劒文斑¶
　　　思歸¶
暖絲無力自悠揚牽引東風斷客腸外地見花終寂寞¶
異鄉聞樂更凄(一作/剰悲)凉紅垂野岸櫻還熟緑染迴汀草¶
又芳舊里若為歸去好子期凋謝呂安亡¶
　　　憶昔¶
昔年曾向五陵遊子夜歌清月滿樓銀燭樹前長似晝¶
<pb:KR4h0140_WYG_696-4a>¶
露桃華裏(一作/下)不知秋西園公子名無忌南國佳人號¶
莫愁今日亂離俱是夢夕陽唯見水東流¶
　　　合歡蓮花¶
虞舜南廵去不歸二妃相誓死江湄空留萬古香魂在¶
結作雙葩合一枝¶
　　　覽蕭必先巻¶
滿軸編新句翛然大雅風名因五字得命合一言通景¶
盡才難盡吟終意未終似逄曹與謝煙雨思何窮¶
<pb:KR4h0140_WYG_696-4b>¶
　　　和人歲宴旅舍見寄¶
積雪滿前除寒光夜皎如老憂新歲近貧覺故交疎意¶
合論文後心降得句初莫言常鬱鬱天道有盈虛¶
　　　宿泊孟津寄三堂友人¶
解纜西征未有期槐花又逼桂花時鴻臚陌上歸耕晩¶
金馬門前獻賦遲只恐愁苖生雨鬢不堪離恨入雙睂¶
分明昨夜南池夢還把漁竿詠楚詞¶
　　　對酒賦(一作/贈)友人¶
<pb:KR4h0140_WYG_696-5a>¶
多病仍多感君心自我心浮生都是夢浩歎不如吟白¶
雪篇篇麗清酤盞盞深亂離俱老大強醉莫霑襟¶
　　　天井闗¶
太行山上雲深處誰向雲中築女牆短綆詎能垂玉甃¶
繚垣何用學金湯斸開嵐翠為髙壘截斷雲霞作巨防¶
守吏不敎飛鳥過赤睂何路到吾鄉¶
　　　贈邊將¶
昔因征逺向金微馬出榆闗一鳥飛萬里只攜孤劒去¶
<pb:KR4h0140_WYG_696-5b>¶
十年空逐塞鴻歸手招都䕶新降虜身著文皇舊賜衣¶
只待煙塵報天子滿頭霜雪為兵機(一作肚心無/事别無機)¶
　　　春日¶
忽覺東風(一作/君)景漸遲野梅山杏暗芳菲落星樓上吹¶
殘角偃月營中挂夕暉旅夢亂隨蝴蝶散離魂(一作/情)漸¶
逐杜鵑飛紅塵遮(一作/望)斷長安陌芳草王孫暮不歸¶
　　　早秋夜作¶
翠簟初清暑半銷撤簾松韻送輕(一作/風)飇莎庭露永琴¶
<pb:KR4h0140_WYG_696-6a>¶
書潤山郭月明砧杵遥傍砌緑苔鳴蟋蟀遶簷紅樹織¶
蠨蛸不須更作悲秋賦王粲辭家鬢已凋¶
　　　寄江南逐客¶
二年音信阻湘潭花下相思酒半酣記得竹齋風雨夜¶
對床孤枕話江南¶
　　　冬夜¶
睡覺寒爐酒半消客情鄉夢兩遥遥無人為我磨心劍¶
割斷愁腸一寸苖¶
<pb:KR4h0140_WYG_696-6b>¶
　　　又聞湖南荆渚相次陷没¶
幾時聞唱凱旋歌處處屯兵未倒戈天子只憑紅斾壯¶
將軍空恃紫髯多屍填漢水連荆阜血染湘雲接楚波¶
莫問流離南越事戰餘空有舊山河¶
　　　家叔南遊却歸因獻賀¶
繚繞江南一歳歸歸來行色滿戎衣長聞鳯詔徵兵急¶
何事龍韜獻㨗稀旅夢逺依湘水闊離魂空伴越禽飛¶
遥知倚棹思家處澤國煙深暮雨微¶
<pb:KR4h0140_WYG_696-7a>¶
　　　楚行吟¶
章華臺下(一作/上)草如煙故郢城頭月似弦惆悵楚宮雲¶
雨後露啼花笑一年年¶
　　　洛陽吟(時大駕在蜀巢㓂未/平洛中寓居作七言)¶
萬户千門夕照邊開元時節舊風煙宮官試馬遊三市¶
舞女乗舟上九天胡騎北來空進主漢皇西去竟昇僊¶
如今父老偏垂淚不見承平四十年¶
　　　過舊宅¶
<pb:KR4h0140_WYG_696-7b>¶
華軒不見馬蕭蕭廷尉門人久寂寥朱檻翠樓為卜肆¶
玉欄僊杏作春樵堦前雨落鴛鴦瓦竹裏苔封螮蝀橋¶
莫問此中銷歇寺(一作/事)娟娟紅淚滴芭蕉¶
　　　喻東軍¶
四年龍馭守峨嵋鐵馬西來歩歩遲五運未敎移漢鼎¶
六韜何必待秦師幾時鸞鳯歸丹闕到處烏鳶從白旗¶
獨把一樽和淚酒隔雲遥奠武侯祠¶
　　　清河縣樓作¶
<pb:KR4h0140_WYG_696-8a>¶
有客微吟獨凭樓碧雲紅樹不勝愁盤鵰逈印天心没¶
逺水斜牽日脚流千里戰塵連上苑九江歸路隔東周¶
故人此地揚帆去何處相思雪滿頭¶
　　　北原閒眺¶
春城迴首樹重重立馬平原夕照中五鳯灰殘金翠滅¶
六龍遊去市朝空千年王氣浮清洛萬古坤靈鎭碧嵩¶
欲問向來陵谷事野桃無語淚花紅¶
　　　贈戍兵¶
<pb:KR4h0140_WYG_696-8b>¶
漢皇無事暫遊汾底事狐狸嘯作羣夜指碧天占晉分¶
曉磨孤劒望秦雲紅旌不巻風長急畫角閑吹日又曛¶
止竟有征須有戰洛陽何用久屯軍¶
　　　覩軍迴戈¶
闗中羣盜已心離闗外猶聞羽檄飛御苑緑莎嘶戰馬¶
禁城寒月搗征衣漫教韓信兵塗地不及劉琨嘯解圍¶
昨日屯軍還夜遁滿車空載洛神歸¶
　　　中渡晩眺¶
<pb:KR4h0140_WYG_696-9a>¶
魏王堤畔草如煙有客傷時獨扣舷妖氣欲昏唐社稷¶
夕陽空照漢山川千重碧樹籠春苑萬縷紅霞襯碧天¶
家寄杜陵歸不得一迴囘首一&KR1008;然¶
　　　河内别村業閑題¶
阮氏清風竹巷深滿溪松竹似山隂門當谷路多樵客¶
地帶河聲足水禽閒伴爾曹雖適意靜思吾道好霑襟¶
鄰翁莫問傷時事一曲髙歌夕照沈¶
　　　聞官軍繼至未覩凱旋¶
<pb:KR4h0140_WYG_696-9b>¶
嫖姚何日破重圍秋草深來戰馬肥已有孔明傳將略¶
更聞王導得神機陣前鼙鼓晴應響城上烏鳶飽不飛¶
何事小臣偏注目帝鄉遥羨白雲歸¶
　　　和集賢侯學士分司丁侍御秋日雨霽之作¶
洛㟁秋晴夕照長鳯樓龍闕倚清光玉泉山淨雲初散¶
金谷樹多風正凉席上客知蓬島路坐中寒有柏臺霜¶
多慙十載遊梁士却伴賔鴻入帝鄉¶
　　　題安定張使君¶
<pb:KR4h0140_WYG_696-10a>¶
器度風標合出塵桂宮何負一枝新成丹始見金無滓¶
衝斗方知劒有神憤氣不銷頭上雪政聲空布海邊春¶
中興若繼開元事堪向龍池作近臣¶
　　　潁陽縣¶
琴堂連少室故事即僊蹤樹老風聲壯山髙臘候濃雪¶
多庭有鹿縣僻寺無鐘何處留詩客茆簷倚後峰¶
　　　寄園林主人¶
主人常不在春物為誰開桃艷紅將落梨華雪又摧曉¶
<pb:KR4h0140_WYG_696-10b>¶
鶯閑自囀遊客暮空回尚有餘芳在猶堪載酒來¶
　　　洛北村居¶
十畝松篁百畝田歸來方屬大兵年巖邊石室低臨水¶
雲外嵐峰半入天鳥勢去投金谷樹鐘聲遥出上陽煙¶
無人說得中興事獨倚斜暉憶仲宣¶
　　　對梨花贈皇甫秀才¶
林上梨花雪壓枝獨攀瓊艷不勝悲依前此地逄君處¶
還是去年今日時且戀殘陽留綺席莫推紅䄂訴金巵¶
<pb:KR4h0140_WYG_696-11a>¶
騰騰戰鼓正多事須信明朝難重持¶
　　　立春¶
青帝東來日馭遲煖煙輕逐曉風吹罽袍公子樽前覺¶
錦帳佳人夢裏知雪圃乍開紅菜甲綵幡新翦(一作/展)緑¶
楊絲殷勤為作(一作/欲獻)宜春曲題向花牋帖繡楣¶
　　　村笛¶
簫韶九奏韻淒鏘曲度雖髙調不傷却見孤村明月夜¶
一聲牛笛斷人腸¶
<pb:KR4h0140_WYG_696-11b>¶
　　　題李斯傳¶
蜀魄湘魂萬古悲未悲秦相死秦時臨刑莫恨倉中䑕¶
上蔡東門去自遲¶
　　　贈薛秀才¶
相辭因避世相見尚兵戈亂後故人少别來新話多但¶
聞哀痛詔未覩凱旋歌欲結巖棲伴何山好薜蘿¶
　　　和元秀才别業書事¶
僻居春事好水曲亂花隂浪過河移㟁雛成鳥别林緑¶
<pb:KR4h0140_WYG_696-12a>¶
錢榆貫重紅障杏籬深莫飲宜城酒愁多醉易沈¶
　　　紀村事¶
緑蔓映雙扉循牆一徑微雨多庭果爛稻熟渚禽肥釀¶
酒迎新社遥砧送暮暉數聲牛上笛何處餉田歸¶
　　　題許僊師院¶
地古多喬木遊人到且吟院開金鏁澀門映緑篁深山¶
色不離眼鶴聲長在琴往來誰與熟乳鹿住前林¶
　　　離筵訴酒¶
<pb:KR4h0140_WYG_696-12b>¶
感君情重惜分離送我殷勤酒滿巵不是不能判酩酊¶
却憂前路醉醒時¶
　　　不寐¶
不寐天將曉心勞轉似灰蚊吟頻到耳䑕鬬競縁臺户¶
闇知蟾落林喧覺雨來馬嘶朝客過知是禁門開¶
　　　贈武處士¶
一身唯一室髙靜若僧家掃地留疎影穿池浸落霞緑¶
蘿臨水合白道向村斜賣藥歸來醉吟詩倚釣查¶
<pb:KR4h0140_WYG_696-13a>¶
　　　題吉澗盧拾遺莊¶
主人西遊去不歸滿溪春雨長春薇怪來馬上詩(一作/訴)¶
情好印(一作/㸃)破青山白鷺飛¶
　　　題潁源廟¶
曾是巢由棲隱地百川唯說潁源清微波乍向雲根吐¶
去浪遥衝雪嶂横萬木倚簷疎幹直羣峰當户曉嵐晴¶
臨川試問堯年事猶被封人勸濯纓¶
　　　東遊逺歸¶
<pb:KR4h0140_WYG_696-13b>¶
扣角干名計已疎劒歌休恨食無魚辭家栁絮三春半¶
臨路槐花七月初江上欲尋漁父醉日邊時得故人書¶
青雲不識楊生面天子何由問子虛¶
　　　新正日商南道中作寄李明府¶
相看又見歳華新依舊楊朱拭淚巾踏雪偶因尋戴客¶
論文還比聚星人嵩山不改千年色洛邑長生一路塵¶
今日與君同避世却憐無事是家貧¶
　　　春暮¶
<pb:KR4h0140_WYG_696-14a>¶
一春春事好病酒起常遲流水緑縈砌落花紅墮枝樓¶
髙喧乳燕樹密鬬雛鸝不學山公醉將何自解頤¶
　　　哭麻處士¶
却到歌吟地閑門草色中百年流水盡萬事落花空繐¶
帳扄(一作/寒)秋月詩樓鏁夜蟲少微何處墮留恨白楊風¶
　　　春早¶
聞鶯纔覺曉閉户已知晴一帶窗間月(一作/日)斜穿枕上¶
生(一作/明)¶
<pb:KR4h0140_WYG_696-14b>¶
　　　和友人¶
閉(一作/圭)門同隱士不出動經時靜閱王維畫閑翻禇𦙍¶
棋落泉當户急殘月下窗遲却想從來意譙周亦自嗤¶
　　　春愁¶
寓思本多傷逄春恨更長露霑湘竹淚花墮越梅妝睡¶
怯交加夢閑傾瀲灧觴後庭人不到斜月上松篁¶
　　　晚春¶
花開疑乍富花落似初貧萬物不如酒四時唯愛春峨¶
<pb:KR4h0140_WYG_696-15a>¶
　峨秦氏髻皎皎洛川神風月應相笑年年醉病身¶
　　　　題許渾詩巻¶
　江南才子許渾詩字字清新句句竒十斛明珠量不盡¶
　惠休虛作碧雲詞¶
　　　　贈禮佛名者¶
　何用辛勤禮佛名我從無得到眞庭尋思六祖傳心印¶
　可是從來讀藏經¶
　　　　殘花(一作于/鄴詩)¶
<pb:KR4h0140_WYG_696-15b>¶
　和煙和露雪(一作/雨太)離披金蘂紅鬚尚滿枝十日笙歌一¶
　宵夢苧蘿因(一作/煙)雨失(一作/哭)西施¶
　¶
　¶
　¶
　¶
　¶
御定全唐詩巻六百九十六¶
