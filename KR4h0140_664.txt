# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:57.852671
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百六十四
<pb:KR4h0140_WYG_664-1a>¶
　欽定四庫全書¶
御定全唐詩巻六百六十四¶
　　羅隱¶
　　　　虛白堂前牡丹相傳云太傅手植在錢塘¶
　欲詢往事奈無言六十年來託此(一作/此託)根香暖幾飄袁¶
　虎扇格髙長對孔融罇曾憂世亂陰難合且喜春殘色¶
　上(一作/尚)存莫背闌干便相笑與君俱受主人恩¶
　　　　縣齋秋晩酬友人朱瓚見寄¶
<pb:KR4h0140_WYG_664-1b>¶
　中秋節後捧瓊瑰坐讀行吟數月來只歎雕龍方擅價¶
　不知頳尾竟空囘千枝白露陶潛柳百尺黄金郭隗臺¶
　惆悵報君無玉案水天東望一裵囘¶
　　　　第五將軍于餘杭天柱宫(一作/觀)入道因題寄¶
　交棃火棗味何如聞說苕川已下車(一作/卜車)瓦榼尚攜京¶
　口酒草堂應冩潁陽書亦知得意須乗鶴未必忘機便¶
　釣魚却(一作/即)恐武皇還望祀(一作/祝)軟輪徴入問𤣥虛¶
　　　　寄無相禪師¶
<pb:KR4h0140_WYG_664-2a>¶
老住西峰第幾層為師回首憶南能有縁有相應非佛¶
無我無人始是僧爛椹作袍名復利鑠金為講愛兼憎¶
何如一衲塵埃外日日香煙夜夜燈¶
　　　秋日有寄¶
丹靑未合便回頭見盡人間事始休只有百神朝寳鏡¶
永無纎浪犯虛舟曾臨鐡甕雖分軄近得金陵亦偶遊¶
東去西來人不會上卿踪跡本𤣥洲¶
　　　送前南昌崔令替任映攝新城縣(一作崔令/映替任)¶
<pb:KR4h0140_WYG_664-2b>¶
五年苛政甚蟲螟深喜夫君已(一作/幾)戴星大族不唯專¶
禮樂上才終是惜生靈亦知單父琴猶在莫厭東歸酒¶
未醒二月春風何處好亞夫營畔柳靑靑¶
　　　下第作¶
年年模様一般般何似東歸把釣竿嵒谷謾勞思雨露¶
彩雲終是逐鵷鸞塵迷魏闕身應老水到呉門葉欲殘¶
至竟窮途(一作/才多)也須逹不能長與世人看¶
　　　丁亥歲作(中元/甲子)¶
<pb:KR4h0140_WYG_664-3a>¶
病想醫門渴望梅十年心地僅成灰早知世事長如此¶
自是孤寒不合來谷畔氣濃髙蔽日蟄邊聲煖乍聞雷¶
滿城桃李君看取一一還從舊處開¶
　　　北邙山¶
一種山前路入秦嵩山堪愛此傷神魏明未死虛留意¶
莊叟雖生酌(一作/的)滿巾何必更尋無主骨也知曾有弄¶
權人羨他緱嶺吹簫客閒訪雲頭看俗塵¶
　　　重過三衢哭孫員外¶
<pb:KR4h0140_WYG_664-3b>¶
爛柯山下忍重到雙檜樓前日欲殘華屋未移春照灼¶
故侯何在淚汍瀾不唯濟物工夫大長憶容才尺度寛¶
一慟旁人莫相笑知音衰盡路行難¶
　　　送蘄州裵員外¶
六枝仙桂最先春蕭灑髙辭九陌塵兩晉家聲須有主¶
六朝文雅别無人榮驅豹尾抛同輩貴上螭頭見近臣¶
蘄水蒼生莫相羨早看歸去掌絲綸¶
　　　重九日廣陵道中¶
<pb:KR4h0140_WYG_664-4a>¶
秋山抱病何處登前時韋曲今廣陵廣陵大醉不解悶¶
韋曲舊遊堪拊膺佳節縱饒隨分過流年無奈得人憎¶
却驅羸馬向前去牢落路岐非所能¶
　　　東歸别所知¶
芙蓉宫闕二妃壇兩處因依五歲寒鄒律有風吹不變¶
郄枝無分住應難愁心似火還燒鬢别淚非珠謾落盤¶
却羨淮南好雞犬也能終始逐劉安¶
　　　旅舍書懐寄所知二首¶
<pb:KR4h0140_WYG_664-4b>¶
思量前事不堪尋牢落餘情滿素琴四海豈無騰躍路¶
一家長有别離心道從汨没甘雌伏跡恐因循更陸沉¶
寂寞誰應弔空館異鄉時節獨霑襟¶
簟巻兩(一作/雨)牀琴瑟秋暫憑前計奈相尤(一作/留)塵飄馬¶
尾甘蓬轉酒憶江邊有夢留(一作休/一作遊)隋帝舊祠雖寂寞¶
楚妃淸唱亦風流可憐别恨無人見獨背殘陽下寺樓¶
(此首江東集/作漢東秋思)¶
　　　西京道中¶
<pb:KR4h0140_WYG_664-5a>¶
半夜秋聲觸斷蓬百年身事筭成空禰生詞賦抛江夏¶
漢祖精神(一作/靈)憶沛中未必他時能富貴只應從此見¶
窮通邊禽隴水休相笑自有滄洲一棹風¶
　　　粉¶
每持纎白助君時霜自無憀雪自疑郎若姓何應解傅¶
女能窺宋不勞施妝成麗色唯花妬落盡啼痕只鏡知¶
最好玉京仙署裏更和秋月照瓊枝¶
　　　贈漁翁¶
<pb:KR4h0140_WYG_664-5b>¶
葉艇悠揚鶴髮垂生涯空托一輪絲是非不向眼前起¶
寒暑任從波上移風瀁長歌籠(一作/秋)月裏夢和春雨晝¶
眠時逍遥此意誰人會應有靑山渌水知¶
　　　下第寄張坤¶
謾費精神掉五侯破琴孤劒是身讐九衢雙闕擬何去¶
玉壘銅梁空舊遊蝴蜨有情牽晩夢杜鵑無頼伴春愁¶
思量不及張公子經歲池江倚酒樓¶
　　　東歸别常修¶
<pb:KR4h0140_WYG_664-6a>¶
六載辛勤九陌中却尋歸路五湖東名慙桂苑一枝緑¶
鱠憶松江兩筯紅浮世到頭須適性男兒何必盡成功¶
唯慙鮑叔深知我他日蒲帆百尺風¶
　　　言¶
珪玷由來尚可磨似簧終日復如何成名成事皆因慎¶
亡國亡家只為多須信禍胎生利口莫將譏思逞懸河¶
猩猩鸚鵡無端解長向人間被網羅¶
　　　簡(一作/荀)令生日¶
<pb:KR4h0140_WYG_664-6b>¶
祥煙靄靄拂樓臺慶積(一作/績)𤣥元節後來已向靑陽摽¶
四序便從嵩嶽應三台龜銜玉柄增年筭鶴舞瓊筵獻¶
壽杯自顧下儒何以祝柱天功業濟時才¶
　　　晩眺¶
凭古城邊眺晩晴逺村髙樹轉分明天如鏡面都來静¶
地似人心總不平雲向嶺頭閑不徹水流溪裏太忙生¶
誰人得及莊居老免被榮枯寵辱驚¶
　　　野花(一作羅/鄴詩)¶
<pb:KR4h0140_WYG_664-7a>¶
萬㸃紅芳血色殷為無名字對空山多因戲蜨尋香住¶
少有行人輟櫂攀若在籬閒看不足為生江岸見如閒¶
結根畢竟輸桃李長向春城紫陌間¶
　　　病驄馬¶
櫪上病驄蹄褭褭江邊廢宅路迢迢自經梅雨長垂耳¶
乍食菰漿欲折腰金絡銜頭光未滅玉花毛色瘦來焦¶
曾聽禁漏驚街皷慣踏康莊怕小橋夜半雄聲心尚壯¶
日中髙臥尾還揺龍媒落地天池逺何事牽牛在碧霄¶
<pb:KR4h0140_WYG_664-7b>¶
　　　狄(一作/秋)浦¶
晴川倚落暉極目思依依野色寒來淺人家亂後稀久¶
貧(一作/遊)身不達多病意長違還有漁舟在時時夢裏歸¶
　　　南康道中¶
弱冠負文翰此中聽鹿鳴使君延上榻時輩仰前程丹¶
桂竟多故白雲空有情唯餘路旁淚霑灑向塵纓¶
　　　北固亭東望寄黙師¶
髙亭暮色中往事更誰同水謾矜天濶山應到此窮病¶
<pb:KR4h0140_WYG_664-8a>¶
憐京口酒老怯海門風唯有言堪解何由見遠公¶
　　　華清宫¶
樓殿層層佳氣多開元時節好笙歌也知道德勝堯舜¶
爭奈楊妃解笑何¶
　　　韓信廟¶
翦項移秦勢自(一作/已)雄布衣還是負深功寡妻稚女(一/作)¶
(懦夫/女子)俱堪恨却(一作/休)把餘(一作/閒)杯奠蒯通¶
　　　韋公子¶
<pb:KR4h0140_WYG_664-8b>¶
擊柱狂歌慘別顔百年人事夢魂閒李將軍自嘉(一作/家)¶
聲在不得封侯亦自(一作/是)閑¶
　　　望思臺¶
芳草臺邊魂不歸野煙喬木弄殘暉可憐髙祖淸平業¶
留與閑人作是非¶
　　　帝幸蜀(乾符歲昌一/作狄歸  詩)¶
馬嵬山色翠(一作煙/柳正)依依又見鑾輿幸蜀歸泉下阿蠻¶
應有語這迴休更怨楊妃¶
<pb:KR4h0140_WYG_664-9a>¶
　　　王夷甫¶
把得閒書坐水濵讀來前事亦酸辛莫言麈尾清譚柄¶
壞却淳風是此人¶
　　　鷺鷥¶
斜陽澹澹柳陰陰風褭寒絲映水深不要向人誇素白¶
也知常有羨魚心¶
　　　書淮陰侯傳¶
寒燈挑盡見遺塵試瀝椒漿合有神莫恨髙皇不終始¶
<pb:KR4h0140_WYG_664-9b>¶
滅秦謀項是何人¶
　　　青山廟(子胥/廟)¶
市蕭聲咽跡﨑嶇雪恥酬恩此丈夫霸主兩忘時亦異¶
不知魂魄更歸無¶
　　　小松(一作杜荀/鶴詩非)¶
已有淸陰逼座隅愛聲仙客肯過無陵遷谷變須髙節¶
莫向人間作大夫¶
　　　竹¶
<pb:KR4h0140_WYG_664-10a>¶
　籬外清陰接藥闌曉(一作/晩)風交戞碧琅玕子猷死(一作/殁)¶
　後知音少粉節霜筠謾歲寒¶
　　　　謾天嶺¶
　西去休言蜀道難此中危峻已多端到頭未會蒼蒼色¶
　爭得禁他兩度謾(嶺有大謾天/小謾天故云)¶
　¶
　¶
　¶
<pb:KR4h0140_WYG_664-10b>¶
　¶
　¶
　¶
　¶
　¶
　¶
　¶
御定全唐詩巻六百六十四¶
