# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.200991
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百八十四
<pb:KR4h0140_WYG_184-1a>¶
　欽定四庫全書¶
御定全唐詩巻一百八十四¶
　　李白¶
　　　　題随州紫陽先生壁¶
　神農好長生風俗久巳成復聞紫陽客早署丹䑓名喘¶
　息餐妙氣歩虛吟真聲道與古仙合心将元化并樓疑¶
　出蓬海鶴似飛玉亰松雪窗外曉池水階下明忽耽笙¶
　歌樂頗失軒冕情終願恵金液提携凌太清¶
<pb:KR4h0140_WYG_184-1b>¶
　　　　題元丹丘山居¶
　故人棲東山自愛丘壑美青春卧空林白日猶不起松¶
　風清襟袖石潭洗心耳羨君無紛喧髙枕碧霞裏¶
　　　　題元丹丘潁陽山居(并序/)¶
　　　丹丘家於潁陽新卜别業其地北倚馬嶺連峰嵩¶
　　　丘南瞻鹿䑓極目汝海雲巗映鬰有佳致焉白從¶
　　　之逰故有此作¶
　仙逰渡潁水訪隠同元君忽遺蒼生望獨與洪崖羣卜¶
<pb:KR4h0140_WYG_184-2a>¶
地初晦跡興言且成文却顧北山斷前瞻南嶺分遥通¶
汝海月不隔嵩丘雲之子合逸趣而我欽清芬舉跡倚¶
松石談笑迷朝曛益(一作/終)願狎青鳥拂衣棲江濆¶
　　　題𤓰州新河餞族叔舎人賁¶
齊公鑿新河萬古流不絶豐功利生人天地同朽滅兩¶
橋對雙閣芳樹有行列愛此如甘棠誰云敢攀折呉闗¶
倚此固天險自兹設海水落斗門湖平見沙汭我行送¶
季父弭櫂徒流恱楊花滿江來疑是龍山雪惜此林下¶
<pb:KR4h0140_WYG_184-2b>¶
興愴為山陽别瞻望清路塵歸來空寂滅¶
　　　洗脚亭¶
白道向姑熟洪亭臨道傍前有昔時井下有五丈牀樵¶
女洗素足行人歇金装西望白鷺洲蘆花似朝霜送君¶
此時去回首淚成行¶
　　　勞勞亭¶
天下傷心處勞勞送客亭春風知别苦不遣栁條青¶
　　　題金陵王處士水亭(此亭葢齊朝南苑/又是陸機故宅)¶
<pb:KR4h0140_WYG_184-3a>¶
王子耽𤣥言賢豪多在門好鵞尋道士愛竹嘯名園樹¶
色老(一作/秀)荒苑池光蕩華軒此堂見眀月更憶陸平原¶
埽拭青玉簟為余置金尊醉罷(一作/後)欲歸去花枝宿鳥¶
喧何時復來此冄得洗囂煩¶
　　　題嵩山逸人元丹丘山居(并序/)¶
　　白久在廬霍元公近逰嵩山故交深情出處無間¶
　　巗信頻及許為主人欣然適會夲意當冀長往不¶
　　返欲便舉家就之兼書共逰因有此贈¶
<pb:KR4h0140_WYG_184-3b>¶
家本紫雲山道風未淪落沉懷丹丘志冲賞歸寂寞朅¶
來逰閩荒捫渉窮禹鑿夤縁泛潮海偃蹇涉廬霍憑雷¶
躡天窗弄影憩霞閣且欣登眺美頗愜隠淪諾三山曠¶
幽期四岳聊所託故人契嵩潁髙義炳丹雘滅跡遺紛¶
囂終言本峰壑自矜林湍好不羨朝市樂偶與真意并¶
頓覺世情薄爾能折芳桂吾亦採蘭若拙妻好乗鸞嬌¶
女愛飛鶴提携訪神仙從此錬金藥¶
　　　題江夏修靜寺(此寺是李/北海舊宅)¶
<pb:KR4h0140_WYG_184-4a>¶
我家北海宅作寺南江濵空庭無玉樹髙殿坐幽人書¶
帶留青草琴堂(一作/臺)羃素塵平生種桃李寂滅不成春¶
　　　題宛溪館¶
吾憐宛溪好百尺照心眀(一作久照/心益眀)何謝新安水千尋¶
見底清白沙留月色緑竹助秋聲却笑嚴湍上于今獨¶
擅名¶
　　　題東谿公幽居¶
杜陵賢人清且廉東溪卜築嵗将淹宅近青山同謝朓¶
<pb:KR4h0140_WYG_184-4b>¶
門垂碧栁似陶潜好鳥迎春歌後院飛花送酒舞前簷¶
客到但知留一醉盤中祗有水晶鹽¶
　　　嘲魯儒¶
魯叟談五經白髪死章句問以經濟筞茫如墜煙霧足¶
著逺逰履首戴方山巾緩歩從直道未行先起塵秦家¶
丞相府不重褒衣人君非叔孫通與我夲殊倫時事且¶
未達歸耕汶上濵¶
　　　懼䜛¶
<pb:KR4h0140_WYG_184-5a>¶
二桃殺三士詎假劍如霜衆女妬蛾眉雙花競春芳魏¶
姝信鄭褏掩袂對懷王一惑巧言子朱顔成死(一作/損)傷¶
行将泣團扇戚戚愁人腸¶
　　　觀獵¶
太守耀清威乗閒弄晩暉江沙横獵騎山火遶行圍箭¶
逐雲鴻落鷹随月兎飛不知白日暮歡賞夜方歸¶
　　　觀(一作/聴)胡人吹笛¶
胡人吹玉笛一半是秦聲十月呉山曉梅花落敬亭愁¶
<pb:KR4h0140_WYG_184-5b>¶
聞出塞曲淚滿逐臣纓却望長安道空懷戀主情¶
　　　軍行(一作從軍行/一作行軍)¶
騮馬新跨(一作/誇)白玉鞍戰罷沙場月色寒城頭鐡鼓聲¶
猶震匣裏金刀血未乾¶
　　　從軍行¶
百戰沙塲碎鐵衣城南巳合數重圍突營射殺呼延将¶
獨領殘兵千騎歸¶
　　　平虜将軍妻¶
<pb:KR4h0140_WYG_184-6a>¶
平虜将軍婦入門二十年君心自有恱妾寵豈能専出¶
解牀前帳行吟道上篇古人不唾井莫忘昔纒綿¶
　　　春夜洛城聞笛¶
誰家玉笛暗飛聲散入春風滿洛城此夜曲中聞折栁¶
何人不起故園情¶
　　　嵩山採菖蒲者¶
神仙(一作/人)多古貌雙耳下垂肩嵩嶽逢漢武疑是九疑¶
仙我來採菖蒲服食可延年言終忽不見滅影入雲烟¶
<pb:KR4h0140_WYG_184-6b>¶
喻帝竟莫悟終歸茂陵田¶
　　　金陵聴韓侍御吹笛¶
韓公吹玉笛倜儻流英音風吹繞鍾山萬壑皆龍吟王¶
子停鳯管師襄掩瑶琴餘韵渡江去天涯安可尋¶
　　　流夜郎聞酺不預¶
北闕聖人歌太康南冠君子竄遐荒漢酺聞奏鈞天樂¶
願得風吹到夜郎¶
　　　放後遇恩不霑¶
<pb:KR4h0140_WYG_184-7a>¶
天作雲與雷霈然徳澤開東風日本至白雉越裳來獨¶
棄長沙國三年未許回何時入宣室更問洛陽才¶
　　　宣城見杜鵑花(一作杜牧詩/題云子規)¶
蜀國曾聞子規鳥宣城還見杜鵑花一呌一迴腸一斷¶
三春三月憶三巴¶
　　　白田馬上聞鶯¶
黄鸝啄紫椹五月鳴桑枝我行不記日誤作陽春時蠶¶
老客未歸白田巳繰絲驅馬又前去捫心空自悲¶
<pb:KR4h0140_WYG_184-7b>¶
　　　三五七言¶
秋風清秋月明落葉聚還散寒鴉棲復驚相思相見知¶
何日此時此夜難為情¶
　　　雜詩¶
白日與明月晝夜尚(一作/常)不閒况爾悠悠人安得久世¶
間傳聞海水上乃有蓬萊山玉樹生緑葉靈仙每登攀¶
一食駐𤣥髪冄食留紅顔吾欲從此去去之無時還¶
　　　寄逺十一首¶
<pb:KR4h0140_WYG_184-8a>¶
三鳥别王母銜書來見(一作/相)過腸斷若剪弦其如愁思¶
何遥知玉窗裏纎手弄雲和奏曲有深意青松交女蘿¶
寫水山井中同泉豈殊波秦心與楚恨皎皎為誰多¶
青樓何所在乃在碧雲中寳鏡挂秋水(一作/月)羅衣輕春¶
風新妝坐落日悵望金(一作/錦)屏空念此(一作/剪綵)送短書願¶
因雙飛鴻¶
夲作一行書殷勤道相憶一行復一行滿紙情何極瑶¶
臺有黄鶴為報青樓人朱顔凋落盡白髪一何新自知¶
<pb:KR4h0140_WYG_184-8b>¶
未應還離居(一作/君)經三春桃李今若為當窗發光彩莫¶
使香風飄留與紅芳待¶
玉筯落春鏡坐愁湖陽水聞與隂麗華風煙接鄰里青¶
春已復過白日忽相催但恐荷(一作/飛)花晚令人意巳摧¶
相思不惜夣日夜向陽䑓¶
逺憶巫山陽花明渌江暖躊躇未得往淚向南雲滿春¶
風復無情吹我夢魂斷不見眼中人天長音信短¶
陽䑓隔楚水春草生黄河(一作隂雲隔楚/水轉蓬落渭河)相思無日夜¶
<pb:KR4h0140_WYG_184-9a>¶
浩蕩若流波流波向海去欲見終無因(一作定繞/珠江濵)遥将¶
一㸃淚逺寄如花人¶
妾在舂陵東君居漢江島一日望花光往來成白道(一/作)¶
(日日採靡蕪/上山成白道)一為雲雨别此地生秋草秋草秋蛾飛相¶
思愁落暉何由一相見滅燭解羅衣(一夲無此二句落/暉下有昔時攜手)¶
(去今日流淚歸遥知不/得意玉筯㸃羅衣四句)¶
憶昨東園桃李紅碧枝與君此時初别離金瓶落井無¶
消息令人行歎復坐思坐思行歎成楚越春風玉顔畏¶
<pb:KR4h0140_WYG_184-9b>¶
銷歇碧窗紛紛下落花青樓寂寂空眀月兩不見但相¶
思空留錦字表心素至今緘愁不忍窺¶
長短春草緑縁階如有情巻施心獨苦抽却死還生覩¶
物知妾意希君種後庭閒時當採掇念此莫相輕¶
魯縞如玉霜筆(一作/剪)題月氐書寄書白鸚鵡西海慰離¶
居行數雖不多字字有委曲天末如見之開緘淚相續¶
淚盡恨轉深千里同此心(一作千里若在/眼萬里若在心)相思千萬里¶
一書直千金¶
<pb:KR4h0140_WYG_184-10a>¶
愛君芙蓉嬋娟之艶色色可餐兮難冄得憐君氷玉清¶
逈之眀心情不極兮意巳深朝共琅玕之綺食夜同鴛¶
鴦之錦衾恩情婉孌忽為别使人莫錯亂愁心亂愁心¶
涕如雪寒燈厭夢魂欲絶覺來相思生白髪盈盈漢水¶
若可越可惜凌波歩羅韤美人美人兮歸去來莫作朝¶
雲暮雨兮飛陽臺¶
　　　長信宫(一作長/信怨)¶
月皎昭陽殿霜清長信宫天行乗玉輦飛燕與君同别¶
<pb:KR4h0140_WYG_184-10b>¶
有歡娯處(一作更有/留情處)承恩樂未窮誰憐團扇妾獨坐怨¶
秋風¶
　　　長門怨二首¶
天迴北斗挂西樓金屋無人螢火流月光欲到長門殿¶
别作深宫一段愁¶
桂殿長愁不記春黄金四屋起秋塵夜懸眀鏡青天上¶
獨照長門宫裏人¶
　　　春怨¶
<pb:KR4h0140_WYG_184-11a>¶
白馬金覊遼海東羅帷繡被卧春風落月低軒窺燭盡¶
飛花入户笑牀空¶
　　　代贈逺¶
妾本洛陽人狂夫幽燕客渇飲易水波由來多感激胡¶
馬西北馳香騣揺緑絲鳴鞭從此去逐虜蕩邉陲昔去¶
有好言不言久離别燕支多美女走馬輕風雪見此不¶
記人恩情雲雨絶啼流玉筯盡坐恨金閨切織錦作短¶
書腸随回文結相思欲有寄恐君不見察焚之揚其灰¶
<pb:KR4h0140_WYG_184-11b>¶
手跡自此滅¶
　　　陌上贈美人(一作小/放歌行)¶
駿馬驕行踏落花垂鞭直拂五雲車美人一笑褰珠箔¶
遥指紅樓是妾家¶
　　　閨情¶
流水去絶國浮雲辭故闗水或戀前浦雲猶歸舊山恨¶
君流(一作/龍)沙去棄妾漁陽間玉筯夜垂(一作/日夜)流雙雙落¶
朱顔黄鳥坐相悲緑楊誰更攀織錦心草草挑燈淚斑¶
<pb:KR4h0140_WYG_184-12a>¶
斑窺鏡不自識况乃征夫還¶
　　　代别情人¶
清水本不動桃花發岸傍桃花弄水色波蕩揺春光我¶
恱子容艶子傾我文章風吹緑琴去曲度紫鴛鴦昔作¶
一水魚今成兩枝鳥哀哀長雞鳴夜夜逹五(一作/天)曉起¶
折相思樹歸贈知寸心覆水不可收行雲難重尋天涯¶
有度鳥莫絶瑶華音¶
　　　代秋情¶
<pb:KR4h0140_WYG_184-12b>¶
㡬日相别離門前生穭葵寒蟬䀨梧桐日夕長鳴悲白¶
露濕螢火清霜凌兎絲空掩紫羅袂(一作空閨/掩羅袂)長啼無¶
盡時¶
　　　對酒¶
蒲萄酒金叵羅呉姬十五細馬䭾青黛畫眉紅錦靴道¶
字不正嬌唱歌玳瑁筵中懐裏醉芙蓉帳底柰君何¶
　　　怨情¶
新人如花雖可寵故人似玉由來重花性飄揚不自持¶
<pb:KR4h0140_WYG_184-13a>¶
玉心皎潔終不移故人昔新今尚故還見新人有故時¶
請㸔陳后黄金屋寂寂珠簾生網絲¶
　　　湖邊採蓮婦¶
小姑織白紵未解将人語大嫂採芙蓉溪湖千萬重長¶
兄行不在莫使外人逢願學秋胡婦貞心比古松¶
　　　怨情¶
美人捲珠簾深坐顰蛾眉但見淚痕濕不知心恨誰¶
　　　代寄情楚詞體¶
<pb:KR4h0140_WYG_184-13b>¶
君不來兮徒蓄怨積思而孤吟雲陽一去巳逺隔巫山¶
緑水之沈沈留餘香兮染繡被夜欲寝兮愁人心朝馳¶
余馬於青樓怳若空而夷猶浮雲深兮不得語却惆悵¶
而懐憂使青鳥兮銜書恨獨宿兮傷離居何無情而雨¶
(一作/兩)絶夢雖往而交疎横流涕而長嗟折芳洲之瑶華¶
送飛鳥以極目怨夕陽之西斜願為連根同死之秋草¶
不作飛空之落花¶
　　　學古思邊¶
<pb:KR4h0140_WYG_184-14a>¶
銜悲上隴首腸斷不見君流水若有情幽哀從此分蒼¶
茫愁邊色惆悵落日曛山外接逺天天際復有雲白鴈¶
從中來飛鳴苦難聞足繫一書札寄言難離羣離羣心¶
斷絶十見花成雪胡地無春暉征人行不歸相思杳如¶
夢珠淚濕羅衣¶
　　　思邊(一作/春怨)¶
去年何時君别妾南園緑草飛蝴蝶今嵗何時妾憶君¶
西山白雪暗晴雲玉闗去此三千里欲寄音書那可聞¶
<pb:KR4h0140_WYG_184-14b>¶
　　　口號吳王美人半醉¶
風動荷花水殿香姑蘓䑓上宴吳王西施醉舞嬌無力¶
笑倚東窗白玉牀¶
　　　代美人愁鏡二首¶
明眀金鵲鏡了了玉䑓前拂拭交氷月光輝何清圎紅¶
顔老昨日白髪多去年鈆粉坐相誤照來空淒然¶
美人贈此盤龍之寳鏡燭我金縷之羅衣時将紅袖拂¶
眀月為惜普照之餘暉影中金鵲飛不滅䑓下青鸞思¶
<pb:KR4h0140_WYG_184-15a>¶
獨絶藁砧一别若箭弦去有日來無年狂風吹却妾心¶
斷玉筯幷堕菱花前¶
　　　贈叚七娘¶
羅韤凌波生網塵那能得計訪情親千杯緑酒何辭醉¶
一面紅妝惱殺人¶
　　　别内赴徴三首¶
王命三徴去未還明朝離别出吳闗白玉高樓㸔不見¶
相思須上望夫山¶
<pb:KR4h0140_WYG_184-15b>¶
出門妻子强牽衣問我西行㡬日歸歸時儻佩黄金印¶
莫學蘇秦不下機¶
翡翠為樓金作梯誰人獨宿倚門啼(一作卷簾愁/坐待鳴雞)夜坐¶
(一作/泣)寒燈連曉月行行淚盡楚闗西¶
　　　秋浦寄内¶
我今尋陽去辭家千里餘結荷倦(一作/愁)水宿却寄大雷¶
書雖不同辛苦愴離各自居我自入秋浦三年北信疎¶
紅顔愁落盡白髪不能除有客自梁苑手攜五色魚開¶
<pb:KR4h0140_WYG_184-16a>¶
魚得錦字歸問我何如江山雖道阻意合不為殊¶
　　　自代内贈¶
寳刀截流水無有斷絶時妾意逐君行纒綿亦如之别¶
來門前草秋巷春轉碧(一作春盡/秋轉碧)埽盡更還生萋萋滿¶
行跡鳴鳳始相得雄驚雌各飛遊雲落何山一往不見¶
歸估客發大樓(一作/東海)知君在秋浦梁苑空錦衾陽䑓夢¶
行雨妾家三作相失勢去西秦猶有(一作/存)舊歌管凄清¶
聞四鄰曲度入紫雲啼無眼中人(此下一本有女弟爭/笑弄悲羞淚盈巾二)¶
<pb:KR4h0140_WYG_184-16b>¶
(句/)妾似井底桃開花向誰笑君如天上月不肯一迴照¶
窺鏡不自識别多憔悴深安得秦吉了為人道寸心¶
　　　秋浦感主人歸燕寄内¶
霜凋楚闗木始知殺氣嚴寥寥金天廓婉婉緑紅潜胡¶
燕别主人雙雙語前簷三飛四迴頋欲去復相瞻豈不¶
戀華屋終然謝珠簾我不及此鳥逺行嵗巳淹寄書道¶
中歎淚下不能緘¶
　　　送内尋廬山女道士李騰空二首¶
<pb:KR4h0140_WYG_184-17a>¶
君尋騰空子應到碧山家水舂雲母碓風埽石楠花若¶
愛幽居好相邀弄紫霞¶
多君相門女學道愛神仙素手掬青靄羅衣曵紫煙一¶
往屏風叠乗鸞著玉鞭(一作不/著鞭)¶
　　　贈内¶
三百六十日日日醉如泥雖為李白婦何異太常妻¶
　　　在潯陽非所寄内¶
聞難知慟哭行啼入府中多君同蔡琰流淚請曹公知¶
<pb:KR4h0140_WYG_184-17b>¶
登吳章嶺昔與死無分﨑嶇行石道外折入青雲相見¶
若悲歎哀聲那可聞¶
　　　南流夜郎寄内¶
夜郎天外怨離居明月樓中音信疎北雁春歸㸔欲盡¶
南來不得豫章書¶
　　　越女詞五首(越中書/所見也)¶
長干吳兒女眉目艶新月屐上足如霜不著鴉頭襪¶
呉兒多白晳好為蕩舟劇賣眼擲春心折花調行客¶
<pb:KR4h0140_WYG_184-18a>¶
耶溪採蓮女見客櫂歌迴笑入荷花去佯羞不出來¶
東陽素足女會稽素舸郎相㸔月未堕白地斷肝腸¶
鏡湖水如月耶溪女似雪新妝蕩新波光景兩竒絶¶
　　　浣紗石上女¶
玉面耶溪女青蛾紅粉妝一雙金齒屐兩足白如霜¶
　　　示金陵子(一作金/陵子詞)¶
金陵城東誰家(一作/金陵)子竊聴琴聲碧(一作/夜)窗裏落花一¶
片天上來随人直渡西江水楚歌呉語嬌不成似能未¶
<pb:KR4h0140_WYG_184-18b>¶
能最有情謝公正要東山妓攜手林泉處處行¶
　　　出妓金陵子呈盧六四首¶
安石東山三十春傲然攜妓出風塵樓中見我金陵子¶
何似陽䑓雲雨人¶
南國新豐酒東山小妓歌對君君不樂花月柰愁何¶
東道煙霞主西江詩酒筵相逢不覺醉日墮歴陽川¶
小妓金陵歌楚聲家僮丹砂學鳯鳴我亦為君飲清酒¶
君心不肯向人傾¶
<pb:KR4h0140_WYG_184-19a>¶
　　　巴女詞¶
巴水急如箭巴船去若飛十月三千里郎行幾歲歸¶
　　　哭晁卿衡¶
日本晁卿辭帝都征帆一片繞蓬壺明月不歸沉碧海¶
白雲愁色滿蒼梧¶
　　　自溧水道哭王炎三首¶
白楊雙行行白馬悲路傍晨興見曉月更似發雲陽溧¶
水通吳闗逝川去未央故人萬化盡閉骨茅山岡天上¶
<pb:KR4h0140_WYG_184-19b>¶
墜玉棺泉中掩龍章名飛日月上義與風雲翔逸氣竟¶
莫展英圗俄夭傷楚國一老人來嗟龔勝亡有言不可¶
道雪泣憶蘭芳¶
王公希代寳棄世一何早弔死不及哀殯宫巳秋草悲¶
來欲脫劍挂向何枝好哭向茅山雖未催一生淚盡丹¶
陽道¶
王家碧瑶樹一樹忽先摧海内故人泣天涯弔鶴來未¶
成霖雨用先失濟川材一罷廣陵散鳴琴更不開¶
<pb:KR4h0140_WYG_184-20a>¶
　　　　哭宣城善釀紀叟¶
　紀叟黄泉裏還應釀老春夜臺無曉日沽酒與何人(一/作)¶
　(題戴老酒店云戴老黄泉下還應/釀大春夜臺無李白沽酒與何人)¶
　　　　宣城哭蔣徴君華¶
　敬亭埋玉樹知是蔣徴君安得相如草空餘封禪文池¶
　臺空有月詞賦舊凌雲獨挂延陵劍千秋在古墳¶
　¶
　¶
<pb:KR4h0140_WYG_184-20b>¶
　¶
　¶
　¶
　¶
　¶
　¶
　¶
御定全唐詩巻一百八十四¶
