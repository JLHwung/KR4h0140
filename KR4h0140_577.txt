# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:54.103645
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百七十七
<pb:KR4h0140_WYG_577-1a>¶
　欽定四庫全書¶
御定全唐詩巻五百七十七¶
　　溫庭筠¶
　　　春曉曲(一作齊/梁體)¶
　家臨長信往來道乳燕雙雙拂(一作/掠)煙草(一作/早)油壁車¶
　輕金犢肥流蘇帳曉春雞早籠中嬌鳥暖猶睡簾外落¶
　花閒不掃衰桃一樹近前池似惜紅顔鏡中老¶
　　　獵騎辭¶
<pb:KR4h0140_WYG_577-1b>¶
　早辭平扆殿夕奉湘南宴香兔抱微煙重鱗疊輕扇蠶¶
　(一作/僕)飢使君馬雁避將軍箭寳柱惜離弦流黃悲赤縣¶
　理釵低舞鬢換袖迴歌面晚柳未如絲春花巳如霰所¶
　嗟故里曲不及青樓宴(一作/燕)¶
　　　西州詞(吳聲/)¶
　悠悠復悠悠昨日下西州西州風色好遥見武昌樓武¶
　昌何鬱鬱儂家定無匹小婦被流黃登樓撫瑶瑟朱弦¶
　繁復輕素手直淒清一彈三四解掩抑似含情南樓登¶
<pb:KR4h0140_WYG_577-2a>¶
且望西江廣復平艇子摇兩漿催過石頭城門前烏臼¶
樹慘澹天將曙鸂鶒(一作/鵾鵊)飛復還郎隨早帆去迴頭語¶
同伴定復負情儂去帆不安幅作抵使西風他日相尋¶
索莫作西州客西州人不歸春草年年碧¶
　　燒歌¶
起來望南山山火燒山田微紅夕(一作/久)如滅短燄復相¶
連差差向巖石冉冉凌青壁低隨迴風盡逺照簷茅(一/作)¶
(茅/簷)赤鄰翁能楚言倚插欲澘然自言楚越俗燒畬為(一/作)¶
<pb:KR4h0140_WYG_577-2b>¶
(作/)早(一作/旱)田豆苗蟲促促籬上花當屋廢棧豕歸欄廣¶
場雞啄粟新年春雨晴處處賽神聲持錢就人卜敲瓦¶
隔林鳴卜得山上(一作/上山)卦歸來桑棗下吹火向白茅(一/作)¶
(葦/)腰鐮映赬蔗風驅槲葉煙槲樹連平山迸星拂霞外¶
飛燼落堦前仰面呻(一作/呼)復嚏鴉娘咒豐嵗誰知蒼翠¶
容盡作官家税¶
　　長安寺¶
仁祠寫露宫長安佳氣濃煙樹含葱蒨金刹映䒠茸繡¶
<pb:KR4h0140_WYG_577-3a>¶
户香焚象珠網玉盤龍寳題斜(一作/新)翡翠天井倒芙蓉¶
幡長迴逺吹牕虛含曉風遊騎迷青鎖歸鳥思華鐘雲¶
栱承跗邐羽葆背花重所嗟蓮社客輕蕩不相從¶
　　和沈叅軍招友生觀芙蓉池¶
桂棟坐清曉瑶琴商(一作/瑟雙)鳯絲況聞楚澤香適與秋風¶
期遂從(一作/使)櫂萍客靜嘯煙草湄倒影迴澹蕩愁紅媚¶
漣漪湘莖久鮮(一作/蘚)澀宿雨增離披而我江海意(一作/客)¶
楚遊動(一作/勤)夢思北渚水雲葉(一作叢/一作蔓)南塘煙霧(一作/露)¶
<pb:KR4h0140_WYG_577-3b>¶
枝豈亡(一作/無)臺(一作/池)榭芳獨與鷗鳥知珠墜魚迸淺影¶
多鳧泛遲落英不可攀(一作/搴)返照昬澄陂¶
　　寓懷¶
誠足不顧(一作/願)得妄矜徒有言語斯諒未盡隱顯何(一/作)¶
(可/)悠然洵彼都邑盛眷惟車馬喧自期尊客卿非意干¶
王孫銜知有貞(一作/眞)爵處實非厚顔茍無海岱(一作/岳)氣¶
奚取壺漿恩唯絲(一作/師)南山楊適我松菊香鵬鵾誠未¶
(一作/來)憶誰謂凌風翔¶
<pb:KR4h0140_WYG_577-4a>¶
　　余昔自西濱得蘭數本移藝於庭亦旣逾歲而芃¶
　　然蕃殖自余遊者未始以芳草為遇矣因悲夫物¶
　　有厭常而反(一作/返)不若混然者有之焉遂寄情於¶
　　此¶
寓賞(一作/質)本殊致意幽非我情吾常有流(一作/疏)淺外物¶
無重輕各言藝幽深彼美香素莖豈為賞者設自保孤¶
根生易地無赤株麗土亦同榮賞際林壑近泛餘煙露¶
清余懷旣鬱陶爾類徒縱橫妍媸茍不信寵辱何為驚¶
<pb:KR4h0140_WYG_577-4b>¶
貞(一作/眞)隱諒無迹激時猶揀名幽叢靄綠畹豈必懷歸¶
耕¶
　　秋日¶
爽氣變昬旦神皋徧原隰煙華久蕩摇石澗仍清急栁¶
闇山犬吠蒲荒水禽立菊花明欲迷棗葉光如濕天籟¶
思林嶺車塵倦都邑譸張夙所違悔恡何由入芳草秋¶
可藉幽泉曉堪汲牧羊燒外鳴林果雨中拾復此遂閒¶
曠翛然脱羇縶田收鳥雀喧氣肅龍蛇蟄佳節足豐穰¶
<pb:KR4h0140_WYG_577-5a>¶
良朋阻遊集沈機日寂寥葆素常呼吸投迹倦攸往放¶
懷志所執良時有東菑吾將事蓑笠¶
　　七夕¶
鳴機札札停金梭芙蓉澹蕩生池(一作/秋水)波神(一作/夜)軒紅¶
粉陳香羅鳳(一作/風)低蟬薄愁雙蛾微光奕奕凌天(一作/曙)¶
河鸞咽鶴唳飄颻歌彎橋銷盡愁奈(一作/奈愁)何天氣駘蕩¶
雲陂陁平明花木有秋(一作/愁)意(一作/思)露濕綵盤蛛網多¶
　　酬友人¶
<pb:KR4h0140_WYG_577-5b>¶
辭榮亦素尚倦遊非夙心寧復思金籍獨此卧煙林閒¶
雲無定貌佳樹有餘陰坐久芰荷發釣闌(一作/餘)茭葦深¶
遊魚自摇漾(一作/蕩)浴鳥故浮沈唯君清露夕一為灑煩¶
襟¶
　　觀舞妓¶
朔音悲嘒管瑶踏動芳塵總袖時增怨聽破復含嚬凝¶
腰倚風軟花題照錦春朱弦固淒𦂳瓊樹亦迷人¶
　　邊笳曲(一作齊/梁體)¶
<pb:KR4h0140_WYG_577-6a>¶
朔管迎秋動雕陰(一作/音)雁來早上郡隱黃雲天山吹白¶
草嘶馬悲(一作/渡)寒磧朝陽照霜堡江南戍客心(一作/情)門¶
外芙蓉老¶
　　經西塢偶題¶
搖搖弱柳黃鸝(一作/鶯)啼芳草無情人自迷日影明滅金¶
色鯉杏花唼喋青頭雞微紅柰(一作/㮏)蔕惹蜂粉潔白芹¶
芽穿(一作/入)燕泥借問含嚬向何事昔年曾到武陵溪¶
　　金虎臺¶
<pb:KR4h0140_WYG_577-6b>¶
碧草連金虎青苔蔽石麟皓齒芳塵起纖腰玉樹春倚¶
瑟紅鉛濕分香翠黛嚬誰言奉陵寢相顧復沾巾¶
　　俠客行(一作齊/梁體)¶
欲出鴻都門隂雲蔽城闕寳劒黯如水微紅濕餘血白¶
馬夜頻驚(一作/嘶)三更霸陵雪¶
　　詠曉¶
蟲歇紗牕靜鴉散碧梧寒稍驚朝珮動猶傳清漏殘亂¶
珠凝燭淚微紅上露盤褰(一作/搴)衣復理鬢餘潤拂芝蘭¶
<pb:KR4h0140_WYG_577-7a>¶
　　芙蓉¶
刺莖澹蕩碧(一作/綠)花片參差紅吳歌秋水冷湘廟夜雲¶
空濃豓香露裏美人青(一作/清)鏡中南樓未歸客一夕練¶
塘東¶
　　勅勒歌塞北(一本無塞/北二字)¶
勅勒金憒(一作隤/一作墤)壁(一作/碧)陰山無歲華帳外風飄雪營¶
前月照沙羌兒吹玉管胡姬踏錦花却笑江南客梅落¶
不歸家¶
<pb:KR4h0140_WYG_577-7b>¶
　　邯鄲郭公詞¶
金笳悲故曲玉座積深塵言是(一作/念)邯鄲伎不見(一作/易)¶
鄴城人青苔竟埋骨紅粉自傷神唯有漳(一作/淬)河柳還¶
向舊營春¶
　　古意¶
莫莫復莫莫絲蘿緣澗壑散木無斧斤纖莖得依(一作/所)¶
託枝低浴鳥歇根靜懸泉落不慮見春遲空傷致身錯¶
　　齊宫¶
<pb:KR4h0140_WYG_577-8a>¶
白馬雜金飾言從雕輦迴粉香隨笑度鬢態伴愁來逺¶
水斜如剪青莎綠似裁所恨章華日冉冉下層臺¶
　　春日(一作齊/梁體)¶
柳岸(一作/暗)杏(一作/)花稀梅梁乳燕飛美人鸞鏡笑嘶馬¶
雁門歸楚宫雲影薄臺城心賞違從來千里恨邊色滿¶
戎(一作/戍)衣¶
　　詠春幡¶
閒庭見早梅花影為誰栽(一作/裁)碧煙隨刃落蟬鬢覺春¶
<pb:KR4h0140_WYG_577-8b>¶
來代(一作/戊)郡嘶金勒梵聲(一作/河陽)悲鏡臺玉釵風不定香¶
歩獨俳徊¶
　　陳宫詞¶
雞鳴人草草香輦出宫花妓語細腰轉馬嘶金面斜早¶
鶯隨綵仗驚雉避凝(一作/鳴)笳淅瀝湘風外紅輪映曙霞¶
　　春日野行¶
騎馬踏煙莎青春柰怨何蝶翎朝(一作/胡)粉盡鴉背夕陽¶
多柳豓欺芳帶山愁縈翠蛾别情無處説方寸是星河¶
<pb:KR4h0140_WYG_577-9a>¶
　　詠嚬(一作齊/梁體)¶
毛羽(一作/羽薄)歛愁翠黛嬌攢豓春恨容偏落淚低態定思¶
人枕上夢隨月扇邊歌遶塵玉鉤鸞不住波淺石磷磷¶
(一作白/&KR0639;&KR0639;)¶
　　中書令裴公挽歌詞二首¶
王儉風華首蕭何社稷臣丹陽布衣客蓮渚白頭人銘¶
勒燕山暮碑沈漢水春從今虚醉飽無復汙車茵¶
箭下妖星落風前殺(一本/缺)氣迴國香荀令去樓月庾公¶
<pb:KR4h0140_WYG_577-9b>¶
來玉璽終無慮金縢竟不開空嗟薦賢路芳草滿燕臺¶
　　唐莊恪太子挽歌詞二首(一本無/唐字)¶
疊鼓辭宫殿悲笳降杳㝠影離雲外日光滅火前星鄴¶
客瞻秦苑商公下漢庭依依陵樹色空繞古(一作/九)原青¶
東府虚容衛西園寄夢思鳯懸吹曲夜雞斷問安時塵¶
陌都人恨霜郊賵馬悲唯餘埋璧地煙草近丹(一作/前)墀¶
　　祕書劉尚書挽歌詞二首¶
王筆活鸞鳯謝詩生芙蓉學筵開絳帳談柄發洪鐘粉¶
<pb:KR4h0140_WYG_577-10a>¶
署見飛鵩玉山猜卧龍遺風麗(一作/洒)清韻蕭散九原松¶
麈尾近良玉鶴裘吹素絲壊陵殷浩謫春墅謝安棊京¶
口貴公子襄陽諸女兒折花兼踏月多唱栁郎詞¶
　　太子西(一無/西字)池二首(一作齊/梁體)¶
梨花雪壓枝鶯囀栁如絲嬾逐粧成曉春融夢覺遲鬢¶
輕全作影嚬淺未成睂莫信張公子窗間斷暗期¶
花紅蘭紫莖愁草雨新晴柳占三春色鶯偷百鳥聲日¶
長嫌輦重風暖覺衣輕薄暮香塵起長楊落照明¶
<pb:KR4h0140_WYG_577-10b>¶
　　西陵道士茶歌¶
乳竇濺濺通石脉綠塵愁草春江色澗花入井水味香¶
山月當人松影直仙翁白扇霜鳥翎拂壇夜讀(一作/誦)黃¶
庭經疎香皓齒有餘味更覺鶴心通杳㝠¶
　　過西堡塞北¶
淺草乾河濶叢棘廢城髙白馬犀七(一作/紋犀)首黑裘金佩¶
刀霜清徹兔目風急吹鵰毛一經何用厄日(一作/巳)暮涕¶
沾袍¶
<pb:KR4h0140_WYG_577-11a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_577-11b>¶
　¶
　¶
　¶
　¶
　¶
　¶
　¶
御定全唐詩巻五百七十七¶
