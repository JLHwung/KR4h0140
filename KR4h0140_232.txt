# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.483724
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百三十二
<pb:KR4h0140_WYG_232-1a>¶
　欽定四庫全書¶
御定全唐詩卷二百三十二¶
　　杜甫¶
　　　　太歲日(大歴三年嵗次戊申正月丙午/朔三日為戊申日乃太嵗日也)¶
　楚岸行將老巫山坐復春病多猶是客謀拙竟何人閶¶
　闔開黄道衣冠拜紫宸榮光懸日月賜與出金銀(唐制/當於)¶
　(是日/慶賀)愁寂鴛行斷參差虎穴鄰西江元下蜀北斗故臨¶
　秦散地逾髙枕生涯脫要津天邊梅栁樹相見㡬囘新¶
<pb:KR4h0140_WYG_232-1b>¶
　　　　元日示宗武¶
　汝啼吾手戰吾笑汝身長處處逢正月迢迢滯逺方飄¶
　零還柏酒(一作/葉)衰病只藜牀訓喻(一作/諭)青衿子名慙白¶
　首郎賦詩猶落筆獻夀更稱觴不見江東弟髙歌淚數¶
　行(原注第五弟豐漂/泊江左近無消息)¶
　　　　逺懷舎弟穎觀等¶
　陽翟空知處荆南近得書積年仍逺别多難不安居江¶
　漢春風起冰霜昨夜除雲天猶錯莫花萼尚蕭疎對酒¶
<pb:KR4h0140_WYG_232-2a>¶
都疑夢吟詩正憶渠舊時元日㑹鄉黨羡吾廬¶
　　　續得觀書迎就當陽居止正月中旬定出三峽¶
自汝到荆府書來數喚吾頌椒添諷詠禁火卜歡娯(一/作)¶
(呼/)舟楫因人動形骸用杖扶天旋䕫子國春近岳陽湖¶
發日排南喜傷神散北吁飛鳴還接翅行序密銜蘆俗¶
薄江山好時危草木蘇馮唐雖晩達終覬在皇都¶
　　　將別巫峽贈南卿兄瀼西果園四十畝¶
苔竹素所好萍蓬無(一作/不)定居逺遊長兒子㡬地別林¶
<pb:KR4h0140_WYG_232-2b>¶
廬雜蘂紅相對他時錦不如具舟將出峽廵圃念攜鋤¶
正月喧鶯末(一作/未)兹辰放鷁初雪籬梅可折風榭栁微¶
舒託贈卿家有因歌野興疎殘生逗(一作/逼)江漢何處狎¶
樵漁¶
　　　送大理封主簿五郎親事不合却赴通州主簿¶
　　　前閬州賢子余與主簿平章鄭氏女子垂欲納¶
　　　(一有/采字)鄭氏伯父京書至女子巳許他族親事遂¶
　　　停¶
<pb:KR4h0140_WYG_232-3a>¶
禁臠去東牀趨庭赴北堂風波空逺渉琴瑟㡬(原注/音洎)虚¶
張渥水出騏驥崐山生鳳皇兩家誠款款中道許蒼蒼¶
頗謂秦晉匹從來王謝郎青春動才調白首缺輝光玉¶
潤終孤立珠明得闇藏餘寒折花卉恨別滿江鄉¶
　　　人日兩篇(一作/二首)¶
元日到人日未有不隂時冰雪鶯難至春寒花較遲雲¶
隨白水落風振紫山悲蓬鬢稀疎久無勞比素絲¶
此日此時人共得一談一笑俗相看尊前柏葉休隨酒¶
<pb:KR4h0140_WYG_232-3b>¶
勝裏金花巧耐寒佩劒衝星聊暫拔匣琴流水自須彈¶
早春重引江湖興直道無憂行路難¶
　　　江梅¶
梅蘂臘前破梅花年後多絶知春意好(一作/早)最柰客愁¶
何雪樹元(一作/能)同色江風亦自波故園不可見巫岫鬱¶
嵯峨¶
　　　庭草¶
楚草經寒碧逢春入眼濃舊低收葉舉新掩巻牙重歩¶
<pb:KR4h0140_WYG_232-4a>¶
履宜輕過開筵得屢供看花隨節序不敢强為容¶
　　　大歴三年春白帝城放船出瞿塘峽久居䕫府¶
　　　將適江陵漂泊有詩凡四十韻¶
老向巴人裏今辭楚塞隅入舟飜不樂解纜獨長吁窄¶
轉深啼狖虚隨亂(一作/落)浴鳧石苔凌几杖空翠撲肌膚¶
疊壁排霜劔奔泉濺水珠杳冥藤上下濃澹樹榮枯神¶
女峰娟妙昭君宅有無曲留明怨惜(一作/別)夢盡失歡娯¶
擺闔盤渦沸欹斜激浪輸風雷纒地脈冰雪耀天衢鹿¶
<pb:KR4h0140_WYG_232-4b>¶
角真走(一作/趨)險狼頭(原注鹿角狼/頭俱灘名)如跋胡惡灘寧變色¶
髙卧負微軀書史全傾撓装囊半壓濡生涯臨臬兀死¶
地脫斯須不有平川決(一作/快)焉知衆壑趨乾坤霾漲海¶
雨露洗春蕪鷗鳥牽絲颺驪龍濯錦紆落霞沈綠綺殘¶
月壤金樞泥筍苞初荻沙茸出小蒲雁兒争水馬(山海/經諸)¶
(毘之水中多水馬/即江賦&KR1411;馬也)燕子逐檣烏絶島容煙霧環洲納曉¶
晡前聞辨陶牧(登樓賦北彌陶牧/陶鄉名郭外為牧)轉眄拂宜都縣郭南¶
畿好(原注路入/松滋縣)津亭北望孤勞心依憩息朗詠劃昭蘇¶
<pb:KR4h0140_WYG_232-5a>¶
意遣樂還笑衰迷賢與愚飄蕭將素髮汨没聽洪鑪丘¶
壑曾忘返文章敢自誣此生遭聖代誰分哭窮途臥疾¶
淹為客蒙恩早厠儒廷争酬造化樸直乞江湖&KR1527;澦險¶
相廹滄浪深可逾浮名尋已已嬾計却區區喜近天皇¶
寺先披古畫圖(原注此寺有晉右軍書張僧/繇畫孔子洎顔子十哲形像)應經帝子¶
渚同泣舜蒼梧朝士兼戎服君王按湛盧旄頭初俶擾¶
鶉首麗泥塗甲卒身雖貴書生道固殊出塵皆野鶴歴¶
塊匪轅駒伊吕終難降韓彭不易呼五雲髙太甲(太甲/疑六)¶
<pb:KR4h0140_WYG_232-5b>¶
(甲一星/之名)六月曠摶扶囘首黎元病争權將帥誅山林託¶
疲薾未必免﨑嶇¶
　　　巫山縣汾州唐使君十八弟宴別兼諸公攜酒¶
　　　樂相送率題小詩留於屋壁¶
臥病巴東久今年强作歸故人猶逺謫兹日倍多違接¶
宴身兼杖聽歌淚滿衣諸公不相棄擁別惜光輝¶
　　　春夜峽州田侍御長史津亭留宴(得筵/字)¶
北斗三更席西江萬里船杖藜登水榭揮翰宿春天白¶
<pb:KR4h0140_WYG_232-6a>¶
髮煩(一作/須)多酒明星惜此筵始知雲雨峽忽盡下牢邊¶
　　　泊松滋江亭¶
沙帽隨鷗鳥扁舟繫此亭江湖深更白松竹逺微(一作/還)¶
青一柱全應近髙唐莫再經今宵南極外甘作老人星¶
　　　行次古城店泛江作不揆鄙拙奉呈江陵幕府¶
　　　諸公¶
老年常道路遲日復山川白屋花開裏孤城麥秀邊濟¶
江元自闊下水不勞牽風蝶勤依槳春鷗嬾避船王門¶
<pb:KR4h0140_WYG_232-6b>¶
髙德業幕府盛才賢行色兼多病蒼茫泛愛前¶
　　　乘雨入行軍六弟宅¶
曙角凌雲罷春城帶雨長水花分塹弱巢燕得泥忙令¶
弟雄軍佐凡才汚省郎萍漂忍流涕衰颯近中堂¶
　　　宴胡侍御書堂(原注李尚書之芳鄭/祕監審同集歸字韻)¶
江湖春欲暮牆宇日猶微闇闇春(一作/書)籍滿輕輕花絮¶
飛翰林名有素墨客興無違今夜文星動吾儕醉不歸¶
　　　書堂飲既夜復邀李尚書下馬月下賦絶句¶
<pb:KR4h0140_WYG_232-7a>¶
湖水(一作/月)林風相與清殘尊下馬復同傾久判野鶴如¶
霜鬢遮莫鄰雞下五更¶
　　　上巳日徐司錄林園宴集¶
鬢毛垂領白花蘂亞枝紅欹倒衰年廢招尋令節同薄¶
(一作/蕩)衣臨積水吹面受和風有喜留攀桂無勞問轉蓬¶
　　　奉送蘇州李二十五長史丈之任¶
星坼台衡地(用張/華事)曾為人所憐公侯終必復(李是適/之之後)經¶
術昔(一作/竟)相傳食德見從事克家何妙年一毛生鳳穴¶
<pb:KR4h0140_WYG_232-7b>¶
三尺獻龍泉赤壁浮春暮姑蘇落海邊客間頭最白惆¶
悵此離筵¶
　　　暮春江陵送馬大卿公恩命追赴闕下¶
自古求忠孝名家信有之吾賢富才術此道未磷緇玉¶
府標孤映霜蹄去不疑激揚音韻徹籍甚衆多推潘陸¶
應同調孫呉亦異時北辰徵事業南紀赴恩私卿月升¶
金掌王春度玉墀熏風行應律湛露即歌詩天意髙難¶
問人情老易悲尊前江漢闊後㑹且深期¶
<pb:KR4h0140_WYG_232-8a>¶
　　　暮春陪李尚書李中丞過鄭監湖亭泛舟(得過/字韻)¶
海内文章伯湖邊意緒多玉尊移晩興桂楫帶酣歌春¶
日繁魚鳥江天足芰荷鄭莊賔客地衰白逺來過¶
　　　奉送蜀州柏二別駕將中丞命赴江陵起居衛¶
　　　尚書太夫人因示從弟行軍司馬佐(别駕乃中/丞之弟衛)¶
　　　(伯玉時為荆南節/度檢校工部尚書)¶
中丞問俗畫熊頻愛弟傳書彩鷁新遷轉五州防禦使¶
起居八座太夫人楚宫臘送荆門水白帝雲偷碧海春¶
<pb:KR4h0140_WYG_232-8b>¶
報與惠連詩不惜知吾斑鬢總如銀¶
　　　夏日楊長寧宅送崔侍御常正字入京(得深/字韻)¶
醉酒揚雄宅升堂子賤琴不堪垂老鬢還對欲分襟天¶
地西江逺星辰北斗深烏臺俯麟閣長夏白頭吟¶
　　　和江陵宋大少府暮春雨後同諸公及舎弟宴¶
　　　書齋¶
渥洼汗血種天上麒麟兒才士得神秀書齋聞爾為棣¶
華晴雨好綵服暮春宜朋酒日歡㑹老夫今始知¶
<pb:KR4h0140_WYG_232-9a>¶
　　　宇文晁尚書之甥崔彧司業之孫(中有/脫字)尚書之¶
　　　子重泛鄭監(審/)前湖¶
郊扉俗逺長幽寂野水春來更接連錦席淹留還出浦¶
葛巾欹側未迴船尊當霞綺輕初散櫂拂荷珠碎却圓¶
不但習池歸酩酊君看鄭谷去夤緣¶
　　　多病執熱奉懷李尚書(之芳/)¶
衰年正苦病侵凌首夏何須氣鬱蒸大水淼茫炎海接¶
竒峰硉兀火雲升思霑道暍黄梅雨敢望宫恩玉井冰¶
<pb:KR4h0140_WYG_232-9b>¶
不是尚書期不顧(陳遵留北部刺史飲不遣去刺史入/叩遵母曰當對尚書有期㑹乃自後)¶
(閣逸/去)山隂野(一作/夜)雪興難乘¶
　　　水宿遣興奉呈羣公¶
魯鈍仍多病逢迎逺復迷耳聾須畫字髮短不勝箆澤¶
國雖勤雨炎天竟淺泥小江還積浪弱纜且長堤歸路¶
非關北行舟却向西暮年漂泊恨今夕(一作/久客)亂離啼童¶
穉頻書札盤餐詎(一作/具)糝藜我行何到此物理直難齊¶
髙枕飜星月嚴城疊鼓鞞風號聞虎豹水宿伴鳧鷖異¶
<pb:KR4h0140_WYG_232-10a>¶
縣驚虚往同人惜解攜蹉跎長泛鷁展轉屢鳴雞嶷嶷¶
瑚璉器隂隂桃李蹊餘波期救涸費日苦輕齎支(一作/杖)¶
策門闌邃肩輿羽翮低自傷甘賤役誰愍强幽棲巨海¶
能無釣浮雲亦有梯勲庸思樹立語黙可端倪贈粟囷¶
應指登橋柱必題丹心老未折時訪武陵溪¶
　　　奉賀陽城(一作/城陽)郡王太夫人恩命加鄧國太夫¶
　　　人(原注陽城郡/王衛伯玉也)¶
衛幕銜恩重潘輿送喜頻濟時瞻上將錫號戴慈親富¶
<pb:KR4h0140_WYG_232-10b>¶
貴當如此尊榮邁等倫郡依封土舊國與大名新紫誥¶
鸞迴紙清朝燕賀人逺傳冬筍味更覺綵衣春奕葉班¶
姑史芬芳孟母鄰義方兼有訓詞翰兩如神委曲承顔¶
體鶱飛報主身可憐忠與孝雙美畫(一作/映)騏驎¶
　　　江陵望幸(肅宗上元元年置南都於荆州號江/陵府以吕諲為尹尋罷廣德元年復)¶
　　　(以衛伯玉/尹江陵)¶
雄都元壯麗望幸歘威神地利西通蜀天文北照秦風¶
煙含越鳥舟楫控呉人未枉周王駕終期漢武廵甲兵¶
<pb:KR4h0140_WYG_232-11a>¶
分聖旨居守付宗臣早發雲臺仗(一作/路)恩波起涸鱗¶
　　　江邊星月二首¶
驟雨清秋夜金波耿玉繩天河元自白江浦(一作/渚)向來¶
澄映物連珠斷緣空一鏡升餘光隐(一作/憶)更漏况乃露¶
華凝¶
江月辭風纜(一作/檻)江星别霧(一作/露)船雞鳴還曙(一作/曉)色¶
鷺浴自清(一作/晴)川歴歴竟誰種悠悠何處圓客愁殊未¶
已他夕始相鮮¶
<pb:KR4h0140_WYG_232-11b>¶
　　　舟月對驛近寺¶
更深不假燭月朗自明船金刹青楓外朱樓白水邊城¶
烏啼眇眇野鷺宿娟娟皓首江湖客鉤簾獨未眠¶
　　　舟中¶
風餐江栁下雨臥驛樓邊結纜排魚網連檣並米船今¶
朝雲細薄昨夜月清圓飄泊南庭老祇應學水仙¶
　　　遣悶¶
地闊平沙岸舟虚小洞房使塵來驛道城日避烏檣(一/作)¶
<pb:KR4h0140_WYG_232-12a>¶
(牆/)暑雨留蒸濕江風借夕凉行雲星隐見疊浪月光芒¶
螢鑒緣帷徹蛛絲罥鬢長哀筝猶凭几鳴笛竟霑裳倚¶
著(同/着)如秦贅過逢類楚狂氣衝看劔匣穎脫撫錐囊妖¶
孽關東臭兵戈隴右創時清疑武略世亂跼文場餘力¶
浮於海端憂問彼蒼百年從萬事故國耿難忘¶
　　　江陵節度陽城郡王新樓成王請嚴侍御判官¶
　　　賦七字句同作¶
樓上炎天冰雪生髙飛燕雀賀新成碧窗宿霧濛濛濕¶
<pb:KR4h0140_WYG_232-12b>¶
朱栱浮雲細細輕杖鉞褰帷瞻具美投壺散帙有餘清¶
自公多睱延參佐江漢風流萬古情¶
　　　又作此奉衛王¶
西北樓成雄楚都逺開山岳散江湖二儀清濁還髙下¶
三伏炎蒸定有無推轂㡬年唯鎮静曵裾終日盛文儒¶
白頭授簡焉能賦媿似相如為大夫¶
　　　舟(一本有/中字)出江陵南浦奉寄鄭少尹(審/)¶
更欲投何處飄然去此都形骸元土木舟檝復江湖社¶
<pb:KR4h0140_WYG_232-13a>¶
稷纒妖氣干戈送老儒百年同棄物萬國盡窮途雨洗¶
平沙静天銜闊岸紆鳴螿隨泛梗别燕赴秋菰棲託難¶
髙臥飢寒廹向隅寂寥相喣沫浩蕩報恩珠溟漲鯨波¶
動衡陽雁影徂南征問懸榻東逝想乘桴濫竊商歌聽¶
時憂卞泣誅經過憶鄭驛斟酌旅情孤¶
　　　江南逢李龜年¶
岐王(範/)宅裏尋常見崔九(原注殿中監崔滌/中書令湜之弟)堂前㡬度¶
聞正是(一作/值)江南好風景落花時節又逢君¶
<pb:KR4h0140_WYG_232-13b>¶
　　　官亭夕坐戲簡顔十少府¶
南國調寒杵西江浸日車客愁連蟋蟀亭古帶蒹葮不¶
返青絲鞚虚燒夜燭花老翁須地主細細酌流霞¶
　　　秋日荆南述懷三十韻¶
昔承推奬分媿匪挺生材遲暮宫臣忝艱危衮職陪揚¶
鑣(一作/鞭)隨日馭折檻出雲臺(首句起至此追憶與/房琯牽連罷斥事)罪戾¶
寛猶活干戈塞未開星霜𤣥鳥變身世白駒催伏枕因¶
超忽扁舟任往來九鑽巴噀火三蟄楚祠雷望帝傳應¶
<pb:KR4h0140_WYG_232-14a>¶
實昭王問不迴蛟螭深作横豺虎亂雄猜素業行已矣¶
浮名安在哉琴烏曲怨憤庭鶴舞摧頽秋雨(一作/水)漫湘¶
水(一作/竹)隂風過嶺梅苦揺求食尾常曝報恩顋結舌防¶
讒柄探腸有禍胎蒼茫歩兵哭展轉仲宣哀飢籍(入聲/一作)¶
(藉/)家家米愁徵處處杯休為貧士歎任受衆人咍得喪¶
初難識榮枯劃易該差池分組冕合沓起蒿萊不必伊¶
周地皆知(一作/登)屈宋才漢庭和異域晉史坼中台霸業¶
尋常體忠臣忌諱災羣公紛戮力聖慮窅(一作/睿)裵囘數¶
<pb:KR4h0140_WYG_232-14b>¶
見銘鍾鼎真宜法斗魁願聞鋒鏑鑄莫使棟梁摧盤石¶
圭多翦凶門轂少推垂旒資穆穆祝網但恢恢赤雀飜¶
然至黄龍詎(一作/不)假媒賢非夢傅野隐類鑿顔坯自古¶
江湖客冥心若死灰¶
　　　秋日荆南送石首薛明府辭滿告别奉寄薛尚¶
　　　書(景/仙)頌德叙懷斐然之作三十韻¶
南征為客久西候别君初嵗滿歸鳧舄秋來把雁書荆¶
門留美化姜被就離居聞道和親入(景仙出使吐蕃/同論泣陵入朝)垂¶
<pb:KR4h0140_WYG_232-15a>¶
名報國餘連枝不日並八座㡬時除往者胡星孛恭惟¶
漢網疎風塵相澒洞天地一丘墟殿瓦鴛鴦坼宫簾翡¶
翠虚鉤陳摧徼道槍櫐(長楊賦木擁/槍櫐即柵也)失儲胥文物陪廵¶
守(一作/狩)親賢病拮据公時呵䝟貐首唱却鯨魚勢愜宗¶
蕭相(原注郭/令公)材非一范雎(原注諸/名將)屍填太行道血走浚¶
儀渠滏口師仍㑹函關憤巳攄(追述景仙/守扶風事)紫微臨大角¶
皇極正乘輿賞從頻峨冕殊私(一作/恩)再直廬(原注公舊/執金吾新)¶
(授羽林前/後二將軍)豈惟髙衛霍曾是接應徐降集飜翔鳳追攀¶
<pb:KR4h0140_WYG_232-15b>¶
絶衆狙侍臣雙宋玉戰策兩穰苴鑒澈勞懸鏡荒蕪已¶
荷鋤嚮來披述作(原注石首處見公新/文一巻巻一作通)重此憶吹嘘白¶
髮甘凋喪青雲亦巻舒經綸功不朽䟦渉體何如(原注/公頃)¶
(奉使和蕃/已見上)應訝耽湖橘常餐占野蔬十年嬰藥餌萬里¶
狎樵漁揚子淹投閣鄒生惜曵裾但驚飛熠燿不記改¶
蟾蜍煙雨封巫峽江淮略孟諸湯池雖險固遼海尚填¶
淤努力輸肝膽休煩獨起予¶
　　　哭李尚書(之芳/)¶
<pb:KR4h0140_WYG_232-16a>¶
漳濵與蒿里逝水竟同年欲挂(一作/把)留徐劔猶迴憶戴¶
船相知成白首此别間黄泉風雨嗟何及江湖涕泫然¶
修文將管輅奉使失張騫史閣行人在詩家秀句傳客¶
亭鞍馬絶旅櫬網蟲懸復魄(一作/塊)昭丘逺歸魂素滻偏¶
樵蘇封葬地喉舌罷朝天秋色凋春草王孫若箇邊¶
　　　重題¶
涕泗不能收哭君余(一作/餘)白頭兒童相識(一作/顧)盡宇宙¶
此生浮江雨銘旌濕湖風井徑秋還瞻魏太子賔客減¶
<pb:KR4h0140_WYG_232-16b>¶
應劉(原注公歴禮部尚/書薨於太子賔客)¶
　　　獨坐¶
悲愁(一作/秋)囘白首倚杖背孤城江斂洲渚出天虚風物¶
清滄溟服(一作/恨)衰謝朱紱負平生仰羡黄昏鳥投林羽¶
翮輕¶
　　　暮歸¶
霜黄碧梧白鶴棲城上擊柝復烏啼客子入門月皎皎¶
誰家𢷬練風淒淒南渡桂水闕舟檝北歸秦(一作/洛)川多¶
<pb:KR4h0140_WYG_232-17a>¶
鼓鞞年過半百不稱意明日看雲還杖藜¶
　　　移居公安敬贈衛大郎(鈞/)¶
衛侯不易得余病汝知之雅量涵髙逺清襟照等夷平¶
生感意氣少小愛文辭河海由來合風雲若有期形容¶
勞宇宙質樸謝軒墀自古幽人泣流年壯士悲水煙通¶
徑草秋露接園葵入邑豺狼鬬傷弓鳥雀飢白頭供宴¶
語烏几伴棲遲交態遭輕薄今朝豁所思¶
　　　公安送韋二少府匡贊¶
<pb:KR4h0140_WYG_232-17b>¶
逍遥公(後周韋敻號逍遥公/唐嗣立號小逍遥公)後世多賢送爾維舟惜此¶
筵念我能書(一作/常能)數字至將詩不必萬人傳時危兵甲¶
黄塵裏日短江湖白髮前古往今來皆涕淚斷腸分手¶
各風煙¶
　　　贈虞十五司馬¶
逺師虞祕監今喜識𤣥孫形像丹青逼家聲器宇存淒¶
凉憐筆勢浩蕩問詞源爽氣金天豁清談玉露繁佇鳴¶
南岳鳳欲化北溟鯤交態知浮俗儒流不異門過逢聨¶
<pb:KR4h0140_WYG_232-18a>¶
客位日夜倒芳尊沙岸風吹葉雲江月上軒百年嗟已¶
半四座敢辭喧書籍終相與青山隔故園¶
　　　公安縣懷古¶
野曠吕蒙營(蒙封孱陵/侯即此地)江深劉備城(備奔呉孫權推為/左將軍居此時人)¶
(呼為左公/故名公安)寒天催日短風浪與雲平灑落君臣契飛騰¶
戰伐名維舟倚前浦長嘯一含情¶
　　　公安送李二十九弟晉肅入蜀余下沔鄂¶
正解柴桑纜仍看蜀道行檣烏相背發塞雁一行鳴南¶
<pb:KR4h0140_WYG_232-18b>¶
紀連銅柱西江接錦城憑將百錢卜飄泊問君平¶
　　　宴王使君宅題二首¶
漢主追韓信蒼生起謝安吾徒自漂泊世事各艱難逆¶
旅招邀近他鄉思(一作/意)緒寛不材甘朽質髙臥豈泥蟠¶
泛愛容霜髮(一作/鬢)留歡卜夜閒(一作闌一/作上夜關)自吟詩送老¶
相勸酒開顔戎馬今何地鄉園獨舊(一作/在)山江湖墮清¶
月酩酊任扶還¶
　　　留别公安太易沙門¶
<pb:KR4h0140_WYG_232-19a>¶
　隐居欲就廬山逺麗藻初逢休上人數問舟航留製作¶
　長開篋笥擬心神沙村白雪仍含凍江縣紅梅已放春¶
　先蹋爐峰置蘭若徐飛錫杖出風塵¶
　¶
　¶
　¶
　¶
　¶
<pb:KR4h0140_WYG_232-19b>¶
　¶
　¶
　¶
　¶
　¶
　¶
　¶
御定全唐詩卷二百三十二¶
