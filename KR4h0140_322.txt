# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.014998
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百二十二
<pb:KR4h0140_WYG_322-1a>¶
　欽定四庫全書¶
御定全唐詩巻三百二十二¶
　　權徳輿¶
　　　　伏䝉十六叔寄示喜慶感懐三十韻因獻之¶
　受氏自有殷樹功緬前秦圭田接土宇侯籍相紛綸(十/二)¶
　(代祖秦僕射安丘敬公事具十六國春秋及晉書八代/祖周宜昌公七代祖隋鄜城公六代祖皇朝封平凉公)¶
　(皆以勲庸而/受爵土也)道義集天爵菁華極人文握蘭中臺並折¶
　桂東堂春(五代伯祖屯田郎中府君叔祖水部貟外郎/府君同登省闥事具南宫故事曾王父成都)¶
<pb:KR4h0140_WYG_322-1b>¶
　(府君曾祖叔梓州府君長安府君同/以進士居甲科載在登科記之内也)祖徳蹈前哲家風¶
　播清芬(王父古羽林録事府君與席文公建侯友善又/與蘇司業源明包著作融為文章之友唱酬往)¶
　(復各有/文集)先公秉明義大節逢艱屯獨立挺忠孝至誠感¶
　神人命書備追錫跡逺道不伸小生諒無似積慶遭昌¶
　辰九年西掖忝五轉南宫頻司理因曠職曲臺仍禮神¶
　愧非夔龍姿忽佐堯舜君内惟負且乗徒以弱似仁豈¶
　足議大政所憂玷彛倫叔父貞素履含章窮典墳百氏¶
　若珠貫九流皆翬分黄鍾藴聲調白玉那緇磷清論坐¶
<pb:KR4h0140_WYG_322-2a>¶
虚室長謡宜幅巾開闗接人(一作/仁)祠支䇿無俗賔種杏¶
當暑熱烹茶含露新井徑交碧蘚軒窻棲白雲飛沈禽¶
魚樂芬馥蘭桂薰經術𢎞義訓息男茂嘉聞筮仕就色¶
飬宴居忘食貧四方有翹車上國有蒲輪行當反招隐¶
豈得常退身秦吳路杳杳朔海望沄沄侍坐馳夢寐結¶
懐積昏昕發函捧新詩慈誨情殷勤省躬日三復拜首¶
書諸紳¶
　　　酬李二十二兄主簿馬跡山見寄(并序/)¶
<pb:KR4h0140_WYG_322-2b>¶
　　族内兄暢純静而深直方而文與予同偶居丹陽¶
　　丹陽郭北四十里所有馬跡山山有竒峰怪石且¶
　　多昔賢真仙之所游踐方外士殷渙然通易經老¶
　　嚴之㫖居於山下從舅原均探異好古亦往来棲¶
　　息其間貞元元年兄以典挍祕書調補江陵松滋¶
　　主簿以地逺不就職予以環衛冗秩罷漕輓從事¶
　　且乆家居食貧里巷相接其明年兄命駕遊此山¶
　　予以疾故不克偕往既而猥辱鍾陵檄召兄自山¶
<pb:KR4h0140_WYG_322-3a>¶
　　中以詩一首見貽理精詞達清滌心府三復其文¶
　　如至山下終篇則戲以出處之跡見誚故予復之¶
　　於此章仍加六十字以就全數¶
杳杳塵外想悠悠區中縁如何戰未勝曾是教所牽逺¶
郊有靈峯夙昔棲真仙鸞聲去巳乆馬跡空依然丹崖¶
轉初旭碧落凝秋煙松風共蕭颯蘿月想嬋娟内兄藴¶
遐心嘉遯性所便不能棲枳棘且復探雲泉中有𠖇寂¶
人閒讀逍遥篇聫袂共支策摳衣嘗絶編徐行石上苔¶
<pb:KR4h0140_WYG_322-3b>¶
静韻風中弦煙霞濕儒服日月生寥天新詩来起予璀¶
璨六義全能盡含寫意轉令山水鮮若聞笙鶴聲宛在¶
耳目前登攀阻心賞愁絶空懐賢出處豈異途心冥即¶
真筌蹔從西府檄終卧東菑田不嫌予歩蹇但恐君行¶
羶如能固曠懐谷口期窮年¶
　　　酬陸四十楚源春夜宿虎丘山對月寄梁四敬¶
　　　之兼見貽之作¶
東風變薊薄時景日妍和更想千峯夜浩然幽意多蕙¶
<pb:KR4h0140_WYG_322-4a>¶
香襲閒趾松露泫喬柯潭影漾霞月石牀封薜蘿夫君¶
非嵗時巳負青𠖇姿龍虎一門盛淵雲四海推駸駸歩¶
騕褭婉婉翥長離懸圃盡瓊樹家林輕桂枝聲榮徒外¶
奬恬淡方自適逸氣凌顥清仁祠訪金碧芉眠瑶草秀¶
斷續雲竇滴芳訊發幽緘新詩比良覿故人石渠署羙¶
價滿中朝落落杉松直芬芬蘭杜飄雄詞鼓溟海曠達¶
豁煙霄營道幸同術論心皆後凋循環伐木詠緬邈招¶
隐情慙兹擁腫才愛彼潺湲清拘牽尚多故夢想何由¶
<pb:KR4h0140_WYG_322-4b>¶
并終結方外期不待華髪生¶
　　　酬穆七侍郎早登使院西樓感懐¶
耿耿宵欲半振衣庭户前浩歌撫長劍臨風泛清弦晴¶
霜麗寒蕪㣲月露碧鮮杉梧韻幽籟河漢明秋天良夜¶
雖可翫沈憂逾浩然樓中遲啟明林際揮宿煙晨風響¶
鐘鼓曙色映山川㴞㴞天外(一作/大江)駛杲杲朝日懸因窮¶
西南永得見天地全動植相糺紛車從競喧闐鱣鮪躍¶
洪流&KR0874;麚倚荒阡嗈嗈白雲鴈嘒嘒清露蟬一氣鼓萬¶
<pb:KR4h0140_WYG_322-5a>¶
殊晦眀相推遷羲和無停鞅不得常少年當令志氣神¶
及此鬢髪𤣥豈唯十六族今古稱其賢夫君才氣雄振¶
藻何翩翩詩輕沈隐侯賦擬王仲宣小鳥搶榆枋大鵬¶
激三千與君期晩嵗方結林棲縁¶
　　　奉和李大夫題鄭評事江樓¶
達士無外累隐几依南郭茅棟上江開布帆當砌落支¶
頤散華髪欹枕曝靈藥入鳥不亂行觀魚還自樂何時¶
金馬詔早嵗建安作往事盡筌蹄虚懐寄杯杓邦君駐¶
<pb:KR4h0140_WYG_322-5b>¶
千騎清論時間酌憑檻出煙埃振衣向寥廓心源齊彼¶
是人境勝巖壑何必栖𠖇冥然為(一作/後)避矰繳¶
　　　春遊茅山酬杜評事見寄¶
喜得賞心處春山豈計程連溪芳草合半嶺白雲晴絶¶
澗潄(一作/飲)冰碧仙壇挹顥清懐君在人境不共此時情¶
　　　和韓侍御白髪¶
白髪今朝見虚齋曉鏡清乍分霜簡色微映鐵冠生幕¶
下多能事周行挹令名流年未可嘆正遇太階平¶
<pb:KR4h0140_WYG_322-6a>¶
　　　和邵端公醉後寄于諫議之作¶
莫羡簷前栁春風獨早歸陽和次第發桃李更芳菲¶
　　　和李大夫西山祈雨因感張曲江故事十韻¶
亞相冠貂蟬分憂統十聫火星當永日雲漢倬炎天齋¶
禱期靈貺精誠契昔賢中宵出騶馭清夜(一作/旭)旅牲牷¶
觸日(一作/石)㸔初起隨車應物先雷音生絶巘雨足晦平¶
阡瀟灑四𠖇合空濛萬頃連歌謡諠澤國稼穡徧原田¶
故事三台盛新文六義全作霖應自此天下待豐年¶
<pb:KR4h0140_WYG_322-6b>¶
　　　同陸太祝鴻漸崔法曹載華見蕭侍御留後說¶
　　　得衛撫州報推事使張侍御却逥前刺史戴貟¶
　　　外無事喜而有作三首¶
專城書素至留臺忽報張綱攬轡迴共看昨日蠅飛處¶
併是今朝鵲喜来¶
鶴髪州民擁使車人人自說受恩初如今天下無寃氣¶
乞為邦君雪謗書¶
衆人哺啜喜君醒渭水由来不雜涇遮莫雪霜撩亂下¶
<pb:KR4h0140_WYG_322-7a>¶
松枝竹葉自青青¶
　　　荅韋秀才寄一首¶
中峯雲暗雨霏霏水漲花塘未得歸心憶瓊枝望不見¶
幾廽虚濕薜蘿衣¶
　　　户部王曹長楊考功崔刑部二院長並同鍾陵¶
　　　使府之舊因以寄贈又陪郎署喜甚常僚因書¶
　　　所懐且叙所知(一作/前好)¶
忽驚西江侣共作南宫郎宿昔芝蘭室今兹鴛鷺行子¶
<pb:KR4h0140_WYG_322-7b>¶
猷羙風味左户推公器含毫白雪飛出匣青萍利子雲¶
嘗燕居作賦似相如閒成考課奏别貢賢良(一作/能)書子¶
玉諒貞實持刑慎丹筆秋天鴻鵠姿晚嵗松筠質伊予¶
誠薄才何幸復趨陪偶来塵右掖空此憶中䑓時節東¶
流駛悲歡追往事待月登庾樓排雲上蕭寺盍簮蓮府¶
讌落㡌龍沙醉極浦送風帆靈山眺煙翠觧頤通善謔¶
喻指窮精義搦管或飛章分曹時按吏雨散與蓬飄秦¶
吳兩寂寥方期全擁腫豈望躡扶揺夜直分三署晨趨¶
<pb:KR4h0140_WYG_322-8a>¶
共九霄外庭時接武廣陌更連鑣北極星辰拱南薰氣¶
序調欣随衆君子並立聖明朝¶
　　　貢院對雪以絶句代八行奉寄崔閣老¶
寓宿春闈嵗欲除嚴風宻雪絶雙魚思君獨歩西垣裏¶
日日含香草詔書¶
　　　初秋月夜中書宿直因呈楊閣老¶
欹枕直廬暇風蟬迎早秋沈沈玉堂夕皎皎金波流對¶
掌喜新命分曹諧舊遊相思翫華彩因感庾公樓¶
<pb:KR4h0140_WYG_322-8b>¶
　　　唐開州文編逺寄新賦累惠良藥咏嘆仰佩不¶
　　　覺斐然走筆代書聊書還荅¶
風雨竦庭柯端憂坐空堂多病時節換所思道里長故¶
人朱兩轓出自尚書郎下車今幾時理行逺芬芳瓊瑶¶
覽良訊芣苢滿素囊結根在貴州蠲疾傳古方探擷當¶
五月慇懃逾八行深情婉如此善祝何可忘復有金玉¶
音煥如龍鳳章一聞靈洞説若覩羣仙翔三清飛慶霄¶
百汰成雄鋩體物信無對灑心願相將昔年同旅食終¶
<pb:KR4h0140_WYG_322-9a>¶
日窺文房春風眺蕪城秋水渡栁楊君為太史氏弱質¶
羈楚鄉今来忝司諫千騎遥相望歸雲夕鱗鱗圎魄夜¶
蒼蒼逺思結鈴閣何人交羽觴佇見徵潁川無為薄淮¶
陽政成看再入列侍爐煙傍¶
　　　待漏假寐夢歸江東舊居(一下有因寄恵闍黎/茅處士時徳輿秉政)¶
　　　(未果/㑹也)¶
十年江浦卧郊園閒夜分明結夢魂舎下烟蘿通古寺¶
湖中雲雨到前軒南宗長老知心法東郭先生識化源¶
<pb:KR4h0140_WYG_322-9b>¶
覺後忽聞清漏曉又随簪珮入君門¶
　　　祗命赴京途次淮口因書所懐¶
弱植素寡偶趨時非所任感恩再登龍求友皆斷金彪¶
炳覩竒采淒鏘聞雅音適欣佳期接遽嘆離思侵靡靡¶
遵逺道忡忡勞寸心難成獨酌謡空奏伐木吟泬寥清¶
冬時蕭索白晝隂交歡諒如昨滯念紛在今因風試矯¶
翼倦飛㑹歸林向晚清淮駛囬首楚雲深¶
　　　省中春晩忽憶江南舊居戲書所懐因寄兩浙¶
<pb:KR4h0140_WYG_322-10a>¶
　　　親故雜言¶
前年冠獬豸戎府隨賔介去年簮進賢贊導法宫前今¶
兹戴武弁謬列金門彦問我何所能頭冠忽三變野性¶
慣疎□晨趨興暮還花時限清禁霽後愛南山晩景支¶
頤對尊酒舊遊憶在江湖乆庾樓栁寺共開襟楓岸煙¶
塘幾攜手結廬常占練湖春猶寄藜牀與幅巾疲羸只¶
欲思三徑戅直那堪備七人更想東南多竹箭懸圃琅¶
玕共葱蒨裁書且附雙鯉魚偏恨相思未相見¶
<pb:KR4h0140_WYG_322-10b>¶
　　　寄李衡州(時所居即/衡州宅)¶
片石叢花畫不如庇身三逕豈吾廬主人千騎東方逺¶
唯望衡陽鴈足書¶
　　　寄臨海郡崔穉璋¶
美酒歩兵厨古人嘗宦遊赤城臨海嶠君子今督郵吏¶
隐豐暇日琴壺共冥捜新詩寒玉韻曠思孤雲秋志士¶
誠勇退鄙夫自包羞終當就知巳莫戀潺湲流¶
　　　李韶州著書常論釋氏之理貴州有能公遺跡¶
<pb:KR4h0140_WYG_322-11a>¶
　　　詩以問之¶
常日區中暇時聞象外言曹溪有宗㫖一為勘心源¶
　　　馬上贈虚公¶
馬足早塵深飄纓又滿襟吾師有甘露為洗此時心¶
　　　郴州換印緘遣之際率成三韻因寄李二兄貟¶
　　　外使君¶
緘題桂陽印持寄朗陵兄刺舉官猶屈風謡政巳成行¶
看換龜紐(一作/組)奏最謁承明¶
<pb:KR4h0140_WYG_322-11b>¶
　　　早發杭州泛富春江寄陸三十一公佐(一作/祐)¶
候曉起徒馭春江多好風白波連青雲蕩漾晨光中四¶
望浩無際沈憂將此同未離奔走途但恐成悲翁俯見¶
(一作/視)觸餌鱗仰目淩霄鴻纓塵日已厚心累何時空區¶
區(一作/泛泛)此人世所向皆樊籠唯應杯中物醒醉為窮通¶
故人懸圃姿瓊樹紛青葱終當此山去共結蘭桂叢¶
　　　寄侍御從舅(初免職歸山東一作侍御從/勇初免職歸東山寄以詩)¶
靡靡南軒蕙迎風轉芳滋落落幽澗松百尺無附枝世¶
<pb:KR4h0140_WYG_322-12a>¶
物自多故達人心不覊偶陳幕中畫未(一作/永)負林間期¶
感恩從慰薦循性難縶維野鶴無俗質孤雲多異姿清¶
冷松露泫照灼巖花遲終當稅塵駕来就東山嬉¶
　　　湖上晩眺呈惠上人¶
湖上煙景好鳥飛雲自還幸因居止近日覺性情閑獨¶
酌乍臨水清機常見山此時何所憶浄(一作/法)侣話𤣥闗¶
　　　新秋月夜(一作/下)寄故人¶
客心宜静夜月色澹新秋影落三湘水詩傳八詠樓何¶
<pb:KR4h0140_WYG_322-12b>¶
窮對酒望幾處捲簾愁若問相思意隨君萬里遊¶
　　　自揚子歸丹陽初遂閒居聊呈惠公¶
移疾喜無事巻簾松竹寒稍知名是累日與静相歡蹇¶
淺逢機少迂疎應物難只思閑夜月共向沃州㸔¶
　　　月夜過靈徹上人房因贈¶
此身㑹逐白雲去未洗塵纓還自傷今夜幸逢清浄境¶
滿庭秋月對支郎¶
　　　戲贈張鍊師¶
<pb:KR4h0140_WYG_322-13a>¶
月帔飄颻摘杏花相邀洞口勸流霞半酣乍奏雲和曲¶
疑是龜山阿母家¶
　　　戲贈天竺靈隐二寺寺主¶
石路泉流兩寺分尋常鐘磬隔山聞山僧半在中峯住¶
共占青巒與白雲¶
　　　贈廣通上人¶
身隨猨鳥在深山早有詩名到世間客至上方留盥潄¶
龍泓洞水晝潺潺¶
<pb:KR4h0140_WYG_322-13b>¶
　　　贈老將¶
白草黄雲塞上秋曾隨驃騎出并州轆轤劍折虬鬚白¶
轉戰功多獨不侯¶
　　　戲贈表兄崔秀才¶
何事年年戀隐淪成名須遣及青春明時早獻甘泉去¶
若待公車却悞人¶
　　　醉後戯贈蘇九翛(蘇常好讀元魯山文時/或勸入闗者故戲及之)¶
白首書窻成鉅儒不知簪組徧屠沽勸君莫問長安路¶
<pb:KR4h0140_WYG_322-14a>¶
　且讀魯山于蒍于(于蒍于徳秀/所為歌也)¶
　¶
　¶
　¶
　¶
　¶
　¶
　¶
<pb:KR4h0140_WYG_322-14b>¶
　¶
　¶
　¶
　¶
　¶
　¶
　¶
御定全唐詩巻三百二十二¶
