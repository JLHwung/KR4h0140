# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:07.198192
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百四十四
<pb:KR4h0140_WYG_844-1a>¶
　欽定四庫全書¶
御定全唐詩巻八百四十四¶
　　齊已¶
　　　　題東林十八賢真堂¶
　白藕花前舊影堂劉雷風骨畫龍章共輕天子諸侯貴¶
　同愛吾師一法長陶令醉多招不得謝公心亂入無方¶
　何人到此思髙躅嵐㸃苔痕滿粉墻(謝靈運欲入社逺/大師以其心亂不)¶
　(納/)¶
<pb:KR4h0140_WYG_844-1b>¶
　　　　題南岳般若寺¶
　諸峯翠少中峯翠五寺名髙此寺名石路險盤嵐靄&KR0632;¶
　僧窗髙倚泬寥明凌空殿閣由天設遍地杉松是自生¶
　更有上方難上處紫苔紅蘚遶峥嶸¶
　　　　寄廬岳僧¶
　一聞飛錫别區中深入西南瀑布峰天際雪埋千片石¶
　洞門(一作/前)氷折幾株松煙霞明媚棲心地苔蘚縈紆出¶
　世蹤莫問江邉舊居寺火燒兵刼斷秋鐘¶
<pb:KR4h0140_WYG_844-2a>¶
　　　遊谷山寺¶
城裏尋常見碧稜水邉朝暮送歸僧數峰雲脚垂平地¶
一徑松聲徹上層寒澗不生浮世物隂崖猶積去年氷¶
此身有底難抛事時復攜笻信歩登¶
　　　楚寺寒夜作¶
寒爐局促坐成勞暗淡燈光照二毛水寺閑来僧寂寂¶
雪風吹去雁嗷嗷江山積疊歸程逺魂夢穿沿過處髙¶
畢竟忘言是吾道袈裟不稱揖蕭曹¶
<pb:KR4h0140_WYG_844-2b>¶
　　　送泰禪師歸南岳¶
石龕閑鏁白猨邉歸去程途(一作/途程)半在&KR0657;林簇曉霜離¶
水寺路穿新燒入山泉已尋嵐壁臨空盡却㸔星辰向¶
地懸有興寄題紅葉上不妨收拾别為編¶
　　　山中寄凝宻大師兄弟¶
一爐薪盡室空然萬象何妨在眼前時有興来還覓句¶
已無心去即安禪山門影落秋風樹水國光凝夕照天¶
借問荀家兄弟内八龍頭角讓誰先¶
<pb:KR4h0140_WYG_844-3a>¶
　　　海棠花¶
繁於桃李盛於梅寒食旬前社後開半月暄和留艶態¶
兩時風雨免傷摧人憐格異詩重賦蜨戀香多夜更来¶
猶得殘紅向春暮牡丹相繼發池臺¶
　　　題贈湘西龍安寺利禪師¶
頭白已無行脚念自開荒寺住煙蘿門前路到瀟湘盡¶
石上雲歸岳麓多南祖衣盂曽禮謁東林泉月舊經過¶
閑来松外看城郭一片紅塵隔逝波¶
<pb:KR4h0140_WYG_844-3b>¶
　　　寄文浩百法(間欲擁/毳参禅)¶
當時六祖在黄梅五百人中眼獨開入室偈聞傳絶唱¶
昇堂客謾恃多才鐵牛無用成真角石女能生是聖胎¶
聞說欲抛經論去莫教惆悵却空迴¶
　　　謝人寄新詩集¶
所聞新事即戈矛欲去終疑是暗投逺客寄言還有在¶
此門将謂總無休千篇著述誠難得一字知音不易求¶
時入思量向何處月圎孤凭水邉樓¶
<pb:KR4h0140_WYG_844-4a>¶
　　　謝元願上人逺寄檀溪集¶
白首蕭條居漢浦清吟編集號檀溪有人收拾應如玉¶
無主知音只似&KR0378;入理半同黄葉句遣懐多擬碧雲題¶
猶能為我相思在千里封来夢澤西¶
　　　寄道林寺諸友¶
吟興終依異境長舊遊時入静思量江聲裏過東西寺¶
樹影中行上下方春色濕僧巾屨膩松花沾鶴骨毛香¶
老来何計重歸去千里重湖浪渺茫¶
<pb:KR4h0140_WYG_844-4b>¶
　　　贈智滿三蔵¶
灌頂清涼一滴通大毗盧蔵遍虚空欲飛薝蔔花無盡¶
須待陁羅尼有功金杵力摧魔界黒水精光透夜燈紅¶
可堪東獻明天子命服新酬贊國風¶
　　　謝王先軰湘中迴恵示巻軸¶
少小即懐風雅情獨能遺象琢淳精不敎霜雪侵𤣥鬢¶
便向雲霄換好名攜去湘江聞鼓瑟袖来緱嶺伴吹笙¶
多君百首貽衰颯留把吟行訪竺卿¶
<pb:KR4h0140_WYG_844-5a>¶
　　　荆渚寄懐西蜀無染大師兄¶
大溈心付白崖前寳月分輝照蜀天聖主降情延北内¶
諸侯稽首問南禪清秋不動驪龍海紅日無私㒺象川¶
欲聴吾宗舊山說地邊身老楚江邊¶
　　　謝武陵徐廵官逺寄五七字詩集¶
五字才将七字争為君聊敢試懸衡鼎湖菡萏揺金影¶
蓬島鸞皇舞翠聲還是靈龜巢得稳要須仙子駕方行¶
兩邊珍重遥相恵何夕燈前盡此情¶
<pb:KR4h0140_WYG_844-5b>¶
　　　重宿舊房與愚上人静話¶
曽此棲心過十冬今来瀟灑属生公檀欒舊植青添翠¶
菡萏新栽白換紅北面城臨燈影合西鄰壁近講聲通¶
不知門下趨筵士何似當時石解空¶
　　　謝南平王賜山雞¶
五色文章類彩鸞楚人羅得半摧殘金籠莫恨傷冠幘¶
玉粒須慙剪羽翰孤立影危丹檻裏雙棲伴在白雲端¶
上台愛育通幽細却放溪山去不難¶
<pb:KR4h0140_WYG_844-6a>¶
　　　荆門病中雨後書懐寄幕中知已¶
病根翻作憶山勞一雨聊堪浣鬰陶心白未能忘水月¶
眼青獨得見秋毫蟬聲晚簇枝枝急雲影晴分片片髙¶
還憶赤松兄弟否别来應見鶴衣毛¶
　　　宿江寺¶
島僧留宿慰衰顔舊住何妨老未還身共錫聲離鳥外¶
跡同雲影過人間曽無夢入朝天路憶有詩題隔海山¶
珍重来晨渡江去九華青裏扣松闗¶
<pb:KR4h0140_WYG_844-6b>¶
　　　謝貫㣲上人寄示古風今體四軸¶
四軸騷詞書八行捧吟肌骨遍清凉謾求龍樹能醫眼¶
休問圗澄學洗腸今體盡搜初剖判古風淳鑿未𤣥黄¶
不知誰肯降文陣闇㸃旌旗敵子房¶
　　　荆州貫休大師舊房¶
疎篁抽笋栁垂隂舊是休公種境(一作/此)吟入貢文儒来¶
請益出官卿相駐過尋右軍書畫神傳髄康樂文章夢¶
授心銷得青城千嶂下白蓮標塔帝恩深¶
<pb:KR4h0140_WYG_844-7a>¶
　　　寄谷山長老¶
遊遍名山祖遍尋却来塵世渾光隂肯将的的吾師意¶
擬付茫茫弟子心豈有虚空遮道眼不妨文字問知音¶
滄浪萬頃三更月天上何如水底深¶
　　　寄黄暉處士¶
蒙氏藝傳黄氏子獨聞相繼得名髙鋒鋩妙奪金雞距¶
纎利精分玉兎毫濡染只應親賦詠風流不稱近方刀¶
何妨寄我臨池興忍使江淹役夢勞¶
<pb:KR4h0140_WYG_844-7b>¶
　　　荆門勉懐寄道林寺諸友¶
榮枯得失理昭然誰斆離騷更問天生下便知真夢幻¶
老来何必歎流年清風不變詩應在明月無蹤道可傳¶
珍重匡廬沃洲主拂衣抛却好林泉¶
　　　荅崔校書¶
雪色衫衣絶㸃塵明知富貴是浮雲不随喧滑迷真性¶
何用潺湲洗汚聞北闕㑹抛紅駊騀東林社憶白氛氲¶
清吟有興頻相示欲得多慚蠧蝕文¶
<pb:KR4h0140_WYG_844-8a>¶
　　　乞櫻桃¶
去年曽賦此花詩幾聴南園爛熟時嚼破紅香堪換骨¶
摘殘丹顆欲燒枝流鶯偷啄心應醉行客潛窺眼亦癡¶
聞說張筵就珠樹任從攀折半離披¶
　　　寄南雅上人¶
曽得音書慰暮年相思多故信難傳清吟何處題紅葉¶
舊社空懐堕白蓮山水本同真趣向侯門剛有薄因縁¶
他時不得君招隐㑹逐南歸楚客&KR0657;¶
<pb:KR4h0140_WYG_844-8b>¶
　　　寄歐陽侍郎(時在嘉/州饋遺)¶
又聞繁總在嘉州職重身閒倚寺樓大象影和山面落¶
兩江聲合郡前流棋輕國手知難敵詩是天才肯易酬¶
畢竟男兒自髙逹從来心不是悠悠¶
　　　與崔校書静話言懐¶
同年生在咸通裏事佛為儒趣盡髙我性已甘披祖衲¶
君心猶待脫藍袍霜髭曉幾臨銅鏡雪鬢寒疎落剃刀¶
出世朝天俱未得不妨還徃有風騷¶
<pb:KR4h0140_WYG_844-9a>¶
　　　謝人恵拄杖¶
卭州靈境産修篁九節材應表九陽造化已能分尺度¶
保持争合與尋常幽林剪破清秋影髙手攜来緑玉光¶
深謝魯儒憐潦倒欲教撐拄遶禪牀¶
　　　謝秦府推官寄丹臺集¶
秦王手筆序丹臺不錯褒揚㝡上才鳳闕幾傳為匠石¶
龍門曾用振風雷錢郎未竭精華去元白終存作者来¶
兩軸蚌胎驪頷耀枉臨禪室伴寒灰¶
<pb:KR4h0140_WYG_844-9b>¶
　　　題畫鷺鷥兼簡孫郎中¶
曽向滄江看不真却因圗畫見精神何妨金粉資髙格¶
不用丹青㸃此身蒲葉岸長堪映帶荻花叢晚好相親¶
思量畫得勝籠得野性由来不戀人¶
　　　賀行軍太傅得白氏東林集¶
樂天歌詠有遺編留在東林伴白蓮百尺典墳随䘮亂¶
一家風雅獨完全常聞荆渚通侯論果遂吳都使者傳¶
仰賀斯文歸朗鑒永資聲政入薰絃¶
<pb:KR4h0140_WYG_844-10a>¶
　　　韶陽㣲公¶
曲江晴影石千株吾子思歸夢斷初有信北来山疊疊¶
無言南去雨疎疎祖師門接園林路丞相家同井邑居¶
閒野老僧留得否相招多是秀才書¶
　　　将之匡岳過尋陽¶
㠶過尋陽晚霽開西風北雁似相催大都浪後青堆没¶
五老雲中翠疊来此路便堪歸水石何門更合向塵埃¶
逺公林下蓮池畔箇箇髙人盡有才¶
<pb:KR4h0140_WYG_844-10b>¶
　　　寄湘幕王重書記¶
抛擲浟江舊釣磯日參籌畫廢吟詩可能有事闗心後¶
得似無人識面時官好近聞加茜服藥靈曽說換霜髭¶
髙才直氣平生志除却從游即不知¶
　　　宿沈彬進士書院¶
相期只為話篇章踏雪曽来宿此房喧&KR0632;盡消城漏滴¶
窗扉初掩岳茶香舊山春暖生薇蕨大國塵昏懼殺傷¶
應有太平時節在寒宵未卧共思量¶
<pb:KR4h0140_WYG_844-11a>¶
　　　静院¶
花院相重㸃破苔誰心肯此話心灰好風時傍疎篁起¶
幽鳥晚從何處来筆硯興狂師沈謝香燈魂斷憶宗雷¶
浮生已問空王了箭急光隂一任催¶
　　　送白處士遊峩嵋¶
閒身誰道是羈遊西指峩嵋碧頂頭琴鶴幾程随客棹¶
風霜何處宿龍湫尋僧石磴臨天井斸藥秋崖倒瀑流¶
莫為寰瀛多事在客星相逐不迴休¶
<pb:KR4h0140_WYG_844-11b>¶
　　　寄顧蟾處士(好於/山水)¶
久聞為客過蒼梧休說攜家歸鏡湖山水顛狂應盡在¶
鬚毛凋落免貧無和僧搶入雲中峭帶鶴驅成澗底孤¶
春醉醒来有餘興因人乞與武陵圗¶
　　　懐金陵知舊¶
海門相别住荆門六度秋光兩鬢根萬象到心難盖口¶
一生無事可傷魂石頭城外青山疊北固窗前白浪翻¶
盡是共游題版處有誰惆悵拂苔痕¶
<pb:KR4h0140_WYG_844-12a>¶
　　　喜得自牧上人書¶
吳都使者泛驚濤靈一傳書慰毳袍别興偶随雲水逺¶
知音本自國風髙身依閒淡中銷日髪向清涼處落刀¶
聞著括嚢新集了擬教誰與序離騷¶
　　　驚秋¶
曉窗驚覺向秋風萬里心凝淡蕩中池影碎飜紅菡萏¶
井聲乾落緑梧桐破除閒事渾歸道銷耗勞生旋逐空¶
妖殺九原狐兎意豈知丘隴是英雄¶
<pb:KR4h0140_WYG_844-12b>¶
　　　聞沈彬赴吳都請辟¶
長訝髙眠得稳無果随徴辟起江湖鴛鴦已列罇罍貴¶
鷗鶴休懐釣渚孤白日不妨扶漢祚清才何讓賦吳都¶
可能更憶相尋夜雪滿諸峰火一爐¶
　　　寄江夏仁公¶
寺閣髙連黄鶴樓簷前檻底大江流㡬因秋霽澄空外¶
獨為詩情到上頭白日有餘閒送客紫衣何啻貴封侯¶
别来多少新吟也不寄南宗老比丘¶
<pb:KR4h0140_WYG_844-13a>¶
　　　中春林下偶作¶
浄境無人可共攜閒眠未起日光低浮生莫把還丹續¶
萬事須将至理齊花在月明蝴蜨夢雨餘山緑杜䳌啼¶
何能向外求攀折巖桂枝條拂石梯¶
　　　送劉秀才歸桑水寧覲¶
歸和初喜戢戈矛乍捧鄉書感去留雁序分飛離漢口¶
鴒原騫翥在鼇頭家鄰紫塞仍千里路過黄河更幾州¶
應到髙堂問安後却攜文入帝京遊¶
<pb:KR4h0140_WYG_844-13b>¶
　　　寄曹松¶
舊制新題削復刋工夫過甚琢琅玕藥中求見黄芽易¶
詩裏思聞白雪難扣寂頗同心在定鑿空何止髪衝冠¶
夜来月苦懐髙論數樹霜邊獨傍欄¶
　　　酬蜀國歐陽學士¶
因縁劉表駐經行又聼西風墮葉聲鶴髪不堪言此世¶
峩嵋空約在他生已從禪祖㕘真性敢向詩家認好名¶
深愧故人憐潦倒每傳仙語下荆衡¶
<pb:KR4h0140_WYG_844-14a>¶
　　　寄荆幕孫郎中¶
珠履風流憶富春三千鵷鷺譲精神詩工鑿破清求妙¶
道論研通白見真四座共推操檄健一家誰信買書貧¶
别来鄉國魂應斷劒閣東西盡戰塵¶
　　　謝王詹事垂訪¶
鳥外孤峰未得歸人間觸類是無機方悲鹿軫棲江寺¶
忽訝軺車降竹扉王澤乍聞譚渙汗國風那得話𤣥㣲¶
應驚老病炎天裏枯骨肩横一衲衣¶
<pb:KR4h0140_WYG_844-14b>¶
　　　題南平後園牡丹¶
暖披煙艶照西園翠幄朱欄䕶列仙玉帳笙歌留盡日¶
瑶臺伴侣待歸天香多覺受風光剰紅重知含雨露偏¶
上客分明記開處明年開更勝今年¶
　　　和李書記¶
繁極全分青帝功開時獨占上春風吳姬舞雪非真艶¶
漢后題詩是怨紅逺蜨戀香抛别苑野鶯銜得出深宫¶
君㸔萬態當筵處羞殺薔薇㸃碎叢¶
<pb:KR4h0140_WYG_844-15a>¶
　　　謝孫郎中寄示¶
一念禪餘味國風早因持論偶名公久傷琴䘮人亡後¶
忽有雲和雪唱同䋲琢静聞罤象外是非閑見寂寥中¶
時来日徃縁真趣不覺秋江度塞鴻¶
　　　愛吟¶
正堪凝思掩禪扄又被詩魔惱竺卿偶凭窗扉從落照¶
不眠風雪到殘更皎然未必迷前習支遁寧非悟後生¶
傳寫㑹逢精鑒者也應知是詠閒情¶
<pb:KR4h0140_WYG_844-15b>¶
　　　寄懐東林寺匡白監寺¶
南岳别来無約後東林歸住有前縁閑搜好句題紅葉¶
静斂霜眉對白蓮雁塔影分疎檜月虎溪聲合幾峯泉¶
修心若似伊耶舎傳記須添十九賢¶
　　　謝人恵十色花牋并棋子¶
陵州棋子浣花牋深愧攜来自錦川海蚌琢成星落落¶
吳綾隐出雁翩翩留防桂苑題詩客惜寄桃源敵手仙¶
捧受不堪思出處七千餘里劔門前¶
<pb:KR4h0140_WYG_844-16a>¶
　　　夏日寓居寄友人¶
北遊兵阻復南還因寄荆州病掩闗日月坐銷江上寺¶
清涼魂斷剡中山披緇影跡堪蔵拙出世身心合向閒¶
多謝扶風大君子相思時到寂寥間¶
　　　中秋十四日夜對月上南平主人¶
今宵前夕皆堪翫何必圎時始竭才空說輪中有天子¶
不知何處是樓臺終憂明夜雲遮却且埽閒居坐看来¶
玉兎銀蟾似多意乍臨棠樹影裵囘¶
<pb:KR4h0140_WYG_844-16b>¶
　　　謝人恵十才子圗¶
丹青妙寫十才人玉峭氷稜姑射神醉舞離披真鸑鷟¶
狂吟崩倒瑞麒麟飜騰造化山曽竭採掇珠璣海幾貧¶
猶得知音與圗畫草堂閑挂似相親¶
　　　荆門病中寄懐鄉人歐陽侍郎彬¶
誰㑹荆州一老夫夢勞神役憶匡廬碧雲雁影紛紛去¶
黄葉蟾聲漸漸無口淡莫分餐氣味身羸但覺病肌膚¶
可憐饌玉燒蘭者肯慰寒偎雪夜爐¶
<pb:KR4h0140_WYG_844-17a>¶
　　　送譚三藏入京¶
阿闍梨與佛身同灌頂難施利濟功持咒力須資運祚¶
度人心要似虚空東周路踏紅塵裏北極門瞻紫氣中¶
好進梵文霑帝澤却歸天策繼真風(三蔵住椘/國天䇿寺)¶
　　　寄酬秦府髙推官輦¶
天台衡嶽舊曽尋閑憶留題白石林嵗月已殘衰颯𩯭¶
風騷猶壯寂寥心緱山碧樹遮蔵宻丹穴紅霞掩暎深¶
争得相逢一攜手拂衣同去聴𤣥音¶
<pb:KR4h0140_WYG_844-17b>¶
　　　叙懐寄髙推官¶
搜新編舊與誰評自向無聲認有聲已覺愛来多廢道¶
可堪傳去更沽名風松韻裏忘形坐霜月光中共影行¶
還勝御溝寒夜永狂吟衝尹甚傷情¶
　　　送朱侍御自洛陽歸閬州寧覲¶
尋常西望故園時幾處魂随落照飛客路舊縈秦甸出¶
鄉程今遶漢陽歸已過巫峽沈青靄忽認峩嵋在翠㣲¶
從此倚門休望斷交親喜換老莱衣¶
<pb:KR4h0140_WYG_844-18a>¶
　　　貽恵暹上人¶
經論功餘更業詩又於難裏縱天機吳朝客見投文去¶
楚國僧迎著紫歸已得聲名先振俗不妨風雪更探㣲¶
金陵髙憶恩門在終挂雲帆重一飛¶
　　　酬西蜀廣濟大師見寄¶
猶得吾師繼頌聲百篇相愛寄南荆巻開錦水霞光爛¶
吟入峩嵋雪氣清楚外已甘推絶唱蜀中誰敢共懸衡¶
應憐無可同無本終向風騷作弟兄¶
<pb:KR4h0140_WYG_844-18b>¶
　　　江寺春殘寄幕中知已二首¶
誰遣西来負岳雲自由歸去竟何因山龕薜茘應殘雪¶
江寺玫瑰又度春早嵗便師無學士臨年却作有為人¶
何妨夜醮時相憶伴醉佯狂笑老身¶
社蓮慚與幕蓮同岳寺蕭條儉府雄冷淡獨開香火裏¶
殷妍行列綺羅中秋加玉露何傷白夜醉金缸不那紅¶
閑憶遺民此心地一般無染喻真空¶
　　　寄玉泉實仁上人¶
<pb:KR4h0140_WYG_844-19a>¶
徃嵗曽尋聖跡時樹邉三遶禮吾師敢望䕶法将軍記¶
且喜焚香弟子知後㑹未期心的的前峰欲下歩遲遲¶
今来老劣難行甚空寂無縁但寄詩¶
　　　荆渚感懐寄僧逹禪弟三首¶
電擊流年七十三齒衰氣沮竟何堪誰云有句傳天下¶
自愧無心寄嶺南曉潄氣嫌通市井晚烹香憶落雲潭¶
鄰峰道者應弹指蘚剥藤纒舊石龕¶
十五年前㑹虎溪白蓮齋後便来西干戈時變信雖絶¶
<pb:KR4h0140_WYG_844-19b>¶
吳楚路長魂不迷黄葉喻曽同我悟碧雲情近與誰攜¶
春殘相憶荆江岸一隻杜鵑頭上啼¶
鶴嶺僧来細話君依前髙尚跡難羣自抛南岳三生石¶
長傍西山數片雲丹訪葛洪無舊竈詩尋靈觀有遺文¶
莫将離别為相隔心似虚空幾處分¶
　　　寄孫魴秀才¶
郡樓東面寺牆西顔子生涯竹屋低書案飛颺風落絮¶
地苔狼藉燕銜&KR0378;吟窗晚凭春篁宻行徑斜穿夏菜齊¶
<pb:KR4h0140_WYG_844-20a>¶
别後相思頻夢到二年同此賦閑題¶
　　　送李評事徃宜春¶
蘭舟西去是通津名郡賢侯下禮頻山遍寺樓看仰岫¶
臺連城閣上宜春鴻心夜過鄉心亂雪韻朝飛句韻新¶
别有官榮身外趣月江松徑訪禪人¶
　　　中春感興¶
春風日日雨時時寒力潛從暖勢衰一氣不言含有象¶
萬靈何處謝無私詩通物理行堪掇道合天機坐可窺¶
<pb:KR4h0140_WYG_844-20b>¶
應是正人持造化盡驅幽細入罏鎚¶
　　　早鶯¶
何處(一作/事)經年閟(一作/絶)好音暖風催出囀喬林羽毛新¶
刷陶潛菊喉舌初調叔夜琴蔵(一作/怕)雨並棲紅杏宻避¶
人雙入緑楊深暁来枝上千般語應(一作/似)共桃花說(一/作)¶
(訴/)舊心¶
　　　酬尚顔上人¶
紫綬蒼髭百嵗侵緑苔芳草遶堦深不妨好鳥喧髙卧¶
<pb:KR4h0140_WYG_844-21a>¶
　切忌閑人聒正吟魯鼎寂寥休辨口刼灰銷變莫宣心¶
　還憐我有冥搜癖時把新詩過竹尋¶
　　　　寄倪署郎中¶
　風雨㝠㝠春闇移紅殘緑滿海棠枝帝鄊久别江鄉住¶
　椿笋何如櫻笋時海内擅名君作賦林間外學我為詩¶
　近聞南國升南省應笑無機老病師¶
　　　　題鄭郎中谷仰山居¶
　簷壁層層映水天半乗岡壠半民田王維愛甚難抛畫¶
<pb:KR4h0140_WYG_844-21b>¶
　支遁憐多不惜錢巨石盡含金玉氣亂峰深鎖棟梁煙¶
　秦争漢奪虚勞力却是巢由得稳眠¶
　¶
　¶
　¶
　¶
　¶
御定全唐詩巻八百四十四¶
