# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.255477
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百六十
<pb:KR4h0140_WYG_260-1a>¶
　欽定四庫全書¶
御定全唐詩巻二百六十¶
　　秦系¶
　秦系字公緒㑹稽人天寶末避亂剡溪北都留守薛兼¶
　訓奏為右衛率府倉曹參軍不就建中初客泉州南安¶
　有九日山大松百餘章俗傳東晉時所植系結廬其上¶
　穴石為研注老子彌年不出張建封聞系不可致請就¶
　加校書郎自號東海釣客與劉長卿善以詩相贈答權¶
<pb:KR4h0140_WYG_260-1b>¶
　徳輿曰長卿自以為五言長城系用偏師攻之雖老益¶
　壯其後東渡秣陵年八十餘卒南安人思之號其山為¶
　髙士峰詩一卷¶
　　　　晩秋拾遺朱放訪山居¶
　不逐時人後終年獨閉闗家中貧自樂石上卧常閒墜¶
　栗添新味寒花帯老顔侍臣當獻納那得到空山¶
　　　　題女道士居(不餌芝术四十餘年/  一作馬戴詩)¶
　不餌住雲溪休丹罷藥畦杏花虚結子石髓任成泥掃¶
<pb:KR4h0140_WYG_260-2a>¶
地青牛卧栽松白鶴棲共知仙女麗莫是阮郎妻¶
　　　山中枉張宙員外書期訪衡門¶
常恨相知晩朝来枉數行卧雲驚聖代拂石候仙郎時¶
果連枝熟春醪滿甕香貧家仍有趣山色滿湖光¶
　　　山中贈張正則評事(系時授右衛/佐以疾不就)¶
終年常避喧師事(一作/自注)五千言流水閒過院春風與閉¶
門山茶邀上客桂實落前軒莫強(一作/何事)敎余起微官(一/作)¶
(言/)不足論¶
<pb:KR4h0140_WYG_260-2b>¶
　　　題鏡湖野老所居(一作馬/戴詩)¶
湖裏尋君去樵風往返吹樹喧巢鳥出路細葑田移漚¶
苧成魚網枯根是酒巵老年唯自適生事任羣兒¶
　　　早秋宿崔業居處¶
從来席不暖為爾便淹留雞黍今相㑹雲山昔共遊上¶
簾宜晩景卧簟覺新秋身事何須問余心正四愁¶
　　　贈烏程楊苹明府¶
策杖政成時清溪㺯釣絲當年潘子貌避病沈侯詩漉¶
<pb:KR4h0140_WYG_260-3a>¶
酒迎賔急看花署字遲楊梅今熟未與我兩三枝¶
　　　徐侍郎素未相識時攜酒命饌兼命諸詩客同¶
　　　訪㑹稽山居¶
忽道仙翁至幽人學拜迎華簪窺甕牖珍味代藜羮洗¶
硯魚仍戲移樽鳥不驚蘭亭攀叙却㑹此越中營¶
　　　春日閒居三首¶
一似桃源隱将令過客迷礙冠門柳長驚夢院鶯啼澆¶
藥泉流細圍碁日影低舉家無外事共愛草萋萋¶
<pb:KR4h0140_WYG_260-3b>¶
長謡朝復暝幽獨㡬人知老鶴兼雛弄叢篁帯笋移白¶
雲將袖拂青鏡出簷窺邀取漁家叟花閒把酒巵¶
寂寂池亭裏軒窗閒緑苔游魚牽荇沒戲鳥踏花摧小¶
徑僧尋去髙峯鹿下来中年曾屢辟多病復遲迴¶
　　　題石室山王宁所居(罷官/學道)¶
白雲知所好柏葉幸加餐石鏡妻将照仙書我借看鳥¶
来翻藥椀猿飲怕魚竿借問簷前樹何枝曾挂冠¶
　　　送王道士¶
<pb:KR4h0140_WYG_260-4a>¶
真人俄整舄雙鶴屢飛翔恐入壺中住須傳肘後方霓¶
裳雲氣潤石徑术苖香一去何時見仙家日月長¶
　　　將移耶溪舊居留贈嚴維秘書(一作留呈嚴/長史陳秘書)¶
雞犬漁舟裏長謡任興行那邀落日(一作即/今邀客)醉已被逺¶
山迎書篋(一作屐/又作笈)將非重荷衣著甚輕謝安無箇事忽¶
起為蒼生¶
　　　秋日過僧惟則故院¶
衰草經行處微燈舊道場門人失譚柄野鳥上禪牀科¶
<pb:KR4h0140_WYG_260-4b>¶
斗書空古栴檀鉢自香今朝數行淚却灑約公房¶
　　　山中奉寄錢起員外兼簡苖發員外¶
空山歲計是胡麻窮(一作/江)海無梁泛一槎稚子惟能覔¶
梨栗逸妻相共老烟霞髙(一作/朗)吟麗句驚巢鶴閒閉春¶
風看落花借問省(一作/郡)中何水部今人㡬箇屬詩家¶
　　　獻薛僕射(有序/)¶
　　系家于剡山向盈一紀大厯五年人或以其文聞¶
　　于鄴留守薛公無何奏系右衛率府倉曹參軍意¶
<pb:KR4h0140_WYG_260-5a>¶
　　听不欲以疾辭免因將命者輙獻斯詩¶
由来那敢議輕肥散髪行歌自採薇逋客未能忘野興¶
辟書翻遣脫荷衣家中匹婦空相笑池上羣鷗盡欲飛¶
更乞大賢容小隱益看愚谷有光輝¶
　　　鮑防員外見尋因書情呈贈(曾與系/同舉場)¶
少小為儒不自强如今嬾復見侯王覽鏡已(一作/自)知身¶
漸老買山將作計偏長荒凉鳥獸同三逕撩亂琴書共¶
一牀猶有郎官来問疾時人莫道我佯狂¶
<pb:KR4h0140_WYG_260-5b>¶
　　　寄浙東皇甫中丞¶
閒閒麋鹿或相隨一兩年来鬢欲衰琴硯共依春酒甕¶
雲霞覆著破柴籬注書不向時流說種藥空令道者知¶
久帯紗巾仍藉草山中那得見朝儀¶
　　　題章野人山居(一作馬/戴詩)¶
帯郭茅亭詩興饒囘看一曲倚危橋門前山色能深淺¶
壁上湖光自動揺閒花散落填書帙戲鳥低飛礙柳條¶
向此隱來經㡬載如今已是漢家朝¶
<pb:KR4h0140_WYG_260-6a>¶
　　　山中枉皇甫温大夫見招書¶
十年木屐步苔痕石上松閒水自喧三辟草堂仍被褐¶
數行書札忽臨門卧多共息嵇康病才劣虚同郭隗尊¶
亞相已能憐潦倒山花笑處莫啼猿¶
　　　題茅山李尊師山居(一作嚴/維詩)¶
天師百嵗少如童不到山中竟不逢洗藥每臨新瀑水¶
步虚時上最髙峰籬閒五月留殘雪座右千年廕老松¶
此去人寰今逺近囘看雲壑一重重¶
<pb:KR4h0140_WYG_260-6b>¶
　　　耶溪書懐寄劉長卿員外(時在/睦州)¶
時人多笑樂幽棲晩起閒行獨杖藜雲色卷舒前後嶺¶
藥苖新舊兩三畦偶逢野果将呼子屢折荆釵亦為妻¶
擬共釣竿長往復嚴陵灘上勝耶溪¶
　　　山中崔大夫有書相問(一作崔大夫有/書問余山中)¶
客在烟霞裏閒閒逐狎鷗終年長躶足連日半蓬頭帯¶
　乗漁艇迎寒綻鹿裘已于人事少多被挂冠留素業¶
堆千卷清風至一丘蒼黄倒藜杖傴僂覩銀鈎跡愧巢¶
<pb:KR4h0140_WYG_260-7a>¶
由隱才非管樂儔從來自多病不是傲王侯¶
　　　張建封大夫奏系為校書郎因寄此作¶
乆是煙霞客潭深釣得魚不知芸閣上遺校幾多書¶
　　　㑹稽山居寄薛播侍郎袁髙給事髙參舍人¶
稷卨今為相明君復是堯寧知買臣困猶負㑹稽樵¶
　　　閒居覧史¶
長策胷中不復論荷衣藍縷閉柴門當時漢祖無三傑¶
争得咸陽與子孫¶
<pb:KR4h0140_WYG_260-7b>¶
　　　山中贈耿拾遺湋兼兩省故人¶
數片荷衣不蔽身青山白鳥豈知貧如今非是秦時世¶
更隱桃花亦笑人¶
　　　秋日送僧志幽歸山寺(一作馬/戴詩)¶
禪室繩床在翠㣲松閒荷笠一僧歸磬聲寂歴宜秋夜¶
手冷燈前自衲衣¶
　　　題僧明惠房¶
簷前朝暮雨添花八十真僧飯一(一作/熟)麻入定㡬時將¶
<pb:KR4h0140_WYG_260-8a>¶
出定不知巢燕汚袈裟¶
　　　答泉州薛播使君重陽日贈酒¶
欲强登髙無力也籬邊黄菊為誰開共知不是潯陽郡¶
那得王𢎞送酒来¶
　　　題洪道士山院¶
霞外主人門不扄數株桃樹藥囊青閒行池畔隨孤鶴¶
若問多應道姓丁¶
　　　期王鍊師不至¶
<pb:KR4h0140_WYG_260-8b>¶
黄精蒸罷洗瓊杯林下從留石上苔昨日圍碁未終局¶
多乗白鶴下山来¶
　　　題贈張道士山居¶
盤石垂蘿即是家囘頭猶看五枝花松閒寂寂無烟火¶
應服朝来一片霞¶
　　　山中書懐寄張建封大夫¶
昨日年催(一作/新)白髪新身如麋鹿不知貧時時亦被羣¶
兒笑賴有南山四老人¶
<pb:KR4h0140_WYG_260-9a>¶
　　　　山中贈諸暨丹丘明府¶
　荷衣半破帯莓苔笑向陶潛酒甕開縱醉還湏上山去¶
　白雲那肯下山来¶
　　　　奉寄晝公¶
　簑笠雙童傍酒船湖山相引到房前團(一作/巴)蕉何事教¶
　人見暫借空牀守坐禪¶
　　　　宿雲門上方¶
　禪室遥看峯頂頭白雲東去水長流松閒儻許幽人住¶
<pb:KR4h0140_WYG_260-9b>¶
　不更将錢買沃州(一作/洲)¶
　　　　即事奉呈郎中韋使君(時系試秘書/省校書郎)¶
　久卧雲閒已息機青袍忽著狎鷗飛詩興到来無一事¶
　郡中今有謝𤣥暉¶
　　　　曉雞¶
　黯黯嚴城罷鼓鼙數聲相續出寒棲不嫌驚破紗窗夢¶
　却恐為妖半夜啼¶
御定全唐詩卷二百六十¶
