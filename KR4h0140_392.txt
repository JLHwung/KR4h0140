# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.146077
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百九十二
<pb:KR4h0140_WYG_392-1a>¶
　欽定四庫全書¶
御定全唐詩巻三百九十二¶
　　李賀¶
　　　　追和何謝銅雀妓¶
　佳人一壺酒秋容滿千里石馬卧新烟憂来何所似歌¶
　聲且潛弄陵樹風自起長裾壓髙臺淚眼看花机(同/几)¶
　　　　送秦光祿北征¶
　北虜膠堪折秋沙亂曉鼙髯胡頻犯塞驕氣似横霓灞¶
<pb:KR4h0140_WYG_392-1b>¶
　水樓船渡營門細栁開將軍馳白馬豪彦騁雄材箭射¶
　欃槍落旗懸日月低榆稀山易見甲重馬頻嘶天逺星¶
　光沒沙平草葉齊風吹雲路火雪汙玉關泥屢斷呼韓¶
　頸曽然董卓臍太常猶舊寵光祿是新隮(一作/階)寳玦麒¶
　麟起銀壺狒狖啼桃花連馬發綵絮撲鞍来呵臂懸金¶
　斗當脣注玉罍清蘇和碎蟻紫膩巻浮杯虎鞹先䝉馬¶
　魚腸且斷犀䟃&KR1111;西旅狗蹙額北方奚守帳然香暮看¶
　鷹永夜棲黄龍就別鏡青塚念陽臺周處長橋役侯調¶
<pb:KR4h0140_WYG_392-2a>¶
短弄哀錢塘階鳳羽正室擘鸞釵内子攀琪樹羌兒奏¶
落梅今朝擎劍去何日刺蛟廻¶
　　　酬荅二首¶
金魚公子夾衫長宻装腰鞓割玉方行處春風随馬尾¶
栁花偏打内家香¶
雍州二月梅(一作/海)池春御水鵁鶄暖白蘋試問酒旗歌¶
板地今朝誰是抝花人¶
　　　畫角東城¶
<pb:KR4h0140_WYG_392-2b>¶
河轉曙蕭蕭鴉飛睥睨髙㠶長摽(一作/標)越甸壁冷挂吴¶
刀淡菜生寒日鮞魚潠白濤水花霑抹額旗鼔夜迎潮¶
　　　謝秀才有妾縞練改從於人秀才引留之不得¶
　　　從生感憶座人製詩嘲謝賀復繼四首¶
誰知泥憶雲望斷梨花春荷絲製機練竹葉剪花裙月¶
明啼阿姊燈暗㑹良人也識君夫壻金魚挂在身¶
銅鏡立青鸞燕脂拂紫綿腮花弄暗粉眼尾淚侵寒碧¶
玉破不復(一作破/𤓰後)瑶琴重撥弦今日非昔日何人敢正¶
<pb:KR4h0140_WYG_392-3a>¶
看¶
洞房思不禁蜂子作花心灰暖殘香炷髮冷青蟲簪夜¶
遥燈熖短睡熟小屏深好作鴛鴦夢南城罷𢷬碪¶
尋常輕宋玉今日嫁文鴦㦸幹横龍簴刀環倚桂窗邀¶
人裁半袖端坐據胡牀淚溼紅輪重棲烏上井梁¶
　　　昌谷讀書示巴童¶
蟲響燈光薄宵寒藥氣濃君憐垂翅客辛苦尚相從¶
　　　巴童荅¶
<pb:KR4h0140_WYG_392-3b>¶
巨鼻宜山褐龎眉入苦吟非君唱樂府誰識怨秋深¶
　　　代崔家送客¶
行盖栁烟下馬啼白翩翩恐随行(一作/送)處盡何忍重(一/作)¶
(復/)揚鞭¶
　　　出城¶
雪下桂花稀啼烏被彈歸關水乗驢影秦風㡌帶垂入¶
鄉試萬里(一作誠/可重)無印自堪悲卿卿忍相問鏡中雙淚¶
姿(一作/垂)¶
<pb:KR4h0140_WYG_392-4a>¶
　　　莫種樹¶
園中莫種樹種樹四時愁獨睡南牀(一作/窗)月今秋似去¶
秋¶
　　　將發¶
東牀卷席罷䕶落將行去秋白遥遥空日滿門前路¶
　　　追賦畫江潭苑四首¶
吴苑曉蒼蒼宫衣水濺黄小鬟紅粉薄騎馬珮珠長路¶
指臺城迥羅薫袴褶香行雲霑翆輦今日似襄王¶
<pb:KR4h0140_WYG_392-4b>¶
寳袜菊衣單蕉花宻露寒水光蘭澤葉帶重剪刀錢角¶
暖盤弓易靴長上馬難淚痕霑寝帳勻粉照金鞍¶
剪翅小鷹斜縚根玉鏇花鞦垂妝鈿粟箭箙釘文牙&KR1757;¶
&KR1757;啼深竹鵁鶄老溼沙宫官燒蠟火飛燼汚鉛華¶
十騎簇芙蓉宫衣小隊紅練香熏宋鵲尋箭踏盧龍旗¶
溼金鈴重霜乾玉鐙空今朝畫眉早不待景陽鐘¶
　　　潞州張大宅病酒遇江使寄上十四兄¶
秋至昭關後當知趙國寒繫書随短羽寫恨破長箋病¶
<pb:KR4h0140_WYG_392-5a>¶
客眠清曉疎桐墜綠鮮城鴉啼粉堞軍吹壓蘆烟岸幘¶
褰沙幌枯塘卧折蓮木窗銀跡畫石磴水痕錢旅酒侵¶
愁肺離歌繞懦弦詩封兩條淚露折一枝蘭莎老沙雞¶
泣松乾瓦獸殘覺騎燕地馬夢載楚溪船椒桂傾長席¶
鱸魴斫玳筵豈能忘舊路江島滯佳年¶
　　　難忘曲¶
夾道開洞門弱楊低畫㦸簾影竹華(一作/葉)起簫聲吹日¶
色蜂語繞妆鏡拂(一作/畫)蛾學春碧亂繫丁香梢滿欄花¶
<pb:KR4h0140_WYG_392-5b>¶
向夕¶
　　　賈公閭貴壻曲¶
朝衣不須長分花對袍縫嚶嚶白馬来(一作/春)滿腦黄金¶
重今朝香氣苦珊瑚澀難枕且要弄風人暖蒲沙上飲¶
燕語踏簾鉤日虹屏中碧潘令在河陽無人死芳色¶
　　　夜飲朝眠曲¶
觴酣出座東方髙腰横半解星勞勞栁苑鴉啼公主醉¶
薄露壓花蕙園(一作/蘭)氣玉轉溼絲牽曉水熟(一作/熱)粉生¶
<pb:KR4h0140_WYG_392-6a>¶
香琅玕紫夜飲朝眠斷無事楚羅之幃卧皇子¶
　　　王濬墓下作¶
人間無阿童猶唱水中龍白草侵烟死秋梨遶地紅古¶
書平黒石袖(一作/神)劒斷青銅耕勢魚鱗起墳科(一作/斜)馬¶
鬛封菊花垂溼露棘徑卧乾蓬松柏愁香澀南原㡬夜¶
風¶
　　　客逰¶
悲滿千里心日暖南山石不謁承明廬老作平原客四¶
<pb:KR4h0140_WYG_392-6b>¶
時別家廟三年去鄉國旅歌屢彈鋏歸問時裂帛¶
　　　崇義里滯雨¶
落莫誰家子来感長安秋壯年抱羇恨夢泣生白頭瘦¶
馬秣敗草雨沫飄寒溝南宫古簾暗溼景傳籖籌家山¶
逺千里雲脚天東頭憂眠枕劍匣客帳夢封侯¶
　　　馮小憐¶
灣頭見小憐請上琵琶弦破得春風恨今朝直㡬錢裙¶
垂竹葉帶鬢溼杏花烟玉冷紅絲重齊宫妾駕鞭¶
<pb:KR4h0140_WYG_392-7a>¶
　　　贈陳商¶
長安有男兒二十心已朽楞伽堆案前楚辭繫肘後人¶
生有窮拙日暮聊飲酒秪今道巳塞何必須白首淒淒¶
陳述聖披褐鉏俎豆學為堯舜文時人責衰偶柴門車¶
轍凍日下榆影瘦黄昏訪我来苦節青陽皺太華五千¶
仭劈地抽森秀旁古無寸尋一上戞牛斗公卿縱不憐¶
(一作/言)寧能鎖吾口李生師太華大坐看白晝逢霜作樸¶
&KR0554;得氣為春栁禮節乃相去顦顇如芻狗風雪直齋壇¶
<pb:KR4h0140_WYG_392-7b>¶
墨組貫銅綬臣妾氣態間唯欲承箕帚天眼何時開古¶
劒庸一吼¶
　　　釣魚詩¶
秋水釣紅渠仙人待素書菱絲縈獨繭蒲(一作/菰)米蟄雙¶
魚斜竹垂清沼長綸貫碧虛餌懸春蜥蜴鉤墜小蟾蜍¶
詹子情無限龍陽恨有餘為看烟浦上楚女淚霑裾¶
　　　奉和二兄罷使遣馬歸延州¶
空留三尺劒不用一丸泥馬向沙場去人歸故國来笛¶
<pb:KR4h0140_WYG_392-8a>¶
愁翻隴水酒喜瀝春灰錦帶休驚雁羅衣尚鬭雞還吴¶
已渺渺入郢莫淒淒自是桃李樹何畏不成蹊¶
　　　荅贈¶
本是張公子曽名萼綠華沈香薫小像楊栁伴啼鴉露¶
重金泥冷盃䦨玉樹斜琴堂沽酒客新買後園花¶
　　　題趙生壁¶
大婦然竹根中婦舂玉屑冬暖拾松枝日烟坐䝉滅木¶
蘚青桐老石井(一作/泉)水聲發曝背卧東亭桃花滿肌骨¶
<pb:KR4h0140_WYG_392-8b>¶
　　　感春¶
日暖自蕭條花悲北郭騷榆穿莱子眼栁斷舞兒腰上¶
幕迎神燕飛絲送伯勞胡琴今日恨急語向檀槽¶
　　　仙人¶
彈琴石壁上翻翻一仙人手持白鸞尾夜掃南山雲鹿¶
飲寒澗下魚歸清海濵當時漢武帝書報桃花春¶
　　　河陽歌¶
染羅衣秋藍難著色不是無心人為作臺(一作/臨)卭客花¶
<pb:KR4h0140_WYG_392-9a>¶
燒中潬(音/誕)城顔郎身巳老惜許兩少年抽心似春草今¶
日見銀牌今夜鳴玉讌牛頭髙一尺隔坐應相見月從¶
東方来酒從東方轉觥船飫口紅宻炬千枝爛¶
　　　花逰曲(并序/)¶
　　寒食日諸王妓逰賀入座因採梁簡文詩調賦花¶
　　逰曲與妓彈唱¶
春栁南陌態冷花寒露姿今朝醉城外拂鏡濃掃眉烟¶
溼愁車重紅油覆畫衣舞裙香不暖酒色上来遲¶
<pb:KR4h0140_WYG_392-9b>¶
　　　春晝¶
朱城報春更漏轉光風催蘭吹小殿草細堪梳栁長如¶
線卷衣秦帝掃粉趙燕日含畫幕蜂上羅薦平陽花塢¶
河陽花縣越婦榰機吴蠶作繭菱汀繫帶荷塘倚扇江¶
南有情塞北無恨¶
　　　安樂宫¶
深(一作/漆)井桐烏起尚復牽情(一作/清)水未盥邵陵𤓰缾中¶
弄長翆新成(一作/城)安樂宫宫如鳳皇翅歌廻蠟板鳴左¶
<pb:KR4h0140_WYG_392-10a>¶
悺提壺使綠蘩悲水曲茱茰別秋子¶
　　　胡蝶飛(一作/舞)¶
楊花撲帳春雲熱龜甲屏風醉眼纈東家胡蝶西家飛¶
白騎少年今日歸¶
　　　梁公子¶
風彩出蕭家本是菖蒲花南塘蓮子熟洗馬走江沙(一/作)¶
(涯/)御牋銀沫冷長簟鳳窠斜種栁營中暗題書賜館娃¶
　　　牡丹種曲¶
<pb:KR4h0140_WYG_392-10b>¶
蓮枝未長秦蘅老走馬䭾金斸春草水灌香泥却月盆¶
一夜綠房迎白曉美人醉語園中烟晚華巳散蝶又䦨¶
梁王老去羅衣在拂袖風吹蜀國弦歸霞帔拖蜀帳昏¶
嫣紅落粉罷承恩檀郎謝女眠何處樓臺月明燕夜語¶
　　　後園鑿井歌¶
井上轆轤牀上轉水聲繁弦聲淺情若何荀奉倩城頭¶
日長向城頭住一日作千年不須流下去¶
　　　開愁歌(華下/作)¶
<pb:KR4h0140_WYG_392-11a>¶
秋風吹地百草乾華容碧影生晚寒我當二十不得意¶
一心愁謝如枯蘭衣如飛鶉馬如狗臨岐擊劍生銅吼¶
旗亭下馬解秋衣請貰宜陽一壺酒壺中喚天雲不開¶
白晝萬里閒淒迷主人勸我養心骨莫受俗物相填&KR0008;¶
(玉篇廣韻俱無&KR0008;字統籖云/按&KR0008;即豗字音灰相擊也)¶
　　　秦宫詩(并序/)¶
　　漢人秦宫將軍梁冀之嬖奴也秦宫得寵内舍故¶
　　以驕名大譟於人予撫舊而作長辭以馮子都之¶
<pb:KR4h0140_WYG_392-11b>¶
　　事相為對望又云昔有之詩¶
越羅衫袂(一作/夹衫)迎春風玉刻麒麟腰帶紅樓頭曲宴仙¶
人語帳底吹笙香霧濃人間(一作/閒)酒暖春茫茫花枝入¶
簾白日長飛窗複道傳籌(一作/頭)飲十夜銅盤(一作半/夜朦隴)膩¶
燭黄秃衿小袖調鸚鵡紫繡麻䪗踏哮(同/虓)虎斫桂燒金¶
待曉筵白鹿青蘇(一作/清酥)夜半煮桐英永巷騎新(一作/主)馬¶
内屋深(一作/珍)屛生色畫開門爛用水衡錢卷起黄河向¶
身瀉皇天厄運猶曽裂秦宫一生花底(一作/裏)活鸞箆奪¶
<pb:KR4h0140_WYG_392-12a>¶
得不還人醉睡氍毹滿堂月¶
　　　古鄴城童子謡效王粲刺曹操¶
鄴城中暮塵起将(一作/探)黒丸斫文吏棘為鞭虎為馬團¶
團走鄴城下切玉劍射日弓獻何人奉相公扶轂来關¶
右兒香掃塗相公歸¶
　　　楊生青花紫石硯歌¶
端州石工巧如神踏天磨刀割紫雲傭刓抱水含滿脣¶
暗灑萇𢎞冷血痕紗帷晝暖墨花春輕漚漂沫松麝薫¶
<pb:KR4h0140_WYG_392-12b>¶
乾膩薄重立脚勻數寸光秋無日昏圓毫促㸃聲静新¶
孔硯寬頑(一作/碩)何足云¶
　　　房中思¶
新桂如蛾眉秋風吹小綠行輪出門去玉鑾聲斷續月¶
軒下風露曉庭自幽澀誰能事貞素卧聴莎雞泣¶
　　　石城曉¶
月落大隄上女垣棲烏起細露溼團紅寒香解夜醉女¶
牛(一作/石子)渡天河桞烟滿城曲上客留斷纓殘蛾鬪雙綠¶
<pb:KR4h0140_WYG_392-13a>¶
春帳依微蟬翼羅横茵突金隠體花帳前輕絮鶴(一作/鵞)¶
毛起欲説春心無所似¶
　　　苦書短¶
飛光飛光勸爾一杯酒吾不識青天髙黄地厚唯見月¶
寒日暖来煎人夀食熊則肥食蛙則瘦神君何在太一¶
安有天東有若木下置銜燭龍吾將斬龍足嚼龍肉使¶
之朝不得廻夜不得伏自然老者不死少者不哭何為¶
服(一作/餌)黄金吞白玉誰似(一作/是)任公子雲中騎碧(一作/白)¶
<pb:KR4h0140_WYG_392-13b>¶
驢劉徹茂陵多滯骨嬴政梓棺費鮑魚¶
　　　章和二年中¶
雲蕭索田(一本無/田字)風拂拂麥芒如篲黍如粟關中父老¶
百領襦關東吏人乏詬租健犢春耕土膏黒菖蒲叢叢¶
沿水脈殷勤為我下田租百錢携償(一作/賞)絲桐客逰春¶
漫光塢花白野林散香神降席拜神得夀獻天子七星¶
貫斷姮娥死¶
　　　春歸昌谷¶
<pb:KR4h0140_WYG_392-14a>¶
束髮方讀書謀身苦不早終軍未乗傳顔子鬢先老天¶
網信崇大矯士常慅慅逸目駢甘華羇心如荼蓼旱雲¶
二三月岑岫相顛倒誰揭赬玉盤東方發紅照春熱張¶
鶴盖兎目官槐小思焦面如病嘗膽腸似絞京國心爛¶
漫夜夢歸家少發軔東門外天地皆浩浩青樹驪山頭¶
花風滿秦道宫臺光錯落装盡(一作/畫)偏(一作/徧)峰嶠細綠¶
及團紅當路雜啼笑香風下髙廣鞍馬正華耀獨乗雞¶
棲車自覺少風調心曲語形影祗身焉足樂豈能脱負¶
<pb:KR4h0140_WYG_392-14b>¶
擔刻鶴(一作/鵠)曽無兆幽幽太華側老柏如建纛龍皮相¶
排戞翆羽更蕩掉驅趨委憔悴眺覽强容貌花蔓閡行¶
輈縠烟暝深徼少健無所就入門愧家老聴講依大樹¶
觀書臨曲沼知非出柙虎甘作藏霧豹韓鳥處繒繳湘¶
鯈在籠罩狹行無廓落壯士徒輕躁¶
　　　昌谷詩(五月二十/七日作)¶
昌谷五月稻細青滿平(一作草/平秋)水遥巒相壓疊頹綠愁¶
堕地光潔無秋思(一作/絲)涼曠吹浮媚竹香滿淒寂粉節¶
<pb:KR4h0140_WYG_392-15a>¶
塗生翆草髮垂恨鬢光露泣幽淚層圍爛洞曲芳徑老¶
紅醉攅蟲鎪古栁蟬子鳴髙邃大帶委黄葛紫蒲交狭¶
涘石錢差復藉厚葉皆蟠膩汰沙好平白立馬印青字¶
晚鱗自遨逰瘦鵠暝單跱嘹嘹溼蛄聲咽源驚濺起紆¶
緩玉真路(自註近武/后廵幸路)神娥蕙花裏苔絮縈澗礫山實垂¶
赬紫小柏儼重扇肥松突丹髄鳴流走響韻壠秋拖光¶
穟鶯唱閔女歌瀑懸楚練帔風露滿笑眼駢巖雜舒墜¶
亂條(一作/篠)迸石嶺細頸喧島毖日脚埽昏翳新雲啓華¶
<pb:KR4h0140_WYG_392-15b>¶
閟謐謐厭夏光商風道清氣髙眠服(一作/復)玉容燒桂祀¶
天几(谷與女山嶺坂相承山即蘭/香神女上天處也遺几在焉)霧衣夜披拂眠壇夢¶
真粹待駕棲鸞老故宫椒壁圮(福昌宫在/谷之東)鴻瓏數鈴響¶
羇臣發涼思隂藤束朱鍵龍帳著魈魅碧錦帖花檉香¶
衾事殘貴歌塵蠧木在舞綵長雲似珍(一作/玲)壤割繡段¶
里俗祖風義鄰凶不相杵疫病無邪祀鮐皮識仁惠丱¶
角知靦恥縣省司刑官户乏詬租吏竹藪添堕簡石磯¶
引鉤餌溪灣轉水帶芭蕉傾蜀紙岑光晃縠襟孤景拂¶
<pb:KR4h0140_WYG_392-16a>¶
繁事泉尊陶宰酒月眉謝郎妓丁丁幽鐘逺矯矯單飛¶
至霞巘殷嵳峩危溜聲争次淡蛾流平碧薄月眇隂悴¶
涼光入澗岸廓盡山中意漁童下宵網霜禽竦烟翅潭¶
鏡滑蛟涎浮珠噞魚戯風桐(一作/松)瑶匣瑟螢星錦城使¶
栁綴長縹帶篁掉短笛吹石根緣綠蘚蘆筍抽丹漬漂¶
旋弄天影古檜拏雲臂愁月薇帳紅罥雲香蔓刺芒麥¶
平百井閒乗列千肆刺促成紀人好學鴟夷子¶
　　　銅駝悲¶
<pb:KR4h0140_WYG_392-16b>¶
落魄三月罷尋花去東家誰作送春曲洛岸悲銅駝橋¶
南多馬客北山饒古人客飲盃中酒駝悲千萬春生世¶
莫徒勞風吹盤上燭厭見桃株笑銅駝夜来哭¶
　　　自昌谷到洛後門¶
九月大野白蒼岑竦秋門寒涼十(一作/交)月末露(一作/雪)霰¶
濛曉昏澹色結晝天心事填空雲道上千里風野竹蛇¶
涎痕石澗涷(一作/東)波聲雞呌清寒晨强行到東(一作/都)舎¶
解馬投舊鄰東家名廖者鄉曲傳姓辛杖頭非飲酒吾¶
<pb:KR4h0140_WYG_392-17a>¶
　請造其人始欲南去楚又將西適秦襄王與武帝各自¶
　留青春聞道蘭臺上宋玉無歸魂緗縹兩行字蟄蟲蠧¶
　秋芸為探秦臺意豈命余負薪¶
　　　　七月一日曉入太行山¶
　　一夕遶山秋香露溘䝉菉新橋倚雲阪候蟲嘶露樸洛¶
　南(一作/陽)今巳逺越衾誰為熟石氣何淒淒老莎如短鏃¶
　　　　秋涼詩寄正字十二兄¶
　閉門感秋風幽姿任契濶大野生素空天地曠肅殺露¶
<pb:KR4h0140_WYG_392-17b>¶
　光(一作/光露)泣殘蕙蟲響連夜發房寒寸輝薄迎風絳紗折¶
　披書古芸馥恨唱華容歇百日不相知花光變涼節弟¶
　兄誰念慮牋翰既通達青袍度白馬草簡奏東闕夢中¶
　相聚笑覺見半牀月長思劇尋環亂憂抵覃葛¶
　¶
　¶
　¶
御定全唐詩巻三九十二¶
