# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:01.067155
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百三十
<pb:KR4h0140_WYG_730-1a>¶
　欽定四庫全書¶
御定全唐詩巻七百三十¶
　　李九齡¶
　李九齡洛陽人唐末進士入宋登乾徳二年進士第三¶
　人詩一巻¶
　　　上清辭五首¶
　入海浮生汗漫秋紫皇髙宴五雲樓霓裳曲罷天風起¶
　吹散仙香滿十洲¶
<pb:KR4h0140_WYG_730-1b>¶
　樓鏁彤霞地絶塵碧桃花發九天春東皇近日慵遊宴¶
　閒煞瑶池五色麟¶
　上淸仙路有丹梯影響行人到即迷不㑹無端箇漁父¶
　阿誰教入武陵溪¶
　本來方朔是真仙偶别丹臺未得還何事玉皇消息晩¶
　忍教顦顇向人間¶
　新拜天官上玉都紫皇親授五靈符羣仙箇箇來相問¶
　人世風光似此無¶
<pb:KR4h0140_WYG_730-2a>¶
　　　讀三國志¶
有國由來在得賢莫言興廢是循環武侯星落周瑜死¶
平蜀降吴似等閒¶
　　　山舍南溪小桃花¶
一樹繁英奪眼紅開時先合占東風可憐地僻無人賞¶
抛擲深山亂木中¶
　　　春行遇雨¶
夾路輕風撼柳條雨侵春態動無憀採香陌上誰家女¶
<pb:KR4h0140_WYG_730-2b>¶
濕損釵頭翡翠翹¶
　　　登樓寄遠¶
滿城春色花如雪極目煙光月似鉤總是動人鄉思處¶
更堪容易上髙樓¶
　　　望思臺¶
漢武年髙慢帝圗任人曽不問賢愚直饒四老依前出¶
消得江充寵佞無¶
　　　山舍偶題¶
<pb:KR4h0140_WYG_730-3a>¶
門掩松蘿一逕深偶攜藜杖出前林誰知盡日看山坐¶
萬古興亡總在心¶
　　　荆溪夜泊¶
㸃㸃漁燈照浪清水煙疎碧月朧明小灘驚起鴛鴦處¶
一隻採蓮船過聲¶
　　　旅舍卧病¶
家隔西秦無遠信身隨東洛度流年病來旅館誰相問¶
牢落閑庭一樹蟬¶
<pb:KR4h0140_WYG_730-3b>¶
　　　登昭福寺樓¶
旅懷秋興正無涯獨倚危樓四望賖谷變陵遷何處問¶
滿川空有舊煙霞¶
　　　代邊將¶
雪凍陰河半夜風戰回狂虜血漂紅據鞍遥指長安路¶
須刻麟臺第一功¶
　　　夜與張舒話别¶
愁聽南樓角又吹曉雞啼後更分離如何銷得淒涼思¶
<pb:KR4h0140_WYG_730-4a>¶
更勸燈前酒一巵¶
　　　寒梅詞¶
霜梅先拆嶺頭枝萬卉千花凍不知留得和羮滋味在¶
任他風雪苦相欺¶
　　　題靈泉寺¶
入谷先生一陣香異花奇木簇禪堂可憐門外髙低路¶
萬轂千蹄日日忙¶
　　　宿張正字别業¶
<pb:KR4h0140_WYG_730-4b>¶
茅屋蕭寥煙暗後松窗寂歴月明初此時誰念孤吟客¶
唯有黄公一帙書¶
　　　鶴¶
天上瑶池覆五雲玉麟金鳳好為羣不須更飲人間水¶
直是清流也汙君¶
　　　過相思谷¶
悠悠信馬春山曲芳草和煙舖嫩綠正被離愁著莫人¶
那堪更過相思谷¶
<pb:KR4h0140_WYG_730-5a>¶
　　　　寫莊子¶
　聖澤安排當散地賢侯優貸借新居閑中亦有閑生計¶
　寫得南華一部書¶
　　　　山中寄友人¶
　亂雲堆裏結茅廬巳共紅塵跡漸疎莫問野人生計事¶
　窗前流水枕前書¶
　¶
　¶
<pb:KR4h0140_WYG_730-5b>¶
　¶
　¶
　¶
　¶
　¶
　¶
　¶
御定全唐詩巻七百三十¶
