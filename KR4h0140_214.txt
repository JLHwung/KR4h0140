# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.951807
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百十四
<pb:KR4h0140_WYG_214-1a>¶
　欽定四庫全書¶
御定全唐詩巻二百十四¶
　　髙適¶
　　　　部落曲¶
　蕃軍傍塞遊代馬噴風秋老將垂金甲閼支着錦裘琱¶
　戈䝉豹尾紅斾挿狼頭日暮天山下鳴笳漢使愁¶
　　　　贈杜二拾遺¶
　傳道招提客詩書自討論佛香時入院僧飯屢過門聽¶
<pb:KR4h0140_WYG_214-1b>¶
　法還應難(一作/説)尋經剰欲翻草𤣥今已畢此外復(一作/後更)¶
　何言¶
　　　　醉後贈張九旭¶
　世上謾相識此翁殊不然興来書自聖醉後語尤顛白¶
　髪老閒事青雲在目前牀頭一壺酒能更幾囬眠¶
　　　　途中寄徐録事(比以王/書見贈)¶
　落日風雨至秋天鴻雁初離憂不堪比旅舘復何如君¶
　又幾時去我知音信踈空多篋中贈長見右軍書¶
<pb:KR4h0140_WYG_214-2a>¶
　　　酬衛八雪中見寄¶
季冬憶淇上落日歸山樊舊宅帶流水平田臨古村雪¶
中望来信醉裏開衡門果得希代寳緘之那可論¶
　　　送白少府送兵之隴右¶
踐更登隴首逺别指臨洮為問闗山(一作/中)事何如州縣¶
勞軍容隨赤羽樹色引青袍誰斷單于臂今年太白髙¶
　　　河西送李十七¶
邉城多逺别此去莫徒然問禮知才子登科及少年出¶
<pb:KR4h0140_WYG_214-2b>¶
門看落日驅馬向秋天髙價人争重行當早着鞭¶
　　　送張瑶貶五谿尉¶
他日維楨幹眀時懸鏌鋣江山遥去國妻子獨還家離¶
别無嫌逺沈浮勿强嗟南登有詞賦知爾弔長沙¶
　　　别韋五¶
徒然酌桮酒不覺散人愁相識仍逺别欲歸翻旅遊夏¶
雲滿郊甸眀月照河洲莫恨征途逺東看漳水流¶
　　　别劉大校書¶
<pb:KR4h0140_WYG_214-3a>¶
昔日京華去知君才望新應猶作賦好莫歎在官貧且¶
復傷逺别不然愁此身清風(一作/青楓)幾萬里江上一歸人¶
　　　宋中別司功叔各賦一物得商丘¶
商丘試一望隠隠帶秋天地與辰星在城將大路遷干¶
戈悲昔事墟落對窮年即此傷離緒悽悽賦酒筵¶
　　　送蔡十二之海上(時在/衛中)¶
黯然何所為相對但悲酸季弟念離别賢兄救急難河¶
流氷處盡海路雪中寒尚有南飛雁知君不忍看¶
<pb:KR4h0140_WYG_214-3b>¶
　　　別韋兵曹¶
離別長千里相逢數十年此心應不變他事已徒然惆¶
悵春光裏蹉跎栁色前逢時當自取看爾欲先鞭¶
　　　獨孤判官部送兵¶
餞君嗟逺别為客念周旋征路今如此前軍猶眇然出¶
闗逢漢壁登隴望胡天亦是封侯地期君早着鞭¶
　　　别從甥萬盈¶
諸生曰萬盈四十乃知名宅相予偏重家丘人莫輕美¶
<pb:KR4h0140_WYG_214-4a>¶
才應自料苦節豈無成莫以山田薄今春又不耕¶
　　　別崔少府¶
知君少得意汶上掩柴扉寒食仍留火春風未授衣皆¶
言黄綬屈早向青雲飛借問他鄉事今年歸不歸¶
　　　别(一作/送)馮判官¶
碣石遼西地漁陽薊北天闗山唯一道雨雪盡三邉才¶
子方為客將軍正渴(一作愛/一作慕)賢遥知幕府下書記日翩¶
翩¶
<pb:KR4h0140_WYG_214-4b>¶
　　　淇上送韋司倉往滑臺¶
飲酒莫辭醉醉多適不愁孰知非逺别終念對窮(一作/新)¶
秋滑臺門外見淇水眼前流君去應回首風波滿渡頭¶
　　　送崔功曹赴越¶
傳有東南别題詩報客居江山知不厭州縣復何如莫¶
恨吴歈曲嘗看越絶書今朝欲乘興隨爾食鱸魚¶
　　　送蹇秀才赴臨洮¶
悵望日千里如何今二毛猶思陽谷去莫厭隴山髙倚¶
<pb:KR4h0140_WYG_214-5a>¶
馬見䧺筆隨身唯寳刀料君終自致勳業在臨洮¶
　　　廣陵别鄭處士¶
落日知分手春風莫斷腸興来無不惬才在亦何傷溪¶
水堪垂釣江田耐挿秧人生只為此亦足傲羲皇¶
　　　别孫訢¶
離人去復留白馬黒貂裘屈指論前事停鞭惜舊遊帝¶
鄉那可忘旅舘日堪愁誰念無知已年年睢水流¶
　　　送劉評事充朔方判官賦得征馬嘶¶
<pb:KR4h0140_WYG_214-5b>¶
征馬向邉州蕭蕭嘶不休思深應帶别聲斷為兼秋岐¶
路風將逺闗山月共愁贈君從此去何日大刀頭¶
　　　送魏八¶
更沽淇上酒還泛驛前舟為惜故人去復憐嘶馬愁雲¶
山行處合風雨興中秋此路無知已眀珠莫暗投¶
　　　贈别褚山人¶
携手贈將行山人道姓名光隂薊子訓才術褚先生牆¶
上梨花白尊中桂酒清洛陽無二價猶是慕風聲¶
<pb:KR4h0140_WYG_214-6a>¶
　　　别王八¶
征馬嘶長路離人挹佩刀客来東道逺歸去北風髙時¶
候何蕭索鄉心正(一作/更)鬰陶傳君遇知己行日有綈袍¶
　　　送董判官¶
逢君説行邁倚劍别交親幕府為才子將軍作主人近¶
闗多雨雪出塞有風塵長䇿須當用男兒莫顧身¶
　　　送鄭侍御謫閩中¶
謫去君無恨閩中我舊過大都秋雁少只是夜猿多東¶
<pb:KR4h0140_WYG_214-6b>¶
路雲山合南天瘴癘和自當逢雨露行矣慎風波¶
　　　送李侍御赴安西¶
行子對飛蓬金鞭指鐵驄功名萬里外心事一桮中虜¶
障燕支北秦城太白東離魂莫惆悵看取寳刀雄¶
　　　送裴别將之安西¶
絶域眇難躋悠然信馬蹄風塵經跋渉揺落怨暌携地¶
出流沙外天長甲子西少年無不可行矣莫悽悽¶
　　　宴郭校書因之有别¶
<pb:KR4h0140_WYG_214-7a>¶
綵服趨庭訓分交載酒過芸香名早著蓬轉事仍多苦¶
戰(一作/戰呂)知機息窮愁奈别何雲霄莫相待年鬢已蹉跎¶
　　　同李太守北池泛舟宴髙平鄭太守¶
每揖龔黄事還陪李郭舟雲從四岳起(一作/去)水向百城¶
流幽意隨登渉嘉言即獻酬乃知縫掖貴今日對諸侯¶
　　　同崔員外綦母拾遺九日宴京兆府李士曹¶
今日好相見羣賢仍廢曹晩晴催翰墨秋興引風騷綘¶
葉擁虛砌黄花隨濁醪閉門無不可何事更登髙¶
<pb:KR4h0140_WYG_214-7b>¶
　　　同羣公十月朝宴李太守宅¶
良牧徴髙賞褰帷問考槃嵗時當正月甲子入初寒已¶
聽甘棠頌欣陪㫖酒歡仍憐門下客不作布衣看¶
　　　武威同諸公過楊七山人得藤字¶
幕府日多暇田家嵗復登相知恨不早乘興乃無恒窮¶
巷在喬木深齋垂古藤邉城唯有醉此外更何能¶
　　　同羣公登濮陽聖佛寺閣¶
落日登臨處悠然意不窮佛因初地識人覺四天空来¶
<pb:KR4h0140_WYG_214-8a>¶
雁清霜後孤㠶逺樹中裵囬傷寓目蕭索對寒風¶
　　　同衛八題陸少府書齋¶
知君薄州縣好静無冬春散帙至棲鳥眀燈留故人深¶
房臘酒熟髙院梅花新若是周旋地當令風義親¶
　　　淇上别業¶
依依西山下別業桑林邉庭鴨喜多雨隣雞知暮天野¶
人種秋菜古老開原田且向世情逺吾今聊自然¶
　　　入昌松東界山行¶
<pb:KR4h0140_WYG_214-8b>¶
鳥道幾登頓馬蹄無暫(一作/復)閒﨑嶇出長阪合杳猶前¶
山石激水流處天寒松色間王程應未盡且莫顧刀環¶
　　　使青夷軍入居庸三首¶
匹馬行將久征途去轉難不知邉地别只訝客衣單谿¶
冷泉聲苦山空木葉乾莫言闗塞極雲雪尚漫漫¶
古鎮青山口寒風落日時巖巒鳥不過氷雪馬堪遲出¶
塞應無策還家頼有期東山足松桂歸去結茅茨¶
登頓驅征騎棲遲愧寳刀逺行今若此微禄果徒勞絶¶
<pb:KR4h0140_WYG_214-9a>¶
坂水連下羣峰雲共髙自堪成白首何事一青袍¶
　　　自薊北歸¶
驅馬薊門北北風邉馬哀蒼茫逺山口豁達胡天開五¶
將已深入前軍止半逥誰憐不得意長劍獨歸来¶
　　　東平别前衛縣李宷少府¶
黄鳥翩翩楊栁垂春風送客使人悲怨别自驚千里外¶
論交却憶十年時雲開汶水孤帆逺路繞梁山匹馬遲¶
此地從来可乘興留君不住益凄其¶
<pb:KR4h0140_WYG_214-9b>¶
　　　夜别韋司士得城字¶
髙館張燈酒復清夜鐘殘月雁歸聲只言啼鳥堪求侣¶
無那春風欲送行黄河曲裏沙為㟁白馬津邉栁向城¶
莫怨他鄉暫離别知君到處有逢迎¶
　　　送李少府貶峽中王少府貶長沙¶
嗟君此别意何如駐馬銜桮問謫居巫峡啼猿數行淚¶
衡陽歸雁幾封書青楓江上秋天逺白帝城邉古木踈¶
聖代即(一作/祗)今多雨露暫時分手莫躊躇¶
<pb:KR4h0140_WYG_214-10a>¶
　　　同陳留崔司戶早春宴蓬池¶
同官載酒出郊圻晴日東馳雁北飛隔㟁春雲邀翰墨¶
傍簷垂栁報芳菲池邉轉覺虛無盡臺上偏宜酩酊歸¶
州縣徒勞那可度後時連騎莫相違¶
　　　金城北樓¶
北樓西望滿晴空積水連山勝畵中湍上急流聲若箭¶
城頭殘月勢如弓垂竿已羡磻溪老體道猶思塞上翁¶
為問邉庭更何事至今𦍑笛怨無窮¶
<pb:KR4h0140_WYG_214-10b>¶
　　　同顔六少府旅宦秋中之作¶
傳君昨夜悵然悲獨坐新齋木落時逸氣舊来凌燕雀¶
髙才何得混妍媸跡留(一作/勞)黄綬人多歎心在青雲世¶
莫知不是鬼神無正直從来州縣有瑕疵¶
　　　重陽¶
節物驚心兩鬢華東籬空繞未開花百年將半仕三已¶
五畝就荒天一涯豈有白衣来剥啄一從烏帽自欹斜¶
真成獨坐空搔首門柳蕭蕭噪暮鴉¶
<pb:KR4h0140_WYG_214-11a>¶
　　　古樂府飛龍曲留上陳左相(陳希/烈)¶
徳以精靈降時膺夣寐求蒼生謝安石天子富平侯尊¶
爼資髙論巖廊挹(一作/揖)大猷相門連戶牖卿族嗣弓裘¶
(一作卿才傳世/業相府盛嘉謀)豁達雲開霽(一作/景)清眀月映秋能為吉¶
甫頌善用子房籌階砌(一作/戶牖)思攀陟門闌尚阻脩髙山¶
不易仰大匠本難投跡與松喬合心縁啟沃留公才山¶
吏部書癖杜荆州幸沐千年聖何辭一尉休折腰知寵¶
辱迴首見沈浮天地莊生馬江湖范蠡舟逍遥堪自樂¶
<pb:KR4h0140_WYG_214-11b>¶
浩蕩信無憂去此從黄綬歸歟任白頭風塵與霄漢瞻¶
望日悠悠¶
　　　留上李右相(一作奉贈李/右相林甫)¶
風俗登淳古君臣挹大庭深沉謀九徳宻勿契千齡獨¶
立調元氣清心豁窅㝠本枝連帝系長策冠生靈傅說¶
眀殷道蕭何律漢刑鈞衡持國柄柱石總朝(一作/賢)經隠¶
軫江山藻氛氤鼎鼐銘興中皆白雪(一作/潔白)身外即(一作/盡)¶
丹青江海呼窮鳥詩書問聚螢吹噓成羽翼提握動芳¶
<pb:KR4h0140_WYG_214-12a>¶
馨倚伏悲還笑棲遲(一作/升沈)醉復醒恩榮初就列含育忝¶
宵形有竊丘山恵無時枕席寧壮心瞻落景生事感浮¶
(一作/流)萍莫以才難用終期善易聽未為門下客徒謝少¶
微星¶
　　　同李員外賀哥舒大夫破九曲之作¶
遥傳副丞相昨日破西蕃作氣羣山動揚軍大斾翻竒¶
兵邀轉戰連弩絶歸奔泉噴諸戎血風驅死虜魂頭飛¶
攢萬㦸面縛聚轅門鬼哭黄埃暮天愁白日昏石城與¶
<pb:KR4h0140_WYG_214-12b>¶
巖險鐵騎皆(一作/若)雲屯長策一言决髙蹤百代存威稜¶
懾沙漠忠義感乾坤老將黯無色儒生安敢論解圍憑¶
廟筭止殺報君恩唯有闗河渺蒼茫空樹墩¶
　　　信安王幕府詩(并序/)¶
　　開元二十年國家有事林胡詔禮部尚書信安王¶
　　總戎大舉時考功郎中王公司勳郎中劉公主客¶
　　郎中魏公侍御史李公監察御史崔公咸在幕府¶
　　詩以頌羙數公見於詞凡三十韻¶
<pb:KR4h0140_WYG_214-13a>¶
雲紀軒皇代星髙太白年廟堂咨上策幕府制中權盤¶
石藩維固昇壇禮樂先國章榮印綬公服貴貂蟬樂善¶
旌深徳輸忠格上𤣥剪桐光寵錫題劍羙貞堅聖祚䧺¶
圖廣師貞武徳䖍雷霆七校發旌斾五營連華省徴羣¶
又霜臺舉二賢豈伊公望逺曽是茂才遷竝秉韜鈐術¶
兼該翰墨筵帝思麟閣像臣獻栢梁篇振玉登遼甸摐¶
金歴薊壖度河飛羽檄横海泛樓船北伐聲逾邁東征¶
務以専講戎喧涿野料敵静居延軍勢持三畧兵戎自¶
<pb:KR4h0140_WYG_214-13b>¶
九天朝瞻授鉞去時聽偃戈旋大漠風沙裏長城雨雪¶
邉雲端臨碣石波際隠朝鮮夜壁冲髙斗寒空駐彩旃¶
倚弓𤣥兎月飲馬白狼川庻物隨交泰蒼生解倒懸四¶
郊増氣象萬里絶風烟闗塞鴻勳著京華甲第全落梅¶
横吹後春色凱歌前直道常兼濟微才獨棄捐曵裾誠¶
已矣投筆尚悽然作賦同元淑能詩匪仲宣雲霄不可¶
望空欲仰神仙¶
　　　東平旅遊奉贈薛太守二十四韻¶
<pb:KR4h0140_WYG_214-14a>¶
頌美馳千古欽賢仰大猷晉公標逸氣汾水注長流神¶
與公忠節天生將相儔青雲本自負赤縣獨推尤御史¶
風逾勁郎官草屢修鵷鸞粉署起鷹隼柏臺秋出入交¶
三事飛鳴揖五侯軍書陳上策廷議借前籌肅肅趨朝¶
列雝雝引帝求一麾俄出守千里再分憂不改任棠水¶
仍傳晏子裘歌謡隨舉扇旌斾逐鳴騶郡國長河繞川¶
原大野幽地連堯泰嶽山向禹青州汶上春帆渡秦亭¶
晩日愁遺墟當少昊懸象逼奎婁即此逢清鍳終然喜¶
<pb:KR4h0140_WYG_214-14b>¶
暗投叨承解榻禮更得問縑遊髙興陪登陟嘉言忝獻¶
酬觀棋知戰勝探象㑹㝠搜眺聽情何限冲融恵勿休¶
祗應齊語黙寕肯問沈浮然諾長懐季棲遑輙累丘平¶
生感知已方寸豈悠悠¶
　　　眞定即事奉贈韋使君二十八韻¶
飄泊懐書客遲廽此路隅問津驚棄置投刺忽踟蹰方¶
伯恩彌重蒼生詠已蘇郡稱㢘叔度朝議管夷吾乃繼¶
三台側仍將四岳俱江山澄氣象崕谷倚氷壺詔寵金¶
<pb:KR4h0140_WYG_214-15a>¶
門策官榮葉縣鳬擢才登粉署飛歩躡雲衢起草徴調¶
墨焚香即宴娯光華揚盛矣霄漢在茲乎隠軫推公望¶
逶迤恊帝俞軒車辭魏闕旌節副幽都始佩仙郎印俄¶
兼太守符尤多蜀郡理更得潁川謨城邑推雄鎮山川¶
列簡圖舊燕當絶漠全趙對平蕪曠野何瀰漫長亭復¶
鬰紆始泉遺俗近活水戰塲無月換思鄉陌星廽記斗¶
樞嵗容歸萬象和氣發鴻罏淪落而誰遇棲遑有是夫¶
不才羞擁腫干禄謝侏儒契濶慚行邁羈離憶友于田¶
<pb:KR4h0140_WYG_214-15b>¶
園同季子儲蓄異陶朱方欲呈髙義吹噓揖大巫永懐¶
吐肝膽猶憚阻榮枯解榻情何限忘言道未殊從来貴¶
縫掖應是念窮途¶
　　　和竇侍御登凉州七級浮圖之作¶
化塔屹中起孤髙宜上躋鐵冠雄賞眺金界寵招攜空¶
色在軒户邉聲連鼔鼙天寒萬里北地豁九州西清興¶
揖才彦峻風和端倪始知陽春後具物皆筌蹄¶
　　　酬河南節度使賀蘭大夫見贈之作¶
<pb:KR4h0140_WYG_214-16a>¶
髙閣憑欄檻中軍倚斾旌感時常激切於已即忘情河¶
華屯妖氣伊瀍有戰聲媿無戡難策多謝出師名秉鉞¶
知恩重臨戎覺命輕股肱瞻列岳唇齒頼長城隠隠摧¶
鋒勢光光弄印榮魯連真義士陸遜豈書生直道寕殊¶
智先鞭忽抗行楚雲隨去馬淮月尚連營撫劍堪投分¶
悲歌益不平從来重然諾况值欲横行¶
　　　奉酬睢陽路太守見贈(一作/貽)之作¶
盛才膺命代髙價動良時帝簡登藩翰人和發詠思神¶
<pb:KR4h0140_WYG_214-16b>¶
仙去華省鵷鷺憶丹墀清淨能無事優㳺即賦詩江山¶
紛想像雲物共(一作/動)萎㽔逸氣劉公幹𤣥言向子期多¶
慙汲引速翻愧激昂遲相馬知何限登龍反自疑風塵¶
吏道迫行邁旅心悲拙疾徒為爾窮愁欲問誰秋庭一¶
片葉朝鏡數荎絲州縣甘無取丘園悔莫追瓊瑶生箧¶
笥光景借茅茨他日青霄裏猶應訪所知¶
　　　奉酬睢陽李太守¶
公族稱王佐朝經允帝求本枝强我李盤石冠諸劉禮¶
<pb:KR4h0140_WYG_214-17a>¶
樂光輝盛山河氣象幽系髙周柱史名重晉陽秋華省¶
膺推擇青雲寵㝠遊握蘭多具羙前席有嘉謀賦得黄¶
金賜言皆白璧酬着鞭驅駟馬操刅解全牛出鎮兼方¶
伯承家復列侯朝瞻孔北海時用杜荆州廣固纔登陟¶
毘陵忽阻修三台冀入夢四岳尚分憂郡邑連京口山¶
川望石頭海門當建節江路引鳴騶俗見中興理人逢¶
至道休先移白額横更息赭衣偷梁國歌来晩徐方怨¶
不留豈伊齊政術將以變澆浮訟簡知能吏刑寛察要¶
<pb:KR4h0140_WYG_214-17b>¶
囚坐堂風偃草行縣雨隨輈地是䝉莊宅城遺閼伯丘¶
孝王餘井徑微子故田疇冬至招揺轉天寒螮蝀收猿¶
巖飛雨雪兎苑落梧楸列㦸霜侵户褰幃月在鈎好賢¶
常解榻乘興每登樓逸足横千里髙談注九流詩題青¶
玉案衣贈黒貂裘窮巷軒車静閒齋耳目愁未能方管¶
樂翻欲慕巢由講徳良難敵觀風豈易儔寸心仍有適¶
江海一扁舟¶
　　　送柴司户充劉卿(一作/鄉)判官之嶺外¶
<pb:KR4h0140_WYG_214-18a>¶
嶺外資䧺鎮朝端寵節旄月卿臨幕府星使出詞曹海¶
對羊城濶山連象郡髙風霜驅瘴癘忠信渉波濤别恨¶
隨流水交情脱寳刀有才無不適行矣莫徒勞¶
　　　送蔡少府赴登州推事¶
膠東連即墨莱水入滄溟國小常多事人訛屢抵刑公¶
才徴郡邑詔使出郊坰標格誰當犯風謡信可聽峥嶸¶
大峴口邐迤汶陽亭地迥雲偏白天秋山更青祖筵方¶
卜晝王事急侵星勸爾將為徳斯言蓋有聽¶
<pb:KR4h0140_WYG_214-18b>¶
　　　秦中送李九赴越¶
携手望千里于今將十年如何每離别心事復迍邅適¶
越雖有以出闗終耿然愁霖(一作/秋林)不可向長路或難前¶
(一作/聮)呉㑹獨行客山隂秋夜船謝家徴故事禹穴訪遺¶
編鏡水君所憶蓴羮余舊便歸来莫忘此兼示濟江篇¶
　　　餞宋八充彭中丞判官之嶺南(一作/外)¶
覩君濟時畧使我氣填膺長策竟不用髙才徒見稱一¶
朝知已逹累日詔書徴羽翮忽然就(一作/動)風飈誰敢凌¶
<pb:KR4h0140_WYG_214-19a>¶
舉鞭趨(一作/投)嶺嶠(一作/嶂)屈指冒炎蒸北雁送馳驛南人¶
思飲氷彼邦本倔強習俗多驕矜翠羽干平法黄金撓¶
直繩若将除害馬慎勿信蒼蠅魑魅寜無患忠貞適有¶
憑猿啼山不㫁鳶跕路難登海㟁出交趾江城連始興¶
繡衣當節制幕府盛威稜勿憚九嶷險須令百越澄立¶
談多感激行李即嚴凝離别胡為者雲霄遲爾昇¶
　　　陪竇侍御泛靈雲池¶
白露時先降清川思不窮江湖仍塞上舟楫在軍中舞¶
<pb:KR4h0140_WYG_214-19b>¶
換臨津樹歌饒向迥(一作/晚)風夕陽連積水邊色滿秋空¶
乘興宜投轄邀歡莫避驄誰憐持弱羽猶欲伴鵷鴻¶
　　　陪竇侍御靈雲南亭宴詩得䨓字(并序/)¶
　　凉州近胡髙下其池亭盖以耀蕃落也幕府董帥¶
　　䧺勇徑踐戎庭自陽闗而西猶枕席矣軍中無事¶
　　君子飲食宴樂宜哉白簡在邊清秋多興況水具¶
　　舟檝山兼亭䑓始臨泛而寫煩俄登陟以寄傲絲¶
　　桐徐奏林木更爽觴蒲萄以遞歡指蘭茝而可掇¶
<pb:KR4h0140_WYG_214-20a>¶
　　胡天一望雲物蒼然雨蕭蕭而牧馬聲㫁風嫋嫋¶
　　而邊歌幾處又足悲矣員外李公曰七日者何牛¶
　　女之夕也夫賢者何得謹其時請賦南亭詩列之¶
　　於後¶
人幽宜眺聼目極喜亭䑓風景知愁在闗山憶夢廻秪¶
言殊語黙何意忝遊陪連唱波瀾動㝠搜物象開新秋¶
歸逺樹殘雨擁(一作/應)輕雷簷外長天盡尊前獨鳥來常¶
吟塞下曲多謝幕中才河漢徒相望嘉期安在哉¶
<pb:KR4h0140_WYG_214-20b>¶
　　　同熊少府題盧主簿茅齋(盧兼有/人倫)¶
虛院野情在茅齋秋興存孝亷趨下位才子出髙門乃¶
繼幽人靜能令學者尊江山歸謝客神鬼下劉根階樹¶
時攀折窗書任討論自堪成獨往何必武陵源¶
　　　同朱五題盧使君義井¶
髙義唯良牧深仁自下車寜知鑿井處還是飲氷餘地¶
即泉源久人當汲引初體清能鑿物色洞(一作/淡)每含虚¶
上善滋來往中和浹里閭濟時應未竭懐惠復何如¶
<pb:KR4h0140_WYG_214-21a>¶
　　　同郭十題楊主簿新廳¶
華館曙沈沈惟良正在今用材兼柱石聞物象髙深更¶
得芝蘭地兼營枳棘林向風扃㦸户當署近棠隂勿改¶
安卑節聊閒理劇心多君有知已一和郢中吟¶
　　　秋日作¶
端居值秋節此日更愁辛寂寞無一事蒿萊通四鄰閉¶
門生白髪回首憶青春嵗月不相待交游隨衆人雲霄¶
何處託愚直有誰親舉酒聊自勸窮通信爾身¶
<pb:KR4h0140_WYG_214-21b>¶
　　　辟陽城¶
荒城在髙㟁凌眺俯清淇傳道漢天子而封審食其奸¶
滛且不戮茅土孰云宜何得英䧺主返令兒女欺母儀¶
良已失臣節豈如斯太息一朝事乃令人所嗤¶
　　　赴彭州山行之作¶
峭壁連崆峒攅峰疊翠微鳥聲堪駐馬林色可忘機怪¶
石時侵徑輕蘿乍拂衣路長愁作客年老更思歸且悦¶
巖巒勝寜嗟意緒違山行應未盡誰與玩芳菲¶
<pb:KR4h0140_WYG_214-22a>¶
　　　詠史¶
尚有綈袍贈應憐范叔寒不知天下士猶作布衣看¶
　　　送兵到薊北¶
積雪與天迥屯軍連塞愁誰知此行邁不為覓封侯¶
　　　同羣公題張處士菜園¶
耕地桑柘間地肥菜常熟為問葵藿資何如廟堂肉¶
　　　逄謝偃¶
紅顔愴為别白髪始相逄唯餘昔時淚無復舊時容¶
<pb:KR4h0140_WYG_214-22b>¶
　　　田家春望¶
出門何所見春色滿平蕪可歎無知巳髙陽一(一作/憶)酒¶
徒¶
　　　閒居¶
桞色驚心事春風厭索居方知一桮酒猶勝百家書¶
　　　封丘作¶
州縣才難適雲山道欲窮揣摩慚黠吏棲隠謝愚公¶
　　　九曲詞三首¶
<pb:KR4h0140_WYG_214-23a>¶
許國從來徹廟堂連年不為在疆(一作/壇)塲将軍天上封¶
侯印御史臺中異姓王¶
萬騎爭歌楊栁春千塲對舞繡騏驎到處盡逄歡洽事¶
相看總是太平人¶
鐵騎横行鐵嶺頭西看邏逤取封侯青海只今将飲馬¶
黄河不用更防秋¶
　　　營州歌¶
營州少年厭(一作滿一作/歇一作愛)原野狐(一作/皮)裘䝉茸獵城下¶
<pb:KR4h0140_WYG_214-23b>¶
虜(一作/魯)酒千鍾(一作/桮)不醉人胡兒十嵗能騎馬¶
　　　玉真公主歌¶
常言龍徳本天仙誰謂仙人每學仙更道𤣥元指李日¶
多於王母種桃年¶
仙宫仙府有真仙天寳天仙秘莫傳為問軒皇三百嵗¶
何如大道一千年¶
　　　和王七玉門闗聼吹笛(一作塞/上聞笛)¶
胡人吹(一作/羌)笛戍樓間樓上蕭條海(一作/明)月閒借問落¶
<pb:KR4h0140_WYG_214-24a>¶
梅凡幾曲從風一夜滿闗山(一作塞上聼吹笛云雪淨/胡天牧馬還月明𦍑笛戍)¶
(樓間借問梅花何處/落風吹一夜滿闗山)¶
　　　别董大二首¶
十里黄雲白日曛北風吹雁雪紛紛莫愁前路無知已¶
天下誰人不識君¶
六翮飄颻私自憐一離京洛十餘年丈夫貧賤應未足¶
今日相逄無酒錢¶
　　　送桂陽孝亷¶
<pb:KR4h0140_WYG_214-24b>¶
桂陽年少西入秦數經甲科猶白身即今江海一歸客¶
他日雲霄(一作/山)萬里人¶
　　　送李少府時在客舍作¶
相逄旅館意多違暮雪初晴候雁飛主人酒盡君未醉¶
薄暮途遥歸不歸¶
　　　聼張立本女吟¶
危冠廣袖楚宫妝獨歩閒庭逐夜涼自把玉釵敲砌竹¶
清歌一曲月如霜¶
<pb:KR4h0140_WYG_214-25a>¶
　　　　初至封丘作¶
　可憐薄暮宦逰子獨卧虛齋思無巳去家百里不得歸¶
　到官數日秋風起¶
　　　　除夜作¶
　旅館寒燈獨不眠客心何事轉悽然故鄉今夜思千里¶
　愁(一作/霜)鬢明朝又(一作/更)一年¶
　¶
　¶
<pb:KR4h0140_WYG_214-25b>¶
　¶
　¶
　¶
　¶
　¶
　¶
　¶
御定全唐詩巻二百十四¶
