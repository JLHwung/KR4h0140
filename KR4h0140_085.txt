# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.029178
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八十五
<pb:KR4h0140_WYG_085-1a>¶
　欽定四庫全書¶
御定全唐詩巻八十五¶
　　張說¶
　張說字道濟一字說之洛陽人武后䇿賢良方正說所¶
　對第一授左補闕擢鳳閣舍人忤㫖配流欽州中宗召¶
　還累遷工部兵部侍郎修文館學士睿宗拜為中書侍¶
　郎知政事開元初進中書令封燕國公尋出刺相州左¶
　轉岳州召拜兵部尚書知政事敕令廵邊後為集賢院¶
<pb:KR4h0140_WYG_085-1b>¶
　學士尚書左丞相卒謚文貞說為人敦氣義重然諾喜¶
　延納後進朝廷大述作多出其手與蘇頲號燕許大手¶
　筆謫岳州後詩益悽惋人謂得江山之助集三十卷内¶
　詩九巻今編詩五巻¶
　　　　唐封泰山樂章(唐書樂志曰開元十三年明皇/封泰山祀天樂降神用豫和六)¶
　　　　(變迎送皇帝用太和登歌奠玉帛用肅和迎爼/用雍和酌獻飲福並用夀和送文舞出迎武舞)¶
　　　　(入用舒和終獻亞獻/用凱安送神用豫和)¶
　　　　　豫和六首¶
<pb:KR4h0140_WYG_085-2a>¶
挹泰壇紫(一作/柴)泰清受天命報天成竦皇心薦樂聲志¶
上逹歌下迎¶
億上帝臨下庭騎日月陪列星嘉視信大糦馨澹神心¶
醉皇靈¶
相百辟貢八荒九歌叙萬舞翔肅振振鏗皇皇帝欣欣¶
福穰穰¶
髙在上道光明物資始德難名承眷命牧蒼生寰宇謐¶
泰階平¶
<pb:KR4h0140_WYG_085-2b>¶
天道無親至誠與鄰山川遍禮宫徵惟新玉帛非盛聰¶
明㑹眞正斯一德通乎百神¶
享帝享親維孝維聖緝熙懿德敷揚成命華夷志同笙¶
鏞禮盛明靈降止感此誠敬¶
　　　　太和¶
孝敬中發和容外彰騰華照㝢如昇太陽貞璧就奠𤣥¶
靈垂光禮樂具舉濟濟洋洋¶
　　　　肅和¶
<pb:KR4h0140_WYG_085-3a>¶
奠祖配天承天享帝百靈咸秩四海來祭植我蒼璧布¶
我𤣥製華日裵囘神煙容裔¶
　　　　雍和¶
俎豆有馥絜粢豐盛亦有和羮既戒既平鼓鐘管磬肅¶
唱和嗚皇皇我祖來我思成¶
　　　　壽和¶
烝烝我后享獻惟寅躬酌鬱鬯跪奠明神孝莫孝乎配¶
上帝親敬莫敬乎教天下臣¶
<pb:KR4h0140_WYG_085-3b>¶
　　　　壽和¶
皇祖嚴配配享皇天皇皇降嘏天子萬年¶
　　　　舒和¶
六鐘翕協六變成八佾徜徉八風生樂九韶兮神人感¶
美七德兮天地清¶
　　　　凱安¶
烈祖順三靈文宗威四海黄鉞誅羣盗朱旗掃多罪戢¶
兵天下安約法人心改大哉干羽意長見風雲在¶
<pb:KR4h0140_WYG_085-4a>¶
　　　　豫和¶
禮樂終禋燎上懐靈惠結皇想歸風疾囘風爽百神來¶
衆神往¶
　　　唐享太廟樂章(唐書樂志曰明皇開元七年享/太廟樂迎神用永和皇帝行用)¶
　　　(太和登歌酌瓚用肅和迎爼用雍和皇帝酌醴/齊用文舞獻宣皇帝用光大舞光皇帝用長發)¶
　　　(舞景皇帝用大政舞元皇帝用大成舞髙祖用/大明舞太宗用崇德舞髙宗用鈞天舞中宗用)¶
　　　(大和舞睿宗用景雲舞皇帝飲福受脤用福和/送文舞出迎武舞入用舒和亞獻終獻行事武)¶
　　　(舞用凱安撤豆用登歌送神用永和按/景皇帝舊用大基至是改用大政云)¶
<pb:KR4h0140_WYG_085-4b>¶
　　　　永和三首¶
肅九室諧八音歌皇慕動神心禮宿設樂妙尋聲明備¶
祼奠臨¶
律迓氣音入𤣥依玉几御黼筵聆愾息僾周旋九韶徧¶
百福傳¶
信工祝永頌聲來祖考聼和平相百辟貢九瀛神休委¶
帝孝成¶
　　　　太和¶
<pb:KR4h0140_WYG_085-5a>¶
時文聖后清廟肅邕致誠勤薦在貎思恭玉節肆夏金¶
鏘五鐘繩繩雲歩穆穆天容¶
　　　　肅和¶
天子享孝工歌溥將射祼鬱鬯乃焚膋薌臭以逹㫖聲¶
以求陽奉時烝嘗永代不忘¶
　　　　雍和二首¶
在滌嘉豢麗碑敬牲角握之牝色純之騂火傳陽燧水¶
溉隂精太公胖俎傅說和羮¶
<pb:KR4h0140_WYG_085-5b>¶
俎豆有馥齊盛絜豐亦有和羮旣戒旣平鼓鐘管磬肅¶
唱和鳴皇皇后祖來我思成(此首與封泰山/樂章雍和同)¶
　　　　文舞¶
聖謩九德眞言五千慶集昌胄符開帝先髙文杖鉞克¶
配彼天三宗握鏡六合渙然帝其承祀率禮罔愆圖書¶
霧岀日月清懸舞形德類詠諗功傳黄龍蜿蟺彩雲蹁¶
蹮五行氣順八佾風宣介此百禄於皇萬年¶
　　　　光大舞¶
<pb:KR4h0140_WYG_085-6a>¶
肅肅藝祖滔滔濬源有雄玉劔作鎭金門𤣥王貽緒后¶
稷謀孫肇禋九廟四海來尊¶
　　　　長發舞¶
具禮崇徳備樂承風魏推幢主周贈司空不行而至無¶
成有終神興王業天歸帝功¶
　　　　大政舞¶
於赫元命權輿帝文天齊八柱地半三分宗廟觀德笙¶
鏞樂勳封唐之兆成天下君¶
<pb:KR4h0140_WYG_085-6b>¶
　　　　大成舞¶
帝舞季厯龍聖生昌后歌有蟜胎炎孕黄天地合德日¶
月齊光肅雍孝享祚我萬方¶
　　　　大明舞¶
赤精亂德四海困窮黄旗舉義三靈㑹同早望春雨雲¶
披大風溥天來祭髙祖之功¶
　　　　崇德舞¶
皇合一德朝宗百神削平天地大拯生人上帝配食單¶
<pb:KR4h0140_WYG_085-7a>¶
于入臣戎歌陳武&KR0524;&KR0524;震震¶
　　　　釣天舞¶
髙皇邁道端拱無為化懐獯鬻兵賦句驪禮尊封禪樂¶
盛來儀合位媧后同稱伏羲¶
　　　　大和舞¶
退居江水鬱起丹陵禮物還舊朝章中興龍圖友及駿¶
命恭膺鳴球香瓉大糦是承¶
　　　　景雲舞¶
<pb:KR4h0140_WYG_085-7b>¶
景雲霏爛告我帝符噫帝冲德與天為徒笙鏞遥逺俎¶
豆虚無春秋孝獻囘復此都¶
　　　　福和¶
備禮用樂崇親致尊誠通慈降敬徹愛存獻懐稱夀啐¶
感承恩皇帝孝德子孫千億大包天域長亘不極¶
　　　　舒和¶
六鐘翕協六變成八佾徜徉八風生樂九歆兮神人感¶
美七德兮天地清(此首與封泰山/樂章舒和同)¶
<pb:KR4h0140_WYG_085-8a>¶
　　　　　凱安三首¶
　瑟彼瑶爵亞維上公室如屏氣門不容躬禮殷其本樂¶
　執其中聖皇永慕天地幽通¶
　禮匝三獻樂徧九成降循軒陛仰欷皇情福與仁合徳¶
　因孝明百年神畏四海風行¶
　總總干戚塡塡鼓鐘奮揚增氣坐作為容離若鷙鳥合¶
　如戰龍萬方觀德肅肅邕邕¶
　　　　　登歌¶
<pb:KR4h0140_WYG_085-8b>¶
　止笙磬撤豆籩音無響窅入𤣥主在室神在天情餘慕¶
　禮罔愆喜黍稷屢豐年¶
　　　　　永和¶
　眇嘉樂授靈爽感若来思如往休氣散回風上返寂寞¶
　還惚恍懐靈駕結空想¶
　¶
　¶
御定全唐詩巻八十五¶
