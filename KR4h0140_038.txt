# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.018045
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三十八
<pb:KR4h0140_WYG_038-1a>¶
　欽定四庫全書¶
御定全唐詩卷三十八¶
　　蕭德言¶
　蕭德言字文行雍州長安人貞觀中著作郎兼𢎞文館¶
　學士博涉經史晚尤篤志於學自晝逹夜略無休倦毎¶
　開五經必束帶盥濯危坐對之為春宫侍讀拜祕書少¶
　監髙宗以師傅恩加銀青光祿大夫集三十巻今存詩¶
　一首¶
<pb:KR4h0140_WYG_038-1b>¶
　　　　詠舞¶
　低身鏘玉珮舉袖拂羅衣對簷疑燕起映雪似花飛¶
　　鄭世翼(一作/鄭翼)¶
　鄭世翼滎陽人弱冠有盛名武德中歴萬年丞揚州錄¶
　事参軍數以言辭忤物貞觀中坐怨謗流嶲州卒集多¶
　遺失今存詩五首¶
　　　　過嚴君平古井¶
　嚴平本髙尚逺蹈古人風賣卜成都市流名大漢中舊¶
<pb:KR4h0140_WYG_038-2a>¶
井改人世寒泉久不通年多既罷汲(一作/渫)無禽乃遂空¶
如何屬秋氣唯見落雙桐¶
　　　登北邙還望(一作/至)京洛¶
歩登北邙坂踟蹰聊寫望宛洛盛皇居規模窮大壯三¶
河分設險兩崤資巨防飛觀紫烟中層臺碧雲上青槐¶
夹馳道迢迢修且曠左右多第宅参差居將相清晨謁¶
帝返車馬相追訪胥徒各異流文物紛殊狀囂塵暗天¶
起簫管從風颺伊余孤(一作/忠)且直生平獨淪䘮山幽有¶
<pb:KR4h0140_WYG_038-2b>¶
桂叢何為坐惆悵¶
　　　巫山髙¶
巫山凌太清岧嶤類削成霏霏暮雨合靄靄朝雲生危¶
峯入鳥道深谷寫猨聲别有幽棲客淹留攀桂情¶
　　　看新婚¶
初筓夢桃李新妝應摽梅疑逐朝雲去翻隨暮雨来雜¶
珮含風響叢花隔扇開姮娥對此夕何用久裵回¶
　　　見佳人負錢出路¶
<pb:KR4h0140_WYG_038-3a>¶
獨負千金價應從買笑来秪持難發口經為幾人開¶
　崔信明¶
崔信明青州益都人博聞彊記下筆成章大業中令堯¶
城竇建德招之不屈去隱太行山貞觀中應詔舉終秦¶
川令詩一首¶
　　　送金竟陵入蜀¶
金門去蜀道玉壘望長安豈言千里逺方尋九折難西¶
上君飛蓋東歸我挂冠猨聲出峽斷月彩落江寒従今¶
<pb:KR4h0140_WYG_038-3b>¶
與君别花月幾新殘¶
　　　句¶
楓落吳江冷(新唐書云信明蹇傲自伐嘗謂過李百藥/議者不許鄭世翼亦傲倨數佻輕忤物遇)¶
(信明江中謂之曰聞公有楓落呉江冷願見其餘信明/欣然多出衆篇世翼覧未終曰所見不逮所聞投諸水)¶
(引舟/去)¶
　孔紹安¶
孔紹安越州山隂人陳尚書奐之子少誦古文集數十¶
萬言外兄虞世南歎異之與詞人孫萬夀篤忘年好時¶
<pb:KR4h0140_WYG_038-4a>¶
人稱為孫孔隋末為監察御史歸唐拜内史舎人恩禮¶
甚厚嘗詔撰梁史未成而卒有文集五十巻今存詩七¶
首¶
　　　侍宴詠石榴(本傳云大業末髙祖討賊河東紹/安以監察御史為監軍深見接遇)¶
　　　(及受禪間行来奔拜内史舎人時夏侯端亦嘗/監髙祖軍先紹安歸朝授祕書監紹安因侍宴)¶
　　　(詠石榴詩/時人稱之)¶
可惜庭中樹移根逐漢臣只為来時晚花開不及春¶
　　　詠夭桃¶
<pb:KR4h0140_WYG_038-4b>¶
結葉還臨影飛香欲徧空不意餘花落翻沈露井中¶
　　　贈蔡君¶
疇昔同幽谷伊爾遷喬木赫奕盛青紫討論窮簡牘¶
　　　結客少年場行¶
結客佩吳鈎横行度隴頭鴈在弓前落雲從陣後浮吳¶
師驚燧象燕將警奔牛轉蓬飛不息氷河結未流若使¶
三邊定當封萬户(一作/里)侯¶
　　　傷顧學士¶
<pb:KR4h0140_WYG_038-5a>¶
迢遰雙崤道超忽三川湄此中俱失路思君不可思遊¶
人行變橘逝者遽焚芝憶昔江湖上同詠子衿詩何言¶
陵谷徙翻驚鄰笛悲陳根非席卉繐帳異書帷與善成¶
空說殱良信在兹今日嚴夫子哀命不哀時¶
　　　别徐永元秀才¶
金湯既失險玉石乃同焚墜葉還相覆落羽更為羣豈¶
謂三秋節重傷(一作/陽)千里分逺離弦易轉幽咽水難聞¶
欲識相思處山川間白雲¶
<pb:KR4h0140_WYG_038-5b>¶
　　　落葉(一作孔/徳紹詩)¶
早秋驚落葉飄零似客心翻飛未肯下猶言惜故林¶
　謝偃¶
謝偃衞縣人本姓直勒氏仕隋為散従正貟外貞觀初¶
應詔對策及第駕幸東都詔求直諫偃極言得失太宗¶
稱美引為𢎞文館直學士為塵影二賦甚工嘗奉詔撰¶
述聖賦又獻惟皇誡德賦以申諷時李百藥工五言詩¶
偃善作賦時人稱為李詩謝賦出為湘潭令集十巻今¶
<pb:KR4h0140_WYG_038-6a>¶
存詩四首¶
　　　踏歌詞三首¶
春景嬌春臺新露泣新梅春葉參差吐新花重疉開花¶
影飛鶯去歌聲度鳥来倩看飄颻雪何如舞袖迴¶
逶迤度香閤顧步出蘭閨欲繞鴛鴦殿先過桃李蹊風¶
帶舒還巻簪花舉復低欲問今宵樂但聽歌聲齊¶
夜久星沉没更深月影斜裙輕纔動珮鬟薄不勝花細¶
風吹寳袂輕露濕紅紗相看樂未巳蘭燈照九華¶
<pb:KR4h0140_WYG_038-6b>¶
　　　樂府新歌應敎(郭茂倩樂/府作新曲)¶
青樓綺閣已含春凝妝艷粉復如神細細輕裙(一作/裾)全¶
漏影離離薄扇詎障塵樽中酒色恒宜滿曲裏歌聲不¶
厭新紫燕欲飛先遶棟黄鶯始哢即嬌人撩亂垂絲昬¶
柳陌參差濃葉暗桑津上客莫畏斜光晚自有西園明¶
月輪¶
　蔡允恭¶
蔡允恭荆州江陵人有風采善綴文仕隋歴著作佐郎¶
<pb:KR4h0140_WYG_038-7a>¶
起居舎人煬帝屬詞賦多令諷誦之入唐為文學館學¶
士貞觀初除太子洗馬集二十巻今存詩一首¶
　　　奉和出潁至淮應令(在隋/時作)¶
久倦川塗曲忽此望淮圻波長泛淼淼眺逈情依依稍¶
覺金烏轉漸見錦帆稀欲知仁化洽謳歌滿路歸¶
　杜之松¶
杜之松博陵曲陽人隋起居舎人貞觀中為河中刺史¶
嘗答王績書云康成道重不許太守稱官老莱家居羞¶
<pb:KR4h0140_WYG_038-7b>¶
與諸侯為伍僕豈不能正平公之坐敬養亥唐屈文侯¶
之膝恭師子夏其雅尚可知矣詩一首¶
　　　和衞尉寺柳¶
漢將本屯營遼河有戍城大夫曽取姓先生亦(一作/曽)得¶
名髙枝拂逺鴈疎影度遥星不辭攀折苦為入管弦聲¶
　崔善為¶
崔善為貝州武城人善歴數仕隋為文林郎嘗領丁匠¶
五百人營仁夀宫楊素為總監来按實善為持簿暗唱¶
<pb:KR4h0140_WYG_038-8a>¶
五百人無一差失素大驚稍遷樓煩司户書佐宻勸髙¶
祖舉義旗兵起署為大將軍府司户參軍轉尚書左丞¶
貞觀中歴大理司農二卿出為秦州刺史詩二首¶
　　　荅王無功冬夜載酒鄉館¶
頒條忝貴郡懸榻久相望處士同楊鄭邦君謝李疆詎¶
知方擁篲逢子敬惟桑明朝蓬户側㑹自謁任棠¶
　　　荅王無功九日¶
秋来菊花氣深山客重尋露葉疑涵玉風花似散金摘¶
<pb:KR4h0140_WYG_038-8b>¶
来還泛酒獨坐即徐斟王𢎞貪自醉無復覔楊林¶
　朱仲晦¶
朱仲晦王績鄉人詩一首¶
　　　荅王無功問故園¶
我從銅州来見子上京客問我故鄉事慰子羇旅色子¶
問我所知我對子應識朋遊總强健童稚各長成華宗¶
盛文史連墻富池亭獨子園最古舊林間新坰柳行隨¶
隄勢茅齋㸔地形竹従去年移梅是今年榮渠水經夏¶
<pb:KR4h0140_WYG_038-9a>¶
響石苔終嵗青院果早晚熟林花先後明語罷相歎息¶
浩然起深情歸哉且五斗餉子東臯耕¶
　王宏¶
王宏濟南人與太宗幼日同學問為八體書及帝即位¶
因訪鄉人竟傳隱去詩一首¶
　　　從軍行¶
兒生三日掌上珠燕頷猨肱穠李膚十五學劍北擊胡¶
羗歌燕筑送城隅城隅路接伊川驛河陽渡頭邯鄲陌¶
<pb:KR4h0140_WYG_038-9b>¶
可憐年少把手時黄鳥雙飛梨花白秦王築城三千里¶
西自臨洮東遼水山邊疊疉黒雲飛海畔莓莓青草死¶
從来戰鬬不求勲殺身為君君不聞鳯皇樓上吹急管¶
落日裵回腸先斷¶
　朱子奢¶
朱子奢蘇州人善文辭通春秋貞觀時累官諫議大夫¶
𢎞文館學士為人樂易能劇談以經義緣飾每侍宴帝¶
令與羣臣論難皆莫能及詩一首¶
<pb:KR4h0140_WYG_038-10a>¶
　　　　文德皇后輓歌¶
　神京背紫陌縞駟結行輈北去横橋道西分清渭流寒¶
　光向壟没霜氣入松楸今日泉臺路非是濯龍遊¶
　　張文收¶
　張文收貝州人善音律貞觀初授協律郎咸寧中遷太¶
　子率更令撰新樂書十二巻存詩一首¶
　　　　大酺樂¶
　淚滴珠難盡容殘玉易銷倘隨明月去莫道夢魂遥¶
<pb:KR4h0140_WYG_038-10b>¶
　　毛明素¶
　毛明素貞觀中人詩一首¶
　　　　與琳法師(貞觀十一年法師/幽繫故致詩焉)¶
　冶長倦縲紲韓安歎死灰始騐山中木方知貴不材¶
　¶
　¶
　¶
御定全唐詩巻三十八¶
