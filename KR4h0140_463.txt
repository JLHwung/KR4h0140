# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.651235
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百六十三
<pb:KR4h0140_WYG_463-1a>¶
　欽定四庫全書¶
御定全唐詩巻四百六十三¶
　　胡杲¶
　胡杲安定人懐州司馬詩一首¶
　　　　七老㑹詩(杲年八/十九)¶
　閒居同㑹在三春大抵愚年㝡出羣霜𩯭不嫌杯酒興¶
　白頭仍愛玉爐熏裵回玩栁心猶健老大㸔花意却勤¶
　鑿落滿斟判酩酊香嚢髙挂任氤氲捜神得句題紅葉¶
<pb:KR4h0140_WYG_463-1b>¶
　望景長吟對白雲今日交情何不替齊年同事聖明君¶
　　吉皎¶
　吉皎馮翊人衛尉卿致仕詩一首¶
　　　　七老㑹詩(皎年八/十八)¶
　休官罷任已閒居林苑園亭興有餘對酒㝡宜花藻發¶
　邀歡不厭栁條初低腰醉舞垂緋袖擊筑謳歌任褐裾¶
　寧用管弦来合雜自親松竹且清虛飛觥酒到須先酌¶
　賦詠成詩不住書借問商山賢四皓不知此後更何如¶
<pb:KR4h0140_WYG_463-2a>¶
　劉真(一作/貞)¶
劉真廣平人磁州刺史詩一首¶
　　　七老㑹詩(真年八/十七)¶
垂絲今日幸同筵朱紫居身是大年賞景尚知心未退¶
吟詩猶覺力完全閒庭飲酒當三月在席揮毫象七賢¶
山茗煮時秋霧碧玉杯斟處彩霞鮮臨堦花笑如歌妓¶
傍竹松聲當管弦雖未學窮生死訣人間豈不是神仙¶
　鄭據¶
<pb:KR4h0140_WYG_463-2b>¶
鄭據滎陽人右龍武軍長史詩一首¶
　　　七老㑹詩(據年八/十五)¶
東洛幽閒日暮春邀歡多是白頭賔官班朱紫多相似¶
年紀髙低次第勻聮句每言松竹意停杯多說古今人¶
更無外事來心肺空有清虛入思神醉舞兩回迎勸酒¶
狂歌一曲㑹娱身今朝何事偏情重同作明時列任臣¶
　盧真¶
盧真范陽人侍御史内供奉詩一首¶
<pb:KR4h0140_WYG_463-3a>¶
　　　七老㑹詩(真年八/十三)¶
三春已盡洛陽宫天氣初晴景象中千朶嫩桃迎曉日¶
萬株垂栁逐和風非論官位皆相似及至年高亦共同¶
對酒歌聲猶覺妙玩花詩思豈能窮先時共作三朝貴¶
今日猶逄七老翁但&KR0133;醁醽常滿酌煙霞萬里㑹應通¶
　張渾¶
張渾清河人永州刺史詩一首¶
　　　七老㑹詩(渾年七/十七)¶
<pb:KR4h0140_WYG_463-3b>¶
幽亭春盡共為歡印綬居身是大官遁跡豈勞登逺岫¶
垂絲何必坐谿磻詩聮六韻猶應易酒飲三杯未覺難¶
每况襟懐同宴㑹共將心事比波瀾風吹野桞垂羅帶¶
日照庭花落綺紈此席不煩鋪錦帳斯筵堪作畫圖㸔¶
　韋式¶
韋式太和中人詩一首¶
　　　一字至七字詩(以題為韻同王起諸公/送白居易分司東都作)¶
　　　　竹¶
<pb:KR4h0140_WYG_463-4a>¶
竹臨池似玉裛露静和煙綠抱節寧改貞心自束渭曲¶
偏種多王家㸔不足仙杖正驚龍化美實當随鳳熟唯¶
愁吹作別離聲回首駕驂舞陣速¶
　張彤¶
張彤長慶時人詩一首¶
　　　奉和白太守㨂橘¶
凌霜逺渉太湖深雙卷朱旗望橘林樹樹籠煙疑帶火¶
山山照日似懸金行看採掇方盈手暗覺馨香已滿襟¶
<pb:KR4h0140_WYG_463-4b>¶
㨂選封題皆盡力無人不感近臣心¶
　周元範¶
周元範句曲人詩一首¶
　　　和白太守㨂貢橘¶
離離朱實緑叢中似火燒山䖏處紅影下寒林沈綠水¶
光搖髙樹照晴空銀章自竭人臣力(一作/分)玉液誰知造¶
化功看取明朝船發後餘香猶尚逐仁風¶
　　　句¶
<pb:KR4h0140_WYG_463-5a>¶
誰云蒿上煙随雲依碧落(投白/公)　莫怪西陵風景別鏡¶
湖花草為先春(賀朱慶餘及第客已/上並見張為主  圖)¶
　繁知一¶
繁知一秭歸令詩一首¶
　　　書巫山神女祠(雲溪友議白居易除忠州刺史/自峡沿流赴郡時秭歸縣繁知)¶
　　　(一聞居易將過巫山先於神女祠粉壁大書此/詩居易覩之悵然邀知一至曰厯山劉郎中禹)¶
　　　(錫三年理白帝欲作一詩於此怯而不為罷郡/經過悉去詩板千餘首但㽞沈佺期王無競皇)¶
　　　(甫冉李端四章而已此四章古今絶唱人/造次不合為之與知一同濟卒不賦詩)¶
<pb:KR4h0140_WYG_463-5b>¶
忠州刺史今才子行到巫山必有詩為報髙唐神女道¶
速排雲雨候清詞¶
　嚴休復¶
嚴休復官散騎常侍平盧節度使詩二首¶
　　　唐昌觀玉蘂花折有仙人遊悵然成二絶(劇談/錄長)¶
　　　(安安業坊唐昌觀有玉□花每發若瓊林瑶樹/元和中見一女子年可十七八容色婉娩從二)¶
　　　(女冠造花所佇立良久折花&KR0070;枝曰曩有/玉峯之期可以行矣行百許歩不復見)¶
終日齋心禱玉宸魂銷目斷未逄真不如滿樹瓊瑶蘂¶
<pb:KR4h0140_WYG_463-6a>¶
笑對藏花洞裏人¶
羽車潛下玉龜山塵世何由覩蕣顔唯有多情枝上雪¶
好風吹綴緑雲鬟¶
　盧拱¶
盧拱祕書郎終申州刺史與白居易同時詩二首¶
　　　江亭寓目¶
江郭帶林巒津亭倚檻看水風蒲葉戰沙雨鷺鷥寒晚¶
木初凋栁秋叢欲敗蘭哀猨自相叫鄉淚好無端¶
<pb:KR4h0140_WYG_463-6b>¶
　　　中元日觀法事¶
四孟逄秋序三元得氣中雲迎碧落歩章奏玉皇宫壇¶
滴槐花露香飄栢子風羽衣凌縹緲瑶轂輾虛空乆慕¶
餐霞客常悲習蓼蟲青囊如可授從此訪鴻䝉¶
　　　句¶
地甃如拳石溪横似葉舟(駱浚春日/見語林)¶
　李諒¶
李諒字復言三宰劇縣再為郡牧終京兆尹詩一首¶
<pb:KR4h0140_WYG_463-7a>¶
　　　蘇州元日郡齋感懐寄越州元相公杭州白舍¶
　　　人(時長慶/四年也)¶
稱慶還鄉郡吏歸端憂明發儼朝衣首開三百六旬日¶
(一作/厯)新知四十九年非當官補拙猶勤慮游宦量才已¶
息機舉族共資随月俸一身惟憶故山薇舊交邂逅封¶
疆近老牧蕭條宴賞稀書札毎來同笑語篇章時到借¶
光輝絲綸暫厭分符竹舟楫初登擁羽旗未知今日情¶
何似應與幽人事有違¶
<pb:KR4h0140_WYG_463-7b>¶
　劉猛¶
劉猛梁州進士與元稹同時詩二首¶
　　　月生¶
月生十五前日望光彩圎月滿十五後日畏光彩瘦不¶
見夜花色一尊成暗酒匣中苔背銅光短不照(一作/遍)空¶
不惜補明月慚無此良工¶
　　　苦雨¶
自念數年間兩手中藏鉤於心且無恨他日為我羞古¶
<pb:KR4h0140_WYG_463-8a>¶
老傳童歌連滛亦兵象夜夢戈甲鳴苦不&KR0133;年長¶
　　　曉¶
朝梳一把白夜淚千滴雨可恥垂拱時老作在家女¶
　萬彤雲¶
萬彤雲為白居易所賞詩一首¶
　　　獻盧尚書(雲溪友議云彤雲遊梓州謁盧尚書/𢎞宣為閽人艱阻為詩以獻公怒閽)¶
　　　(者而禮/萬生焉)¶
荷衣拭淚幾回穿欲謁朱門抵上天不是尚書輕下客¶
<pb:KR4h0140_WYG_463-8b>¶
山家無物與王權¶
　盧貞¶
盧貞字子䝉官河南尹開成中為大理卿終福建觀察¶
使詩二首¶
　　　和白尚書賦永豐栁(有序/)¶
　　永豐坊西南角有垂栁一株柔條極茂白尚書曾¶
　　賦詩傳入樂府遍流京都近有詔㫖取兩枝植於¶
　　禁苑乃知一顧增十倍之價非虛言也因此偶成¶
<pb:KR4h0140_WYG_463-9a>¶
　　　絶句非敢繼和前篇¶
　一樹依依在永豐兩枝飛去杳無蹤玉皇曾採人間曲¶
　應逐歌聲入九重¶
　　　　和劉夢得嵗夜懐友¶
　文翰走天下琴尊臥洛陽貞元朝士盡新嵗一悲凉名¶
　早縁才大官遲為壽長時来知病已莫歎歩趋妨¶
　¶
　¶
<pb:KR4h0140_WYG_463-9b>¶
　¶
　¶
　¶
　¶
　¶
　¶
　¶
御定全唐詩巻四百六十三¶
