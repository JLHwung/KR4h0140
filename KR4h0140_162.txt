# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.708330
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百六十二
<pb:KR4h0140_WYG_162-1a>¶
　欽定四庫全書¶
御定全唐詩巻一百六十二¶
　　李白¶
　　　　逺别離¶
　逺别離古有皇英之二女乃在洞庭之南瀟湘之浦海¶
　水直下萬里深誰人不言此離苦日慘慘兮雲㝠㝠猩¶
　猩啼煙兮鬼嘯雨我縱言之將何補皇穹竊恐不照余¶
　之忠誠雲(一作/雷)慿慿兮欲吼怒堯舜當之亦禪禹君失¶
<pb:KR4h0140_WYG_162-1b>¶
　臣兮龍為魚權歸臣兮䑕變虎或言(一作/云)堯幽囚舜野¶
　死九疑聮綿皆相似重瞳孤墳竟何(一作/誰)是帝子泣兮¶
　緑雲間随風波兮去無還慟哭兮逺望見蒼梧之深山¶
　蒼梧山崩湘水絶竹上之淚乃可滅¶
　　　　公無渡河¶
　黄河西来決崑崙咆哮(一作/吼)萬里觸龍門波滔天堯咨¶
　嗟大禹理百川兒啼不窺家殺湍湮洪水九州始蠶麻¶
　其害乃去茫然風沙被髮之叟狂而癡清晨臨(一作/徑)流¶
<pb:KR4h0140_WYG_162-2a>¶
欲奚為旁人不惜妻止之公無渡河苦渡之虎可搏河¶
難慿公果溺死流海湄有長鯨白齒若雪山公乎公乎¶
挂罥(一作/骨)於其間箜篌所悲竟不還¶
　　　蜀道難¶
噫吁戲危乎髙哉蜀道之難難於上青天蠶叢及魚鳧¶
開國何茫然爾来四萬八千嵗不與秦塞通人煙西當¶
太白有鳥道可以横絶峨睂巔地崩山摧壯士死然後¶
天梯石棧相(一作/方)鈎連上有六龍回日之髙標(一作横/河斷海)¶
<pb:KR4h0140_WYG_162-2b>¶
(之浮/雲)下有衝波逆折之回川黄鶴之飛尚不得過猨猱¶
欲度愁攀援(一作/縁)青泥何盤盤百歩九折縈巖巒捫參¶
歴井仰脅息以手撫膺坐長歎問君(一作/征人)西逰何時(一/作)¶
(當/)還畏途巉巖不可攀但見悲鳥號古(一作/枯)木雄飛雌¶
從(一作呼雌/一作從雌)繞林間又聞子規啼夜月愁空山蜀道之¶
難難於上青天使人聽此凋朱顔連峯去天不盈尺(一/作)¶
(入煙㡬/千尺)枯松倒挂倚絶壁飛湍瀑流争喧豗砯厓轉石¶
萬壑雷其險也如(一作/若)此嗟爾逺道之人胡為乎来哉¶
<pb:KR4h0140_WYG_162-3a>¶
劒閣峥嶸而崔嵬一夫當闗萬夫(一作/人)莫開所守或匪¶
親(一作/人)化為狼與豺朝避猛虎夕避長蛇磨牙吮血殺¶
人如麻錦城雖云樂不如早還家蜀道之難難於上青¶
天側身西望長咨(一作/令人)嗟¶
　　　梁甫吟¶
長嘯梁甫吟何時見陽春君不見朝歌屠叟辭棘津八¶
十西来釣渭濵寜羞白髮照清(一作/淥)水逢時吐(一作/壯)氣¶
思經綸廣張三千六百釣風期(一作/雅)暗與文王親大賢¶
<pb:KR4h0140_WYG_162-3b>¶
虎變愚不測當年頗似尋常人君不見髙陽酒徒起草¶
中長揖山東隆準公入門不拜(一作入門開說/一作一開㳺說)騁雄辯¶
两女輟洗来趨風東下齊城七十二指揮(一作/麾)楚漢如¶
旋蓬狂客(一作/生)落魄(一作/拓)尚如此何況壯士當羣雄我¶
欲攀龍見眀主雷公砰訇震天鼔帝傍投壺多玉女三¶
時大笑開(一作/生)電光倐爍晦㝠起風雨閶闔九門不可¶
通以額扣闗閽者怒白日不照吾精誠杞國無事憂天¶
傾猰㺄磨牙競人肉騶虞不折生草莖手接飛猱搏彫¶
<pb:KR4h0140_WYG_162-4a>¶
虎側足焦原未言苦智者可巻愚者豪世人見我輕鴻¶
毛力排南山三壯士齊相殺之費二桃吴楚弄兵無劇¶
孟亞夫咍爾為徒勞梁甫吟梁甫吟聲正悲張公两龍¶
劒神物合有時風雲感㑹起屠釣大人&KR1160;屼當安之¶
　　　烏夜啼¶
黄雲城邊烏欲棲歸飛啞啞枝上啼機中織錦(一作閨/中織婦)¶
秦川(一作/家)女碧紗如煙隔窗語停梭悵然憶逺人(一作/向人)¶
(問故/夫)獨宿孤(一作/空)房(一作欲/說遼西)淚如雨¶
<pb:KR4h0140_WYG_162-4b>¶
　　　烏棲曲¶
姑蘇臺上烏棲時吴王宫裏醉西施吴歌楚舞歡未畢¶
青山欲(一作/猶)銜半邉日銀箭金壺(一作金/壺丁丁)漏水多起看¶
秋月墜江波東方漸髙奈樂(一作/爾)何¶
　　　戰城南¶
去年戰桑乾源今年戰蔥河道洗兵條支海上波放馬¶
天山雪中草萬里長征戰三軍盡衰老匈奴以殺戮為¶
耕作古来唯見白骨黄沙田秦家築城避(一作/僃)胡䖏漢¶
<pb:KR4h0140_WYG_162-5a>¶
家還有烽火然烽火然不息征戰(一作/長征)無已時野戰格¶
鬬死敗馬號鳴向天悲烏鳶啄人腸銜飛上挂枯樹枝¶
(一作銜飛/上枯枝)士卒塗草莽將軍空爾為乃知兵者是㓙器¶
聖人不得已而用之¶
　　　將進酒¶
君不見黄河之水天上来奔流到海不復廻君不見髙¶
堂眀鏡悲白髪朝如青絲暮成雪人生得意須盡歡莫¶
使金樽空對月天生我材必有用千金散盡還復来烹¶
<pb:KR4h0140_WYG_162-5b>¶
羊宰牛且為樂㑹須一飲三百盃岑夫子丹丘生將進¶
酒君(一作/杯)莫停與君歌一曲請君為我側耳聽鐘鼓饌¶
玉不足貴(一作鐘鼎玉/帛豈足貴)但願長醉不願(一作/復)醒古来聖¶
賢皆寂寞惟有飲者留其名陳王昔時宴平樂斗酒十¶
千恣讙謔主人何為言少錢徑須沽取對君酌五花馬¶
千金裘呼兒將出換美酒與爾同銷萬古愁¶
　　　行行逰且獵篇¶
邊城兒生年不讀一字書但將逰獵誇輕趫胡馬秋肥¶
<pb:KR4h0140_WYG_162-6a>¶
宜白草騎来躡影何矜(一作/可憐)驕金鞭拂雪(一作/雲)揮鳴鞘¶
半酣呼鷹出逺郊弓彎(一作/彎弧)滿月不虚發雙鶬迸落連¶
飛髇(一作/&KR1076;)海邉觀者皆辟易猛氣英風振沙磧儒生不¶
及逰俠人白首下帷復何益¶
　　　飛龍引二首¶
黄帝鑄鼎於荆山鍊丹砂丹砂成黄金騎龍飛上太清¶
家雲愁海思令人嗟宫中綵女顔如花飄然揮手淩紫¶
霞從風縱體登鸞車登鸞車侍軒轅遨逰青天中其樂¶
<pb:KR4h0140_WYG_162-6b>¶
不可言¶
鼎湖流水清且閒軒轅去時有弓劒古人傳道留其間¶
後宫嬋娟多花顔乗鸞飛煙亦不還騎龍攀天造天闗¶
造天闗聞天語長雲河車載玉女載玉女過紫皇紫皇¶
乃賜白兎所𢷬之藥方後天而老彫三光下視瑶池見¶
王母蛾睂蕭䬃如秋霜¶
　　　天馬歌¶
天馬来出月支窟背為虎文龍翼骨嘶青雲振緑髪蘭¶
<pb:KR4h0140_WYG_162-7a>¶
筋權竒走滅沒騰崑崙歴西極四足無一蹷雞鳴刷燕¶
晡秣越神行電邁躡慌惚天馬呼飛龍趨目明長庚臆¶
雙鳧尾如流(一作/煙)星首渇烏口噴紅光汗溝朱(一作/珠)曽¶
陪時龍躡天衢覊金絡月照皇都逸氣稜稜淩九區白¶
璧如山誰敢沽回頭笑紫燕但覺爾輩愚天馬奔戀君¶
軒駷(音/竦)躍驚矯浮雲飜萬里足躑躅遥瞻閶闔門不逢¶
寒風子誰採逸㬌孫白雲在青天(一夲無/青字)丘陵逺崔嵬¶
(一作崔/嵬逺)鹽車上峻坂倒行逆施畏日晩伯樂翦拂中道¶
<pb:KR4h0140_WYG_162-7b>¶
遺少盡其力老棄之願逢田子方惻然為我悲(一作/思)雖¶
有玉山禾不能療苦飢嚴霜五月凋桂枝伏櫪銜寃摧¶
两睂請君贖獻穆天子猶堪弄影舞瑶池¶
　　　行路難三首¶
金樽清酒斗十千玉盤珍羞直萬錢停杯投筯不能食¶
㧞劒四顧心茫然欲渡黄河氷塞川將登太行雪滿山¶
(一作/暗天)閒来垂釣碧(一作/坐)溪上忽復乗舟夢日邊行路難¶
行路難多岐路今安在長風破浪㑹有時直挂雲帆濟¶
<pb:KR4h0140_WYG_162-8a>¶
滄海¶
大道如青天我獨不得出羞逐長安社中兒赤雞白狗¶
(一作/雉)賭梨栗彈劒作歌奏苦聲曵裾王門不稱情淮隂¶
市井笑韓信漢朝公卿忌賈生君不見昔時燕家重郭¶
隗擁篲折節(一作/腰)無嫌猜劇辛樂毅感恩分輸肝剖膽¶
效英才昭王白骨縈爛(一作/蔓)草誰人更掃黄金臺行路¶
難歸去来¶
有耳莫洗潁川水有口莫食首陽蕨含光混世貴無名¶
<pb:KR4h0140_WYG_162-8b>¶
何用孤髙比雲月吾觀自古賢達人功成不退皆殞身¶
子胥既棄吴江上屈原終投湘水濵陸機雄才(一作/才多)豈¶
自保李斯稅駕苦不早華亭鶴唳詎可聞上蔡蒼鷹何¶
足道君不見吴中張翰稱(一作/真)達生秋風忽憶江東行¶
且樂生前一杯酒何須身後千載名¶
　　　長相思¶
長相思在長安絡緯秋啼金井䦨微(一作/凝)霜淒淒簟色¶
寒孤燈不明(一作/寐)思欲絶巻帷望月空長歎美人如花¶
<pb:KR4h0140_WYG_162-9a>¶
(一作佳/期迢迢)隔雲端上有青㝠之長天下有渌水之波瀾天¶
長路逺魂飛苦夢魂不到闗山難長相思摧心肝¶
　　　上留田行¶
行至上留田孤墳何峥嶸積此萬古恨春草不復生悲¶
風四邊来腸斷白楊聲借問誰家地埋没蒿里塋古老¶
向余言言是上留田蓬科馬鬛今已平昔之弟死兄不¶
塟他人於此舉銘旌一鳥死百鳥鳴一獸走百獸驚桓¶
山之禽别離苦欲去廻翔不能征田氏倉卒骨肉分青¶
<pb:KR4h0140_WYG_162-9b>¶
天白日摧紫荆交柯之木夲同形東枝顦顇西枝榮無¶
心之物尚如此參商胡乃尋天兵孤竹延陵讓國揚名¶
髙風緬邈頹波激清尺布之謡塞耳不能聽¶
　　　春日行¶
深宫髙樓入紫清金作蛟龍盤繡(一作/繡作)楹佳人當窗弄¶
白日絃將手語彈鳴筝春風吹落君王耳此曲乃是昇¶
天行因出天池泛蓬瀛樓船蹙㳫波浪驚三千雙蛾獻¶
歌笑撾鐘考鼓宫殿傾萬姓聚舞歌太平我無為人自¶
<pb:KR4h0140_WYG_162-10a>¶
寜三十六帝欲相迎仙人飄翩下雲軿帝不去留鎬京¶
安能為軒轅獨徃入窅㝠小臣拜獻南山夀陛下萬古¶
垂鴻名¶
　　　前有一樽酒行二首(一夲無/一字)¶
春風東来忽相過金樽淥酒生微波落花紛紛稍覺多¶
美人欲醉朱顔酡青軒桃李能㡬何流光欺人忽蹉跎¶
君起舞日西夕當年意氣不肯平(一作/傾)白髪如絲歎何¶
益¶
<pb:KR4h0140_WYG_162-10b>¶
琴奏龍門之綠桐玉壺美酒清若空催絃拂柱與君飲¶
看朱成碧顔始紅胡姬貎如花當壚笑春風笑春風舞¶
羅衣君今不醉將(一作/欲)安歸¶
　　　夜坐吟¶
冬夜夜寒覺夜長沈吟久坐坐北堂氷合井泉月入閨¶
金(一作/青)缸青凝(一作/凝明)照悲啼金(一作/青)缸滅啼轉多掩妾¶
淚聽君歌歌有聲妾有情情聲合两無違一語不入意¶
從君萬曲梁塵飛¶
<pb:KR4h0140_WYG_162-11a>¶
　　　野田黄雀行¶
逰莫逐炎洲翠棲莫近吳宫燕吳宫火起焚巢(一作/爾)窠¶
炎洲逐翠遭網羅蕭條两翅蓬蒿下縱有鷹鸇奈若(一/作)¶
(爾/)何¶
　　　箜篌謡¶
攀天莫登龍走山莫騎虎貴賤結交心不移唯有嚴陵¶
及光武周公稱大聖管蔡寜相容漢謡一斗粟不與淮¶
南舂兄弟尚路人吾心安所從他人方寸間山海㡬千¶
<pb:KR4h0140_WYG_162-11b>¶
重輕言託朋友對靣九疑峯開(一作/多)花必早落桃李不¶
如松管鮑久已死何人繼其蹤¶
　　　雉朝飛¶
麥隴青青三月時白雉朝飛挾两雌錦衣繡翼何離褷¶
犢牧(一作/犢沭)採薪感之悲春天和白日暖啄食飲泉勇氣¶
滿争雄鬬死繡頸斷雉子班奏急管絃傾心酒美(一作/心傾)¶
(美/酒)盡玉椀枯楊枯楊爾生稊(一作/荑)我獨七十而孤棲彈¶
絃寫恨意不盡瞑目歸黄泥¶
<pb:KR4h0140_WYG_162-12a>¶
　　　上雲樂¶
金天之西白日所沒康老胡雛生彼月窟巉巖容儀戍¶
削風骨碧玉炅炅雙目瞳黄金拳拳两鬢紅華蓋垂下¶
睫嵩嶽臨上唇不覩詭譎貎豈知造化神大道是文康¶
之嚴父元氣乃文康之老親撫頂弄盤古推車轉天輪¶
云見日月初生時鑄冶火精與水銀陽烏未出谷顧兎¶
半藏身女媧戯黄土團作愚下人散在六合間濛濛若¶
沙塵生死了不盡誰明此胡是仙真西海栽若木東溟¶
<pb:KR4h0140_WYG_162-12b>¶
植扶桑别来㡬多時枝葉萬里長中國有七聖半路頹¶
洪(一作/鴻)荒陛下應運起龍飛入咸陽赤睂立盆子白水¶
興漢光叱咤四海動洪濤為&KR0619;揚舉足蹋紫微天闗自¶
開張老胡感至徳東来進仙倡五色師子九苞鳯皇是¶
老胡雞犬鳴舞飛帝鄉淋漓颯㳫進退成行能胡歌獻¶
漢酒跪雙膝立(一作/並)两肘散花指天舉素手拜龍顔獻¶
聖夀北斗戾南山摧天子九九八十一萬嵗長傾萬嵗¶
(一作年/一作夀)杯¶
<pb:KR4h0140_WYG_162-13a>¶
　　　白鳩辭(一作夷則格上/白鳩拂舞辭)¶
鏗鳴鐘考朗鼓歌白鳩引拂舞白鳩之白誰與隣霜衣¶
雪襟誠可珍含哺七子能平均食不噎(一作/咽)性安馴首¶
農政鳴陽春天子刻玉杖鏤形賜耆人白鷺(一作/鷹)之(一/作)¶
(亦/)白非純真外潔其色心匪仁闕五徳無司晨胡為啄¶
我葭下之紫鱗鷹鸇鵰鶚貪而好殺鳯凰雖大聖不願¶
以為臣¶
　　　日出行(一作日/出入行)¶
<pb:KR4h0140_WYG_162-13b>¶
日出東方隈似從地底来歴天又入海六龍所舍安在¶
哉其始與終古不息(一作其行終/古不休息)人非元氣安得與之¶
久裵徊草不謝榮於春風木不怨落於秋天誰揮鞭䇿¶
驅四運萬物興歇皆自然羲和羲和汝奚汨没於荒滛¶
之波魯陽何徳駐㬌揮戈逆道違天矯誣實多吾將嚢¶
括大塊浩然與溟涬同科¶
　　　胡無人¶
嚴風吹霜海草凋筋幹精堅胡馬驕漢家戰士三十萬¶
<pb:KR4h0140_WYG_162-14a>¶
將軍兼領(一作/誰者)霍嫖姚流星白羽腰間挿劒花秋蓮光¶
出匣天兵照雪下玉闗虜箭如沙射金甲雲龍風虎盡¶
交回太白入月敵可摧敵可摧旄頭滅履胡之腸渉胡¶
血懸胡青天上埋胡紫塞傍胡無人漢道昌(一夲此下/有陛下之)¶
(夀三千霜但歌大風雲飛揚安得猛/士兮守四方胡無人漢道昌五句)¶
　　　北風行¶
燭龍棲寒門光曜猶旦開日月照之何不及此唯有北¶
風號怒天上来燕山雪花大如席片片吹落軒轅臺幽¶
<pb:KR4h0140_WYG_162-14b>¶
州思婦十二月停歌罷笑雙蛾摧倚門望行人念君長¶
城苦寒良可哀别時提劒救邊去遺此虎紋金鞞靫(一/作)¶
(髀/釵)中有一雙白羽箭蜘蛛結網生塵埃箭空在人今戰¶
死不復回不忍見此物焚之已成灰黄河捧土尚可塞¶
北風雨雪恨難裁¶
　　　俠客行¶
趙客縵胡纓吴鉤霜雪明銀鞍照白馬颯沓如流星十¶
歩殺一人千里不留行事了拂衣去深藏身與名閒過¶
<pb:KR4h0140_WYG_162-15a>¶
　信陵飲脫劒膝前横將炙啖朱亥持觴勸侯嬴三盃吐¶
　然諾五嶽倒為輕眼花耳熱後意氣素霓生救趙揮金¶
　槌邯鄲先震驚千秋二壯士烜赫大梁城縱死俠骨香¶
　不慙世上英誰能書閤下白首太𤣥經¶
　¶
　¶
　¶
　¶
<pb:KR4h0140_WYG_162-15b>¶
　¶
　¶
　¶
　¶
　¶
　¶
　¶
御定全唐詩巻一百六十二¶
