# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.426611
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百三十六
<pb:KR4h0140_WYG_536-1a>¶
　欽定四庫全書¶
御定全唐詩巻五百三十六¶
　　許渾¶
　　　　春早郡樓書事寄呈府中群公¶
　兩鬢垂絲髪半霜石城孤夢繞襄陽鴛鴻幕裏蓮披檻¶
　虎豹營中栁拂牆畫舸欲行春水急翠簾初捲暮山長¶
　峴亭風起花千片流入南湖盡日香¶
　　　　元處士自洛歸宛陵山居見示詹事相公餞行¶
<pb:KR4h0140_WYG_536-1b>¶
　　　　之什因贈¶
　紫霄峰下絶&KR0330;編舊隱相如結韈前(元君舊隱廬山學/易常為相國師服)¶
　月落尚留東閣醉風髙還憶北窗眠江城夜别瀟瀟雨¶
　山檻晴歸漠漠煙一頃豆花三頃竹想應(一作/因)抛却釣¶
　魚船¶
　　　　送元晝上人歸蘇州兼寄張厚二首¶
　自卜閒居荆水頭(一作/幽)感時相(一作/傷)别思悠悠一樽酒¶
　盡青山暮千(一作/萬)里書回碧樹秋深巷久貧知(一作/長)寂¶
<pb:KR4h0140_WYG_536-2a>¶
寞小詩多病尚(一作/也)風流畫公此去應相問為説沾巾¶
(一作/衣)憶舊㳺¶
三(一作/二)年無事客吳鄉南陌(一作/宅)春園(一作/深)碧草長共¶
醉八門回畫舸獨還三徑掩書堂前山雨過池塘滿小¶
院秋歸枕簟涼經歳别離心自(一作/盡)苦何堪黄(一作/紅)葉¶
落(一作/下)清漳¶
　　　送陸拾遺東歸¶
獨振儒風(一作負/才名)遇盛時紫泥初降(一作/出)世人知文(一作/封)章¶
<pb:KR4h0140_WYG_536-2b>¶
報主非無意書劒還家素有期秋寺卧雲移棹晩暮江¶
(一作/天)乘月落帆遲東歸自是縁清興莫比商山詠紫芝¶
　　　湖(一作/湘)南徐明府余之南鄰久不還家因題林¶
　　　館(一作同孫盧二仙侶㳺樊明府林亭一/作南鄰樊明府久不還家因題林亭)¶
湘南官罷(一作/滿)不歸來髙閣今年掩綠苔魚溢池塘秋¶
雨過鳥還洲島暮潮(一作/雲)回階前石隱棋終局窗外山¶
寒(一作/髙)酒滿杯借問先生獨(一作/在)何處一籬疎菊又花¶
開¶
<pb:KR4h0140_WYG_536-3a>¶
　　　酬和杜侍御(并序/)¶
　　河中杜侍御祇命本府自鍾陵舟抵漢上道出茲¶
　　郡以某專使迎接先蒙雅什見貽竊慕清才輙酬¶
　　和¶
花時曾省杜陵㳺聞下書帷不舉頭因過石城先訪戴¶
欲朝金闕暫依劉征帆夜轉鸕鷀穴(一作/嶠)騁騎春辭鸛¶
雀樓正把新詩望南浦棹歌應是木蘭舟¶
　　　酬河中杜侍御重寄¶
<pb:KR4h0140_WYG_536-3b>¶
五色如絲下碧空片帆還遶楚王宮文章已變南山霧¶
羽翼應搏北海風春雪預呈霜簡白曉霞先染繡衣紅¶
十千沽酒留君醉莫道歸心似轉蓬¶
　　　寄獻三川守劉公(并序/)¶
　　余奉陪三川守劉公讌言嘗蒙詢訪行止因話一¶
　　麾之任冀成三逕之謀特蒙俯鑒丹誠尋計慰薦¶
　　屬移履道卧疾彌旬輙抒二章寄獻¶
三川歌頌徹咸秦十二樓前侍從臣休閉玉籠留鸑鷟¶
<pb:KR4h0140_WYG_536-4a>¶
早開金埒縱麒麟花深穉榻迎何客月在膺舟醉幾人¶
自笑(一作/歎)東風過寒食茂陵寥落未知春¶
半年三度轉蓬居錦帳心闌羨隼旟老去自驚秦塞鴈¶
病來先憶楚江魚長聞季氏千金諾更望劉公一紙書¶
春雪未晴春酒貴莫敎愁殺馬相如¶
　　　送叚覺之西蜀結婚(一作送叚覺之西/川過婚禮後歸覲)¶
詞賦名髙身不閒綵衣如錦度函闗鏡中鸞影(一作/月冷)胡¶
威去劍外花歸(一作/飛)衛玠還秋浪逺侵黃鶴嶺暮雲遥¶
<pb:KR4h0140_WYG_536-4b>¶
斷碧雞山時人若(一作此/時人)問西逰客心在重霄鬢欲斑¶
　　　長慶寺遇常州阮秀才¶
髙閣晴軒對一峰毗陵書客此相逢晚收紅葉題詩遍¶
秋待黄花釀酒濃山館日斜喧鳥雀石潭波動戲魚龍¶
上方有路應知處疎磬寒蟬樹幾重¶
　　　贈閑師(一作送令/閑上人)¶
近日髙僧更有誰宛陵山下遇閑師東林共許三乘學¶
南國争傳五字詩初到庾樓紅葉墜夜投蕭寺碧雲随¶
<pb:KR4h0140_WYG_536-5a>¶
秋江莫惜題佳句正是磷磷見底時¶
　　　東逰留别李叢秀才¶
煩君沽酒强登樓罷唱離歌説逺逰文字豈勞諸子重¶
風塵多幸(一作/重)故人憂數(一作/一)程山路長侵夜(一作/驛)千¶
里家書動隔秋起憑欄干各垂淚又驅羸馬向東州¶
　　　竹林寺别友人(一作與徳𤣥/别一作李𤣥)¶
騷人吟罷起鄉愁暗覺年華(一作/光)似水流花滿謝(一作/楚)¶
城傷共(一作/逺)别蟬鳴蕭寺喜同逰前山月(一作/日)落杉松¶
<pb:KR4h0140_WYG_536-5b>¶
晚(一作/曉)深夜風清枕簟秋明日分襟又何處江南江北¶
路悠悠¶
　　　送處士武君歸章洪山居(一作送武全通/處士歸隱洪山)¶
形影無羣消息沈登聞(一作/門)三擊(一作/繫)血沾襟皇綱一¶
日開寃氣青史千年重壯心却(一作/知)望烏臺春樹老獨¶
歸蝸舍暮雲深他時縱有徴書至雪滿空山不可尋¶
　　　題義女亭¶
身沒蘭閨道日明郭南尋得舊池亭詩人愁立暮山碧¶
<pb:KR4h0140_WYG_536-6a>¶
賈客怨離秋草青四望(一作/座)月沈疑掩鏡兩簷花動認¶
(一作/誤)收屏至今鄉里風猶在借問誰傳義女銘¶
　　　吳門送振武李從事¶
晚促離筵醉玉缸伊州一曲淚雙雙欲(一作/若)攜刀筆從¶
新幕更宿烟霞别舊窗胡馬近秋侵紫塞吳帆乘月下¶
清江嫖姚若許傳書檄坐築(一作/奪)三城看受降¶
　　　郊居春日有懷府中諸公并柬王兵曹¶
欲學漁翁釣艇新濯纓猶惜九衢塵花前更謝依劉客¶
<pb:KR4h0140_WYG_536-6b>¶
雪後空懷訪戴人僧舍覆碁消白日市樓賖酒過青春¶
一山桃杏(一作/李)同時發誰似東風不厭貧¶
　　　同韋少尹傷故衛尉李少卿¶
客醉更長樂未窮似知身世一宵空香街(一作/車)寶馬嘶¶
殘月暖閣佳人哭曉風未捲繡筵朱閣上已開塵席畫¶
屏(一作/堂)中何須更賦山陽笛寒月沈西水向東¶
　　　舟行早發廬陵郡郭寄滕郎中¶
楚客停橈太守知露凝丹葉自秋(一作/愁)悲(一作/時)蟹螯只¶
<pb:KR4h0140_WYG_536-7a>¶
恐相如渇鱸鱠應防(一作/方)曼倩飢風捲曙雲飄角逺雨¶
昏寒浪挂帆遲離心更羨髙齋夕(一作/夢)巫峽花深醉玉¶
巵¶
　　　聞邊將劉臯無辜受戮¶
外監多假帝王尊威脅偏禆勢不存纔許誓心安玉壘¶
巳傷傳首動金門三千客裏寧無義五百人中必有恩¶
却賴漢庭多烈士至今猶自伏蒲輪¶
　　　送薛秀才南逰(一作送薛洪南逰訪山習業一/作送洪秀才南逰訪僧習業)¶
<pb:KR4h0140_WYG_536-7b>¶
姑蘇城外栁(一作/草)初凋同上江樓更寂寥遶壁舊詩塵¶
(一作/塵風)漠漠對窗寒竹雨瀟瀟憐君别路隨秋鴈盡我離¶
觴任晚潮從此草𤣥應有處白雲青嶂一相招¶
　　　夜歸孤山寺却寄盧郎中¶
青山有志路猶賖心在琴書自憶(一作/夢在)家醉别庾樓山¶
色曉(一作/滿)夜歸蕭寺月光斜落帆露濕回塘栁别院風¶
驚滿地花他日此身(一作/恩)須報徳莫言空愛舊(一作/谷愛)煙¶
霞¶
<pb:KR4h0140_WYG_536-8a>¶
　　　贈桐廬房明府先輩¶
帝城春榜謫靈(一作/雲)仙四海聲華二十年闕下書功無¶
後輩巻中文字掩前賢官閒(一作/成)每喜江山静道在寜¶
憂雨露偏自笑小儒非一鶚亦趨門屏冀相憐¶
　　　甘露寺感事貽同志¶
雲蔽長安路更賖獨隨漁艇老天涯青山盡日尋黄絹¶
滄海經年夢絳紗雪憤有期心自壯報恩無處髪先華¶
東堂舊侶勤書劍同出膺門是一家¶
<pb:KR4h0140_WYG_536-8b>¶
　　　泛溪夜回寄道𤣥上人¶
南郭煙光異世間碧桃紅杏水潺潺猿來近嶺獼猴散¶
魚下深潭翡翠閒猶阻晚風停桂檝欲乘春月訪松關¶
幾回策杖終難去洞口雲歸(一作/深)不見山¶
　　　客至¶
得路逢津更俊才可憐鞍馬照春來殘花幾(一作/落)日小¶
齋閉大笑一聲幽抱開袖拂碧溪寒繚繞冠欹紅樹晚¶
徘徊相逢少(一作/分)别更堪恨何必秋風江上臺¶
<pb:KR4h0140_WYG_536-9a>¶
　　　經李給事舊居¶
歸作儒翁出致君故(一作/北)山誰復有遺文漢庭使氣摧¶
張禹楚國懷憂送范雲楓葉暗時迷舊宅芳(一作/茅)花落¶
處認荒墳朱絃一奏沈湘怨風起寒波日欲曛¶
　　　新興道中¶
芙蓉村步失官金折獄無功不可尋初挂海帆逢歳暮¶
却開山館值春深波渾未辨魚龍跡霧暗寧知蚌鷸心¶
夜榜(一作/傍)歸舟望漁火一溪風雨兩巖隂¶
<pb:KR4h0140_WYG_536-9b>¶
　　　下第有懷親友(并序/)¶
　　余下第寓居杜陵親友間或登上第或遂燕(一作/閒)¶
　　居或抵湘沅或㳺鄜畤因抒長句¶
萬山晴雪九衢塵何處風光寄夢頻花盛庾園攜酒客¶
草深顔巷讀書人征帆又過湘南月旅館還悲渭水(一/作)¶
(北/)春無限别情多病後杜陵寥落在漳濱¶
　　　中秋夕寄大梁劉尚書¶
汴人迎拜洛人留虎豹旌旗擁碧油刁斗嚴更軍耳目¶
<pb:KR4h0140_WYG_536-10a>¶
戈鋋長控國咽喉栁營出號風生纛蓮幕題詩月上樓¶
應念散郎千里外去年今夜醉蘭舟¶
　　　卧病(時在/京都)¶
寒窗燈盡月斜暉珮馬朝天獨掩扉清露巳凋秦塞栁¶
白雲空(一作/應)長越山薇病中送客難為别夢裏還家不¶
當歸惟有寄(一作/舊)書書未得卧聞燕鴈向南飛¶
　　　殘雪¶
憶昨新春霰雪飛堦前簷上鬬寒姿狂風送在竹深處¶
<pb:KR4h0140_WYG_536-10b>¶
隔日未消花發時輕壓嫩蔬旁出土冷衝幽鳥别尋枝¶
晩來又喜登樓見一曲髙歌和者誰¶
　　　和常秀才寄簡歸州鄭使君借猨¶
謝守攜猨東路長褭藤穿竹似瀟湘碧山初暝嘯秋月¶
紅樹生寒啼曉霜陌上楚人皆駐馬里中巴客半歸鄉¶
心知欲借南逰侣未到三聲恐斷腸¶
　　　送人之任卭州¶
緑髪監州丹(一作/冊)府歸還家樂事我先知羣童竹馬交¶
<pb:KR4h0140_WYG_536-11a>¶
迎日二老蘭觴初見時黄卷新書芸委積青山舊路菊¶
離披亨衢自有橫飛勢便到西垣視訓辭¶
　　　和河南楊少尹奉陪薛司空石笋詩¶
暖溪寒井碧巖前謝傅賔朋盛綺筵雲斷石峯髙竝笋¶
日臨山勢逺開蓮閒留幢節低春水醉擁(一作/領)笙歌出¶
暮煙聞道詩成歸巳夕栁風花露月初圓¶
　　　獻鄜坊丘常侍¶
詔選將軍䕶北戎身騎白馬臂彤弓栁營逺識金貂貴¶
<pb:KR4h0140_WYG_536-11b>¶
榆塞遥知玉帳雄秋檻鼓鼙驚朔雪曉階旗纛起邊風¶
蓬萊每望平安火應奏班超定逺功¶
　　　寄當塗李逺¶
賦擬相如詩似陶雲陽烟月又同袍車前驥病駑駘逸¶
架上鷹閒鳥雀髙舊日樂貧能飲水他時隨俗願餔糟¶
不須倚向青山住詠雪題詩用意勞¶
　　　和崔大夫新廣北樓登眺¶
北望髙樓夜亦寒山重水濶接長安修梁暗換丹楹小¶
<pb:KR4h0140_WYG_536-12a>¶
疎牖全開彩檻寛風捲浮雲披睥睨露凉明月墜(一作/墮)¶
闌干庾公戀闕懷鄉處目送歸帆下逺灘¶
　　　送客自兩河歸江南(一作西河送/客歸江南)¶
兩河庶(一作西/河陳)事巳堪傷南客秋歸路更長臺畔古(一/作)¶
(偃/)松悲魏帝苑邊脩竹弔梁王山(一作/雨)行露變茱茰色¶
水宿風披(一作/揺)菡萏香遥羨落帆逢舊友綠蛾青鬢醉¶
橫塘¶
　　　題陸侍御林亭¶
<pb:KR4h0140_WYG_536-12b>¶
野水通池石疊臺五營無事隱雄才松齋下馬書千巻¶
蘭舫逢人酒一杯寒樹雪晴紅豔吐逺山雲曉翠光來¶
定知别後無多日海栁江花次第開¶
　　　泊蒜山津聞東林寺光儀上人物故¶
雲齋曾宿借方袍因説浮生大夢勞言下是非齊虎尾¶
宿來榮辱比鴻毛孤舟千棹水猶濶寒殿一燈夜更髙¶
明日東林有誰在不堪秋磬拂烟濤¶
　　　春日思舊逰寄南徐從事劉三復¶
<pb:KR4h0140_WYG_536-13a>¶
風暖曲江花半開忽思京口共銜杯湘潭雲盡暮山出¶
巴蜀雪消春水來懷玉尚悲迷楚塞捧金猶羨樂燕臺¶
薊門髙處極歸思隴鴈北飛雙燕廻¶
　　　郊園秋日寄洛中友人(一作/親友)¶
楚水西來天際流感時傷(一作/相)别思悠悠一尊酒盡青¶
山莫萬(一作/千)里書廻碧樹秋日落逺波驚(一作/低)宿鴈風¶
吹輕浪起眠鷗嵩陽親友如相問(一作誰/相念)潘岳閒居欲¶
白頭¶
<pb:KR4h0140_WYG_536-13b>¶
　　　送杜秀才歸(一作/往)桂林¶
桂州南去與誰同處處山連水自通兩岸曉霞(一作/晩烟)千¶
里草半帆斜日一江風瘴雨欲來楓樹黑火雲初起茘¶
枝紅愁君路逺銷年月莫滯三湘五嶺中¶
　　　春雨舟中次和橫江裴使君見迎李趙二秀才¶
　　　同來因書四韵兼寄江南¶
芳草渡頭㣲雨時萬株楊栁拂波垂蒲根水暖鴈初落¶
梅徑香寒蜂未知詞客倚風吹暗淡使君廻馬濕旌旗¶
<pb:KR4h0140_WYG_536-14a>¶
江南仲蔚多情調悵望青雲幾首詩¶
　　　東陵赴京道病東歸寓居開元寺寄盧員外宋¶
　　　魏二先輩¶
西風吹雨鴈初時病寄僧齋罷獻書萬里咸秦勞我馬¶
四鄰松桂憶吾廬滄洲有約心還静青漢無媒跡自疎¶
不是醉眠愁不散莫言琴酒學相如¶
　　　聞開江宋相公申錫下世二首¶
權門隂奏奪移才馹騎如星墮峽來鼂氏有恩思作禍¶
<pb:KR4h0140_WYG_536-14b>¶
賈生無罪直為災貞魂誤向崇山歿寃氣疑從泊(一作/湘)¶
水回畢竟功成何處是五湖雲月一帆開¶
月落湘潭(一作/清湘)棹不喧玉杯瑶瑟奠蘋蘩誰能力制乘¶
時鶴自取機沈在檻猨位極乾坤三事貴謗興華夏一¶
夫寃宵衣旰食明天子日伏青蒲不敢言¶
　　　贈所知¶
因釣鱸魚住淛河挂帆千里亦相過茅簷夜醉平階月¶
蘭棹春歸拍岸波湖日似隂鼉鼓響海雲纔起蜃樓多¶
<pb:KR4h0140_WYG_536-15a>¶
明時又作閒居賦誰薦東門策四科¶
　　　謝人贈鞭¶
蜀國名鞭見惠稀駑駘從此長光輝獨根擁腫來雲岫¶
紫陌提攜在繡衣幾度拂花香裏過也曾敲&KR0817;月中歸¶
莫言三尺長無用百事軍中要指揮¶
　　　早秋寄劉尚書¶
天生心識富人侯將相門中第一流旗纛早開擒虎帳¶
戈鋌初發斬鯨舟栁營初號海山暝菌閣賦詩江樹秋¶
<pb:KR4h0140_WYG_536-15b>¶
昨夜雨凉今夜月笙歌應醉最髙樓¶
　　　及第後春情¶
世間得意是春風散誕經過觸處通細揺栁臉牽長帶¶
慢撼桃株舞碎紅也從吹幌驚殘夢何處飄香别故叢¶
猶以西都名下客今年一月始相逢¶
　　　歸長安(第四句/缺一字)¶
二年何處淚汎瀾白帝城邊曉角殘非是無心戀巫峽¶
自縁　臂到長安黔江水暖還曾飲楚岫雲深不識寒¶
<pb:KR4h0140_WYG_536-16a>¶
大抵莫敎聞雨後此時腸斷不應難¶
　　　經古行宫¶
臺閣參差倚太陽年年花發滿山香重門勘鎖青春晩¶
深院垂簾白晝長草色芊綿侵御路泉聲嗚咽繞宫牆¶
先皇一去無廻駕紅粉雲鬟空斷腸¶
　　　秋晩懷茅山石涵村舍¶
十畝山田近石涵村居風俗舊曾諳簾前白艾驚春燕¶
籬上青桑待晩蠶雲暖採茶來嶺北月明沽酒過溪南¶
<pb:KR4h0140_WYG_536-16b>¶
陵陽秋盡多歸思紅樹蕭蕭覆碧潭¶
　　　貴㳺¶
朝回佩馬早淒淒年少恩深衛霍齊斧鉞舊威龍塞北¶
池臺新賜鳳城西門通碧樹開金鎖樓對青山倚玉梯¶
南陌行人盡回首笙歌一曲暮雲低¶
　　　贈别¶
眼前迎送不曾休相續輪蹄似水流門外若無南北路¶
人間應免别離愁蘇秦六印歸何日潘岳雙毛去值秋¶
<pb:KR4h0140_WYG_536-17a>¶
莫怪分襟銜淚語十年耕釣憶滄洲¶
　　　秋夜與友人宿¶
楚國同㳺過十霜萬重心事幾堪傷蒹葭露白蓮塘淺¶
砧杵夜清河漢涼雲外山川歸夢逺天涯岐路客愁長¶
寒城欲曉聞吹笛猶卧東軒月滿牀¶
　　　將赴京留贈僧院¶
九衢塵土遞迢攀馬跡軒車日暮間𤣥髪盡驚為客換¶
白頭曾見幾人閒空悲浮世雲無定多感流年水不還¶
<pb:KR4h0140_WYG_536-17b>¶
謝却從前受恩地歸來依止叩禪闗¶
　　　寄湘中友人¶
莫戀醉鄉迷酒杯流年長怕老年催西陵水濶魚難到¶
南國路遥書未回匹馬計程愁日盡一蟬何事引秋來¶
相如巳定題橋志江上無由夢釣臺¶
　　　江上逢友人¶
故國歸人酒一杯暫停蘭棹共徘徊村連三峽暮雲起¶
潮送九江寒雨來巳作相如投賦計還憑殷浩寄書回¶
<pb:KR4h0140_WYG_536-18a>¶
到時若見東籬菊為問經霜幾度開¶
　　　金谷懷古(末二/句缺)¶
淒涼遺跡洛川東浮世榮枯萬古同桃李香銷金谷在¶
綺羅魂斷玉樓空往年人事傷心外今日風光屬夢中¶
　¶
　　　經行廬山東林寺¶
離魂斷續楚江壖葉墜初紅十月天紫陌事多難數悉¶
青山長在好閒眠方趨上國期干禄未得空堂學坐禪¶
<pb:KR4h0140_WYG_536-18b>¶
他歳若敎如范蠡也應須入五湖煙¶
　　　途中逢故人話西山讀書早曾㳺覽¶
西巖曾到讀書堂穿竹行沙十里强湖上夢餘波灩灩¶
嶺頭愁斷路茫茫經過事寄烟霞逺名利塵隨日月長¶
莫道少年頭不白君看潘岳幾莖霜¶
　　　將赴京題陵陽王氏水居¶
簾捲平蕪接逺天暫寛行役到尊前是非境裏有閒日¶
榮辱塵中無了年山簇暮雲千野(一作/㸃)雨江分秋水九¶
<pb:KR4h0140_WYG_536-19a>¶
條烟馬蹄不道貪西去爭向一聲髙樹蟬¶
　　　冬日五浪館水亭懷别¶
蘆荻花多觸處飛獨憑虚檻雨㣲㣲寒林葉落鳥巢出¶
古渡浪髙魚艇稀雲抱四山終日在草荒三徑幾時歸¶
江城向暝東風急一半鄉愁聞𢷬衣¶
　　　送别¶
溪邊楊栁色參差攀折年年贈别離一片風帆望已極¶
三湘煙水返何時多縁去棹將愁逺猶倚危樓欲下遲¶
<pb:KR4h0140_WYG_536-19b>¶
莫殢酒杯閒過日碧雲深處是佳期¶
　　　寄逺¶
兩葉愁睂愁不開獨含惆悵上層臺碧雲空斷鴈行處¶
紅葉巳凋人未來塞外音書無信息道傍車馬起塵埃¶
功名待寄凌烟閣力盡遼城不肯回¶
　　　新栁(第七句/缺一字)¶
無力揺風曉色新細腰争妒看來頻緑隂未覆長堤水¶
金穗先迎上苑春幾處傷心懷逺路一枝和日送行塵¶
<pb:KR4h0140_WYG_536-20a>¶
東　門外多離别愁殺朝朝暮暮人¶
　　　旅懷作¶
促促因吟晝短詩朝驚穠色暮空枝無情春色不長久¶
有限年光多盛衰往事只應隨夢裏勞生何處是閒時¶
眼前擾擾日一日暗送白頭人不知¶
　　　鴈¶
萬里銜蘆别故鄉雲飛水宿向瀟湘數聲孤枕堪垂淚¶
幾處髙樓欲斷腸度日翩翩斜避影臨風一一直成行¶
<pb:KR4h0140_WYG_536-20b>¶
年年辛苦來衡岳羽翼摧殘隴塞霜¶
　　　出關¶
朝纓初解佐江濵麋鹿心知自有羣漢囿獵稀慵獻賦¶
楚山耕早任移文卧歸漁浦月連海行望鳳城花隔雲¶
闗吏不須迎馬笑去時無意學終軍¶
　　　寄房千里博士(一作途經敷水一作客有新豐/館題怨别之詞因詰傳吏盡得)¶
　　　(其實偶作/四韻嘲之)¶
春風白馬紫絲&KR0008;正值蠶眠未採桑(一作&KR0113;蛾顰翠倚/柔桑遥謝春風白)¶
<pb:KR4h0140_WYG_536-21a>¶
　(面/郎)五夜有心隨暮雨百年無節待秋霜重尋繡帶朱藤¶
　合更認羅裙碧草長為報西㳺減離恨阮郎纔去嫁劉¶
　郎(一作何處野花何處/水下峰流出一渠香)¶
　¶
　¶
　¶
　¶
　¶
<pb:KR4h0140_WYG_536-21b>¶
　¶
　¶
　¶
　¶
　¶
　¶
　¶
御定全唐詩巻五百三十六¶
