# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.852566
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七十六
<pb:KR4h0140_WYG_076-1a>¶
　欽定四庫全書¶
御定全唐詩巻七十六¶
　　徐彦伯¶
　徐彦伯名洪以字行兖州瑕丘人七嵗能為文對䇿髙¶
　第調永壽尉蒲州司兵參軍時司户韋暠善判司士李¶
　亘工書而彦伯屬辭稱河東三絶屢遷給事中預修三¶
　教珠英由宗正卿出為齊州刺史移蒲州擢修文館學¶
　士工部侍郎歴太子賓客卒彦伯文章典縟晚年好為¶
<pb:KR4h0140_WYG_076-1b>¶
　彊澁之體頗為後進所效集二十巻今編詩一卷¶
　　　　儀坤廟樂章(唐書樂志曰儀坤廟樂迎神用/永和次金奏皇帝行用太和酌)¶
　　　　(獻登歌用肅和迎俎用雍和肅明皇后室酌獻/用昭升昭成皇后室酌獻用坤貞飲福用壽和)¶
　　　　(送文舞出迎武舞入用舒和武舞/用安和撤俎用雍和送神用永和)¶
　　　　　永和¶
　猗若清廟肅肅熒熒國薦嚴祀坤興淑靈有几在室有¶
　樂在庭臨兹孝享百祿惟寜¶
　　　　　金奏¶
<pb:KR4h0140_WYG_076-2a>¶
隂靈效祉軒曜降精祥符淑氣慶集柔明瑶俎既列雕¶
桐發聲徽猷永逺比徳皇英¶
　　　擬古三首¶
遥裔煙嶼鴻䨇影旦夕同交翰倚沙月和鳴㺯江風&KR0581;¶
若茂芳序君子從逺戎雲生隂海没花落春潭空紅淚¶
掩促柱錦衾羅薫籠自傷瓊草綠詎惜鉛粉紅裂帛附¶
雙燕為予向遼東¶
讀書三十載馳騖周六經儒衣干時主忠䇿獻闕廷一¶
<pb:KR4h0140_WYG_076-2b>¶
朝奉休盼從容厠羣英束身趨建禮秉筆坐承明廨署¶
相填噎僚吏紛縱横五日休澣時屠蘇繞玉屏橘花覆¶
北沼桂樹交西榮樹棲兩鴛鴦含春向我鳴皎㓗綺羅¶
豓便娟絲管清擾擾天地間出處各有情何必巖石下¶
枯槁閑此生¶
頹光無淹晷逝水有迅流緑苔紛易歇紅顔不再求歌¶
笑當及春無令壮志秋弱年仕闗輔簃門豁御溝(一作/門豁)¶
(王御/溝)敷愉東城際婉孌南陌頭荷花嬌緑水楊葉暖青¶
<pb:KR4h0140_WYG_076-3a>¶
樓中有綺羅人可憐名莫愁畫屏繞金膝珠簾懸玉鈎¶
纖指調寳琴泠泠哀且柔贈君鴛鴦帶因以鷫鸘裘牕¶
(一作/向)曉吟日坐閨夕秉燭遊無作北門客咄咄懐百憂¶
　　　贈劉舎人古意¶
女牀閟靈鳥文章世所希巢君碧梧樹舞君青瑣闈或¶
言鳯池樂撫翼更西飛鳳池環禁林仙閣靄沈沈璇題¶
激流日(一作/目)珠綴緜清隂郁穆絲言重熒煌台座深風¶
張丹戺翮月弄紫庭(一作/素琴)音衆(一作/䨇)綵結不散孤英跂¶
<pb:KR4h0140_WYG_076-3b>¶
莫尋浩歌在西省經傳恣潛心(一作浩歌在蘭/渚婉孌故儔心)¶
　　　和李適答宋十一入崖口五渡見贈¶
聞有獨徃客拂衣捐世心結欣薄枉渚撰念縈舊林經¶
亘去崖合冥緜歸壑深琪樹環碧彩金潭生翠隂沿洄¶
弄沙榜詭(一作/危)仄眺明岑夕聞桂裏猿曉玩松上禽雜¶
佩藴孤袖瓊敷綴雙襟我懷滄洲想懿爾白雲吟秉願¶
理方協存期跡易尋兹言庶不負為報巖中琴¶
　　　雪¶
<pb:KR4h0140_WYG_076-4a>¶
雪暗窮海雲灑空紛似露朔風吹故里宛轉玉階樹孤¶
妾調玉瑟早寒生錦衿况君張羅幙愁坐北庭隂¶
　　　比干墓¶
大位天下寳維賢國之鎮殷道微而在受辛纂頹𦙍山¶
鳴鬼又哭地裂川亦震媟黷皆佞諛䖍劉盡英雋孤卿¶
帝叔父特進貞而順玉牀逾皜㓗銅柱方歊焮奉國歴¶
三朝觀竅明一瞬季代猖狂主蓄怒提白刃之子彌忠¶
讜憤然更勇進撫膺誓隕越知死故不恡已矣竟剖心¶
<pb:KR4h0140_WYG_076-4b>¶
哲婦亦同殉驪龍暴雙骨太嶽摧孤仞周發次商郊寃¶
骸悲莫殣鋒劔勦遺孽報復一何迅駐䍐歌淑靈命徒¶
封旅櫬自爾銜幽酷于嗟流景駿丘墳被宿莽壇戺縁¶
飛燐貞觀戒北征維皇念忠信荒墳䕶草木刻桷吹煨¶
燼代逺恩更崇身頽名益振帝詞書樂石國饌羅芳衅¶
偉哉烈士圗竒英千古徇¶
　　　題東山子李適碑隂二首(并序/)¶
　　噫嘻李公生自號東山子死𦵏東山豈其讖哉神¶
<pb:KR4h0140_WYG_076-5a>¶
　　交者歌薤露以送子歸東山為詩鐫于碑隂云¶
隴嶂縈紫氣金光赫氛氲美人含遥靄桃李芳自薫圗¶
髙黄鶴羽寳奪驪龍羣忽驚薤露曲掩噎東山雲¶
囘也實夭折賈生亦脆促今復哀若人危光迅風燭(一/作)¶
(危迅風/前燭)夜臺淪清鏡窮塵埋(一作/掩)結緑何以贈下泉生¶
芻唯一束¶
　　　淮亭吟¶
貞寂慮兮淮山幽憐芳若兮擥中洲崩湍委咽日夜流¶
<pb:KR4h0140_WYG_076-5b>¶
孤客危坐心自愁矧鶴唳兮風曉復猿鳴兮霜秋熠燿¶
飛兮蟋蟀吟倚清瑟兮横凉琴擷瑶芳兮弔楚水弄琪¶
樹兮歌越岑山碕礒兮隈曲水涓漣兮洞汨金光延起¶
兮驟興沒青苔竟兮綠蘋歇緑蘋歇兮凋朱顔美人寂¶
歴兮何時閑君不見可憐桐栢上丰茸桂樹花滿山¶
　　　芳樹¶
玉花珍簟上金縷(一作/鏤)畫屏開曉月憐筝柱春風憶鏡¶
臺筝柱春風吹曉月芳樹落花朝暝歇藁砧刀頭未有期¶
<pb:KR4h0140_WYG_076-6a>¶
(一作/時)攀條拭淚坐相思¶
　　　遊禁苑幸臨渭亭遇雪應制¶
玉律藏氷候彤階飛雪時日寒消不盡風定舞還遲瓊¶
樹留宸矚璇花入睿詞懸知穆天子黄竹謾言詩¶
　　　奉和送金城公主適西蕃應制¶
鳳扆憐簫曲鸞閨念掌珍羌庭遥築館廟䇿重和親星¶
轉(一作/去)銀河夕花移玉樹春聖心悽送逺留蹕望征塵¶
　　　幸白鹿觀應制¶
<pb:KR4h0140_WYG_076-6b>¶
鳳輿乗八景龜籙向三仙日月移平地雲霞綴小天金¶
童擎紫藥玉女獻青蓮花洞留宸賞還旗繞夕煙¶
　　　胡無人行¶
十月繁霜下征人逺鑿空雲揺錦車節海照角端弓暗¶
磧(一作/雪)埋沙樹衝飈巻塞蓬方隨膜拜入歌舞玉門中¶
　　　偼伃¶
君恩忽斷絶妾思終未央巾櫛不可見枕席空餘香窗¶
暗網羅白堦秋苔蘚黄應門寂已閉流涕向昭陽¶
<pb:KR4h0140_WYG_076-7a>¶
　　　採蓮曲¶
妾家越水邊揺艇入江煙既覓同心侣復采同心蓮折¶
藕絲能脆開花葉正圎春歌弄明月歸櫂落花前¶
　　　孤燭歎(一作/閨怨)¶
切切夜閨冷微微孤燭然玉盤紅淚滴金燼彩光圎煖¶
手縫輕素嚬蛾續斷弦相思咽不語囘向錦屏眠¶
　　　閨怨¶
征客戍金微愁閨獨掩扉塵埃生半榻花絮落殘機褪¶
<pb:KR4h0140_WYG_076-7b>¶
暖蠶初卧巢昏燕欲歸春風日向盡銜涕作征衣¶
　　　餞唐州髙使君赴任¶
香蕚媚紅滋垂條縈綠絲情人拂瑶袂共惜此芳時驌¶
驦已躑躅鳥隼方葳㽔跂予望太守流潤及京師¶
　　　奉和幸新豐温泉宫應制¶
姬典歌時邁虞編記省方何如黒帝月𤣥覽(一作/運)白雲¶
鄉翠仗縈船岸明斾(一作/旂)應萯(音/負)陽風揺花眊彩雪豓¶
寳戈芒御陌開函(一作/油)次離宫夾樹行桂枝籠騕褭松¶
<pb:KR4h0140_WYG_076-8a>¶
葉覆(一作/䕃)堂皇仙石(一作/女)含珠液温池孕璧房湧疑神¶
瀵溢澄(一作/泛)若帝臺漿獨沸流常熱潛蒸氣轉香青壇¶
(一作/坻)環玉甃紅礎(一作/淀)鑠金光藻曜凝芳潔葳㽔獻淑¶
祥五龍歸寳算九鳸叶時康同預華封老中衢祝聖皇¶
　　　同韋舎人元旦早朝¶
夕轉清壺漏晨驚長樂鐘逶迤綸禁客假寐守銅龍予¶
亦趨三殿肩隨謁九重繁珂接曙響華劒比春容相問¶
韶光歇彌憐芳意濃願言乗日旰攜手即雲峰¶
<pb:KR4h0140_WYG_076-8b>¶
　　　侍宴韋嗣立山莊應制¶
鼎臣休澣隙方外結遥(一作/遐)心别業青霞境孤潭碧樹¶
林毎馳東墅䇿遥弄北溪琴帝眷紓(一作/幸行)時豫台園賞¶
嵗隂移鑾明月沼張組(一作/樂)白雲岑御酒瑶觴落仙壇¶
竹徑深三光(一作/章)懸聖藻五等冠朝簪自昔皇恩感(一/作)¶
(自愧承/恩盛)咸言獨自(一作/在)今¶
　　　送特進李嶠入都祔廟¶
特進三公下台臣百揆先孝圗開寝石祠主卜牲筵恩¶
<pb:KR4h0140_WYG_076-9a>¶
級青綸賜徂裝紫槖懸綢繆金鼎席宴餞玉潢川北斗¶
分征路東山起贈篇樂池歌緑藻梁苑藉紅荃騎轉商¶
巖日旌揺闗塞煙廟堂須鯁議錦節佇來旋¶
　　　春閨¶
戍客戍清波幽閨幽思多暗梁聞語燕夜燭見飛蛾寳¶
鴨(一作/匣)藏脂粉金屏綴綺羅裁衣巻紋素織錦度鳴梭¶
有使通西極緘書寄北河年光只恐盡征戰莫蹉跎¶
　　　奉和興慶池戲競渡應制¶
<pb:KR4h0140_WYG_076-9b>¶
夾道傳呼翊翠虬天回日(一作/地)轉御芳洲青潭曉靄籠¶
仙蹕紅嶼晴花隔綵旒香溢金杯環廣坐聲傳(一作/揺)妓¶
舸匝中流羣臣相慶嘉魚樂共哂横汾歌吹秋¶
　　　苑中遇雪應制¶
千鍾聖酒御筵披六出祥英亂繞枝即此神仙對瓊圃¶
何煩轍迹向瑶池¶
　　　上已日祓禊渭濱應制¶
晴風麗日滿芳洲栁色(一作/御幕)春筵祓錦流皆言侍蹕(一/作)¶
<pb:KR4h0140_WYG_076-10a>¶
　(曲/侍)横汾(一作/璜溪)宴暫似乗槎(一作/輕飛)天漢遊¶
　　　　夜宴安樂公主新宅應制¶
　鳳樓開闔引明光花酎(一作/醑)連添醉益香欲知帝女薰¶
　天貴金柯(一作/珂)玉柱夜成行¶
　　　　餞唐永昌¶
　金溪碧水玉潭沙鳬舄翩翩弄日華鬬雞香陌行春倦¶
　為摘東園桃李花¶
　　　　侍宴桃花園¶
<pb:KR4h0140_WYG_076-10b>¶
　源水叢花無數開丹跗紅萼間青梅從今結子三千嵗¶
　預喜仙遊復摘來¶
　　　　石淙¶
　碧淀紅涔崿嶂間淙嵌洑岨洊成灣琪樹琁娟花未落¶
　銀芝窋䆛露初還八風行殿開仙牓七景飛輿下石闗¶
　張蔦席雲平圃讌焜煌金記藴名山¶
　¶
御定全唐詩巻七十六¶
