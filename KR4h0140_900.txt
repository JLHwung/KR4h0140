# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:10.457812
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷九百
<pb:KR4h0140_WYG_900-1a>¶
　欽定四庫全書¶
御定全唐詩巻九百¶
　　吕巖(三十首/)¶
　　　　梧桐影¶
　落日斜秋風冷今夜故人來不來教人立盡梧桐影¶
　　　　憶江南¶
　淮南法秋石最堪誇位應乾坤白露節象移寅卯紫河¶
　車子午結朝霞¶
<pb:KR4h0140_WYG_900-1b>¶
　王陽術得祕是黄牙萬蘂初生将此類黄鍾應律始歸¶
　家十月定君誇¶
　黄帝術𤣥妙美金花玉液初凝紅粉見乾坤覆載暗交¶
　加龍虎變成砂¶
　長生術𤣥要補泥丸彭祖得之年八百世人因此轉傷¶
　殘誰是識隂丹¶
　隂丹訣三百合𤣥圖二八應機堪采運玉瓊囘首免榮¶
　枯顔貌勝凡姝¶
<pb:KR4h0140_WYG_900-2a>¶
長生術初九袐潛龍慎勿從髙宜作客丹田流注氣交¶
通耆老反嬰童¶
修身客莫誤入迷津氣術金丹傳在世象天象地象人¶
身不用問東鄰¶
還丹訣九九最幽𤣥三性本同一體内要燒靈藥切尋¶
鉛尋得是神仙¶
長生藥不用問他人八卦九宫看掌上五行四象在人¶
身明了自通神¶
<pb:KR4h0140_WYG_900-2b>¶
學道客修養莫遲遲光景斯須如夢裏還丹粟粒變金¶
姿死去莫囘歸¶
治生客審細察微言百嵗夢中看即過勸君修煉保尊¶
年不久是神仙¶
瑶池上瑞霧靄羣仙素練金童鏘鳯板青衣玉女嘯鸞¶
弦身在大羅天　沉醉處縹𣺌玉京山唱徹歩虛清燕¶
罷不知今夕是何年海水又桑田¶
　　　西江月¶
<pb:KR4h0140_WYG_900-3a>¶
著意黄庭嵗久留心金碧年深為憂白髪鬢相侵仙訣¶
朝朝討論　秘要俱皆覽過神仙奥㫖重吟至人親指¶
水中金不負平生志性¶
任是聰明志士常迷東竈黄庭叅同大易事分明不曉¶
醉眠難醒　若遇髙人指引都來不費功程北方坎子¶
是金精認得黄牙方盛¶
　　　沁園春¶
七返還丹在我先須煉已待時正一陽初動中宵漏永¶
<pb:KR4h0140_WYG_900-3b>¶
温温鉛鼎光透簾幃造化争馳虎龍交媾進火功夫牛¶
斗危曲江上看月華瑩浄有箇烏飛　當時自飲刀圭¶
又誰信無中就養兒辨水源清濁木金間隔不因師指¶
此事難知道要𤣥微天機深逺下手忙修猶太遲蓬萊¶
路待三千行滿獨歩雲歸¶
火宅牽纒夜去明來早晩擔憂奈今日茫然不知明日¶
波波劫劫有甚來由人世風燈草頭珠露我見傷心眼¶
淚流不堅久似石中迸火水上浮漚　休休及早囘頭¶
<pb:KR4h0140_WYG_900-4a>¶
把往日風流一筆鈎但麤衣淡飯隨縁度日任人笑我¶
我又何求限到頭來不論貧富著甚干忙日夜憂勸年¶
少把家縁棄了海上來遊¶
詩曲文章任汝空留數千萬篇奈日推一日月推一月¶
今年不了又待來年有限光隂無涯火院只恐蹉跎老¶
却賢貪癡漢望成家學道兩事雙全　凡間只戀塵縁¶
又誰信壺中别有天這道本無情不親富貴不疎貧賤¶
只要心堅不在勞神不湏苦行息慮忘機合自然長生¶
<pb:KR4h0140_WYG_900-4b>¶
事待明公放下方可相傳¶
　　　卜算子¶
心空道亦空風静林還静巻盡浮雲月自明中有山河¶
影　供養及修行舊話成重省豆爆生蓮火裏時痛撥¶
寒灰冷¶
　　　歩蟾宫¶
坎離乾兊逢子午湏認取自家根祖地雷震動山頭雨¶
要洗濯黄牙土　捉得金精牢閉錮煉甲庚要生龍虎¶
<pb:KR4h0140_WYG_900-5a>¶
待他問汝甚人傳但說道先生姓吕¶
　　　滿庭芳¶
大道淵源髙真隐秘風流豈可知聞先天一氣清濁自¶
然分不識坎離顛倒誰能辨金木浮沈幽微處無中産¶
有澗畔虎龍吟　壺中真造化天精地髓隂魄陽魂運¶
周天水火爕理寒温十月脫胎丹就除此外皆是傍門¶
君知否塵寰走徧端的少知音¶
　　　酹江月¶
<pb:KR4h0140_WYG_900-5b>¶
仙風道骨顛倒運乾坤平分時節金木相交坎離位一¶
位刀圭凝結水虎潛形火龍伏體萬丈毫光烈仙花朶¶
秀聖男靈女扳折　霄漢此夜中秋銀蟾離海浪巻千¶
層雪此是天闗地軸誰解推窮圓缺片晌功夫霎時丹¶
聚到此憑何訣倚天長嘯洞中無限風月¶
　　　水龍吟¶
目前咫尺長生路多少愚人不悟愛河浪闊洪波風𦂳¶
舟船難渡略聽仙師語到彼岸只消一句煉金丹換了¶
<pb:KR4h0140_WYG_900-6a>¶
凡胎濁骨免輪廻三塗苦　萬事澄心定意聚真陽都¶
歸一處分明認得靈光真趣本來面目此箇幽微理莫¶
容易等閑分付知蓬萊自有神仙伴侣同攜手朝天去¶
　　　豆葉黄¶
二月江南山水路李花零落春無主一箇魚兒無覓處¶
風和雨玉龍生甲歸天去¶
　　　浪淘沙¶
我有屋三椽住在靈源無遮四壁任蕭然萬象森羅為¶
<pb:KR4h0140_WYG_900-6b>¶
斗拱瓦盖青天　無漏得多年結就因縁修成功行滿¶
三千降得火龍伏得虎陸路神仙¶
　　　蘇幙遮¶
天不髙地不大惟有真心物物俱含載不用之時全體¶
在用即拈來萬象周沙界　虛無中塵色内盡是還丹¶
歴歴堪收采這箇鼎鑪解不解養就靈烏飛出光明海¶
　　　雨中花¶
三百年間功標青史㡬多俱委埃塵悟黄粱棄事厭世¶
<pb:KR4h0140_WYG_900-7a>¶
藏身将我一枝丹桂換他千載青春岳陽樓上綸巾羽¶
扇誰識天人　蓬萊願應仙舉誰知㑹合仙賔遥想望¶
吹笙玉殿奏舞鸞䄄風馭雲軿不散碧桃紫奈長新願¶
逢一粒九霞光裏相繼朝真¶
　　　促拍滿路花¶
西風吹渭水落葉滿長安茫茫塵世裏獨清閑自然鑪¶
鼎虎繞與龍盤九轉丹砂就一粒刀圭便成陸地神仙¶
　任萬釘寳帯貂蟬富貴欲熏天黄梁炊未熟夢驚殘¶
<pb:KR4h0140_WYG_900-7b>¶
是非海裏直道作人難䄂手江南去白蘋紅蓼又尋湓¶
浦廬山¶
　　　六么令¶
東與西眼與眉偃月爐中運坎離靈砂且上飛最幽微¶
是天機你休癡你不知¶
　　　漢宫春¶
横笛聲沉倚危樓紅日江轉天斜黄塵邉火澒洞何處¶
吾家胎禽怨夜來乗風𤣥露丹霞光生笑飛空一劒東¶
<pb:KR4h0140_WYG_900-8a>¶
　風猶自天涯　情知道山中好早翠囂含隐瑶草新芽¶
　青溪故人信斷夢飇車乾坤星火歸來了煮石煎沙囘¶
　首處幅巾蒲帳雲邉獨是桃花¶
　　伊用昌¶
　　　　憶江南¶
　江南鼓梭肚兩頭欒釘著不知侵骨髓打來只是没心¶
　肝空腹被人謾¶
　　　　句¶
<pb:KR4h0140_WYG_900-8b>¶
　暫遊大庾白鶴飛來誰共語嶺畔人家曽見寒梅㡬度¶
　花　春來春去人在落花流水處花滿前蹊藏盡神仙¶
　人不知(吕巖求齋不得/失注調名無考)¶
　¶
　¶
　¶
　¶
御定全唐詩巻九百¶
