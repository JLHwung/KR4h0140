# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.985105
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百十五
<pb:KR4h0140_WYG_215-1a>¶
　欽定四庫全書¶
御定全唐詩巻二百十五¶
　　李峴¶
　李峴信安郡王禕之第三子樂善下士以門䕃入仕厯¶
　京兆府尹天寳中楊國忠惡其不附己出為長沙太守¶
　時京兆雨災米麥踊貴百姓謡曰欲得米粟賤無過追¶
　李峴其為政得人心如此乾元二年拜中書侍郎同平¶
　章事坐言事切直謫蜀州刺史代宗召為禮部尚書尋¶
<pb:KR4h0140_WYG_215-1b>¶
　復知政事初收東京按治逆黨多所全活終衢州刺史¶
　集一巻今存詩一首¶
　　　　劒池¶
　闔閭葬日勞人力嬴政穿來役鬼功澄碧尚疑神物在¶
　等閒雷雨起潭中¶
　　李栖筠¶
　李栖筠字貞一世為趙人吉甫之父舉進士髙第調冠¶
　氏主簿太守李峴視若布衣交擢殿中侍御史為李峴¶
<pb:KR4h0140_WYG_215-2a>¶
三司判官三遷吏部員外郎判南曹累進工部侍郎元¶
載忌之出為常州刺史以治行加銀青光禄大夫封贊¶
皇縣子拜浙西都團練觀察使尋為御史大夫力抗權¶
邪卒贈吏部尚書栖筠喜奨善而樂人攻巳短為天下¶
士所歸稱贊皇公詩二首¶
　　　張公洞¶
一徑深窈窕上升翠微中忽然靈洞前日月開仙宫道¶
士十二人往還馭清風焚香入深洞巨石如虛空夙夜¶
<pb:KR4h0140_WYG_215-2b>¶
備蘋藻詔書祠張公五雲何裵回𤣥鶴下蒼穹我本道¶
門子碩言出塵籠掃除方寸間㡬與神靈通宿昔勤夢¶
想契之在深衷遲迴将不還章綬繫我躬稽首謝真侣¶
辭滿歸崆峒¶
　　　投宋大夫¶
十處投人九處違家鄉萬里又空歸嚴霜昨夜侵人骨¶
誰念髙堂未授衣¶
　徐浩¶
<pb:KR4h0140_WYG_215-3a>¶
徐浩字季海越州人少舉明經工草𨽻以張説薦為麗¶
正殿校理三遷右拾遺張守珪表佐幽州幕改監察御¶
史厯憲部郎中肅宗即位拜中書舍人時天下事殷詔¶
令俱出其手文詞贍給加尚書右丞除國子祭酒尋貶¶
廬州長史代宗徴還仍拜中書舍人還工部侍郎嶺南¶
節度觀察使又為吏部侍郎集賢殿學士為李栖筠所¶
彈貶明州别駕終彭王傅卒贈太子少師世稱其書法¶
如怒猊抉石渴驥奔泉詩二首¶
<pb:KR4h0140_WYG_215-3b>¶
　　　寳林寺作¶
兹山昔飛來逺自琅琊䑓孤岫龜形在深泉鰻井開越¶
王屢登陟何相傳詞才塔廟崇其巔規模稱壮哉禪堂¶
清溽潤髙閣無恢炱照耀珠吐月鏗轟鐘隠雷揆余久¶
纓弁末路遭邅迴一棄滄海曲六年稽嶺隈逝川惜東¶
駛馳景憐西頹腰帶愁疾減容顔衰悴催賴居兹寺中¶
法士多瓌能洗心聼經論禮足蠲凶灾永願依勝侣清¶
江乘度杯¶
<pb:KR4h0140_WYG_215-4a>¶
　　　謁禹廟¶
畝澮敷四海川源滌九州既膺九命錫乃建洪範疇鼎¶
革固天啟運興匪人謀肇開宅土業永庇昬墊憂山足¶
靈廟在門前清鏡流象筵陳玉帛容衛儼戈矛探穴圖¶
書朽卑官堂殿修梅梁今不壊松祏古仍留負責故鄉¶
近朅來申爼羞為魚知造化歎鳯仰徽猷不復聞夏樂¶
唯餘奏楚幽婆娑非舞羽鏜鞳異鳴球盛徳吾無間髙¶
功誰與儔灾滛破凶慝祚聖擁神休出谷鶯初語空山¶
<pb:KR4h0140_WYG_215-4b>¶
猨獨愁春暉生草樹桞色暖汀洲恩貸題輿重榮殊衣¶
錦逰宦情同械繫生理任桴浮地極臨滄海天遥過斗¶
牛精誠如可諒他日寄冥搜¶
　薛令之¶
薛令之閩之長溪人肅宗為太子時令之以右補闕兼¶
侍讀積嵗不遷乃棄官徒歩歸鄉里及肅宗即位以舊¶
恩召而令之巳前卒詩二首¶
　　　自悼(紀事云開元中令之為右庶子時東宫官/僚清淡令之題詩自悼明皇幸東宫覽之)¶
<pb:KR4h0140_WYG_215-5a>¶
　　　(索筆題其旁曰啄木口觜長鳯皇毛羽/短若嫌松桂寒任逐桑榆暖遂謝病歸)¶
朝日上團團照見先生盤盤中何所有䒤蓿長䦨干飯¶
澁匙難綰羮稀筯易寛只可(一作/無以)謀朝夕何由保嵗寒¶
　　　靈巖寺¶
草堂棲在靈山谷勤苦詩書向燈燭柴門半掩寂無人¶
惟有白雲相伴宿¶
　鄒紹先¶
鄒紹先劉長卿同時人曽為河南判官與長卿相往還¶
<pb:KR4h0140_WYG_215-5b>¶
詩一首¶
　　　湘夫人¶
楓(一作/風)葉下秋渚二妃愁渡湘疑山空杳藹何處望君¶
王日落水雲裏悠悠(一作/油油)心自傷¶
　李穆¶
李穆劉長卿壻詩一首¶
　　　寄妻父劉長卿(一作嚴維詩題作/發桐廬寄劉員外)¶
處處雲山無盡時桐廬南望轉參差舟人莫道新安近¶
<pb:KR4h0140_WYG_215-6a>¶
(一作/逺)欲上潺湲行自遲(時劉在/新安郡)¶
　馮著¶
馮著韋應物同時人嘗受李廣州署為録事應物有詩¶
以送其行詩四首¶
　　　短歌行¶
寂寞草中蘭亭亭山上松貞芳日有分生長耐相容結¶
根各得地幸沾雨露功參辰無停泊且顧一西東君但¶
開懐抱猜(一作/情)恨莫怱怱¶
<pb:KR4h0140_WYG_215-6b>¶
　　　洛陽道¶
洛陽宫中花桞春洛陽道上無行人皮裘氊帳不相識¶
萬户千門閉春色春色深春色深(一本無/此三字)君王一去何¶
時尋春雨灑(一作春/色深)春雨灑周南一望堪淚下蓬萊殿¶
中寢胡人鳷鵲樓前放胡馬聞君欲行西入秦(一作入/西秦行)¶
君行不用過天津天津橋上多胡塵洛陽道上愁殺人¶
　　　行路難¶
男兒轗軻徒搔首入市脱衣且沽酒行路難權門慎勿¶
<pb:KR4h0140_WYG_215-7a>¶
干平人爭路相摧殘春秋四氣更(一作/相)迴換人事何須¶
再三歎君不見雀為鴿鷹為鳩東海成田谷為岸負薪¶
客歸去來龜反頋鶴裵回黄河岸上起塵埃(一本作負/薪起塵埃)¶
(無客歸去至/岸上十四字)相逄未相識何用强相猜行路難故山應¶
不改茅舍漢中在白酒杯中聊一歌蒼蠅蒼蠅奈爾何¶
　　　燕銜泥¶
雙燕碌碌飛入屋屋中老人喜燕歸裵回繞我牀頭飛¶
去年為爾逐黄雀雨多屋漏泥土落爾莫厭老翁茅屋¶
<pb:KR4h0140_WYG_215-7b>¶
低梁頭作窠梁下栖爾不見東家黄&KR1663;鳴嘖嘖虵盤瓦¶
溝䑕穿壁豪家大屋爾莫居驕兒少婦採爾雛井旁寫¶
水泥自足銜泥上屋隨爾欲¶
　王迥¶
王迥家鹿門號白雲先生與孟浩然善詩一首¶
　　　同孟浩然宴賦(一作題/壁歌)¶
屈宋英聲今止巳江山繼嗣多才子作者于今盡相似¶
聚宴王家其樂矣共賦新詩發宫徴書于屋壁彰厥美¶
<pb:KR4h0140_WYG_215-8a>¶
　李曄¶
李曄宗室子官𢎞農太守宗正卿賈至常為撰制詞詩¶
一首¶
　　　尚書都堂瓦松¶
華省祕僊蹤髙堂露瓦松葉因春後長花為雨來濃影¶
混鴛鴦色光含翡翠容天然斯所寄地勢太無從接棟¶
臨䨇闕連甍近九重寧知深澗底霜雪嵗兼封¶
　敬括¶
<pb:KR4h0140_WYG_215-8b>¶
敬括字叔弓河東人少以文詞稱郷舉進士又應制登¶
科累官右拾遺内供奉殿中侍御史天寳末以不附楊¶
國忠出為刺史遷給事中兵部侍郎大理卿大厯初詔¶
選循良為近輔以括為同州刺史入為御史大夫卒詩¶
一首¶
　　　省試七月流火¶
前庭一葉下言念忽悲秋變節金初至分寒(一作/空)火正¶
流氣含涼夜早光拂夏雲收助月微明散沿河麗景浮¶
<pb:KR4h0140_WYG_215-9a>¶
　禮標時令爽詩興國風幽自此觀邦(一作/邪)正深知王業¶
　休¶
　¶
　¶
　¶
　¶
　¶
　¶
<pb:KR4h0140_WYG_215-9b>¶
　¶
　¶
　¶
　¶
　¶
　¶
　¶
御定全唐詩巻二百十五¶
