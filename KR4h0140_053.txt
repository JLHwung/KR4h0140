# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.344631
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五十三
<pb:KR4h0140_WYG_053-1a>¶
　欽定四庫全書¶
御定全唐詩巻五十三¶
　　宋之問¶
　　　　奉和晦日幸昆明池應制¶
　春豫靈池㑹滄波帳殿開舟淩石鯨度槎拂斗牛囘節¶
　晦&KR1396;全落春遲栁暗催象溟看浴景燒刼辨沈灰鎬飲¶
　周文樂汾歌漢武才不愁眀月盡自有夜珠来(紀事云/中宗正)¶
　(月晦日幸昆眀池賦詩羣臣應制百餘篇帳殿前結綵/樓命上官昭容選一首為新翻御製曲羣臣悉集其下)¶
<pb:KR4h0140_WYG_053-1b>¶
　(須臾紙落如飛唯沈宋二詩不下又移時一紙飛墜乃/沈詩也及聞其評曰二詩工力悉敵沈詩落句云㣲臣)¶
　(雕朽質羞覩豫章材蓋詞氣已竭宋詩云不愁眀/月盡自有夜珠来猶陡健騫舉沈乃伏不敢復爭)¶
　　　　奉和幸大薦福寺(寺即中/宗舊宅)¶
　香刹中天起宸遊滿路輝乗龍太子去駕象法王歸殿¶
　飾金人影窗揺玉女扉稍迷新草木徧識舊庭闈水入¶
　禪心定雲從寶思飛欲知皇刼逺初拂六銖衣¶
　　　　奉和幸三㑹寺應制(傳是倉頡/造書臺)¶
　六飛囘玉輦雙樹謁金仙瑞鳥呈書字神龍吐浴泉浄¶
<pb:KR4h0140_WYG_053-2a>¶
心遥證果睿想獨超禪塔湧香花地山圍日月天梵音¶
迎漏(一作/雨)徹空樂倚雲懸今日登仁壽長看法鏡圓¶
　　　奉和薦福寺應制¶
梵筵光聖邸遊豫覽宏䂓不改靈光殿因開功德池蓮¶
生新歩葉桂長昔攀枝湧塔庭(一作/花)中見飛樓海上移¶
聞韶三月幸觀象七星危欲識龍歸處朝朝(一作/来)雲氣¶
隨¶
　　　奉和幸神臯亭應制¶
<pb:KR4h0140_WYG_053-2b>¶
清蹕喧黄道乗輿降紫宸霜戈凝曉日雲管發陽春臺¶
古全疑漢林餘半識秦宴酣詩布澤節改令行仁昔恃¶
山河險今依道徳淳多慙獻嘉頌空累屬車塵¶
　　　奉和幸長安故城未央宫應制¶
漢王未息戰蕭相乃營宫壯麗一朝盡威靈千載空皇¶
明悵前跡置酒宴羣公寒輕綵仗外春發幔城中樂思¶
囘斜日歌詞繼大風今朝天子貴不假叔孫通¶
　　　奉和幸韋嗣立山莊侍宴應制(一作李/乂詩)¶
<pb:KR4h0140_WYG_053-3a>¶
樞掖調梅暇林園藝槿初入朝榮劒履退食偶(一作/樂)琴¶
書地隱東巖室天囘北斗車旌門臨&KR0772;窱輦道屬扶疎¶
雲䍐眀丹壑霜笳徹紫虚水疑投石處溪似釣璜餘帝¶
澤頒巵酒人歡頌里閭一承黄竹詠長奉白茅居¶
　　　扈從登封告成頌應制¶
御路囘中嶽天營接下都百靈無後至萬國競前驅文¶
衞嚴清蹕幽仙讀寶符貝花眀漢果芝草入堯厨濟濟¶
衣冠㑹喧喧夷夏俱宗禋仰神聖刋木望川途撫已貧¶
<pb:KR4h0140_WYG_053-3b>¶
非病時来本不愚願陪丹鳳輦率舞白雲衢(一作凱樂/望仙途)¶
　　　宴安樂公主宅得空字¶
英藩築外館愛主出王宫賔至星槎落仙来月宇空玳¶
梁翻賀燕金埒倚晴虹簫奏秦臺裏書開魯壁中短歌¶
能駐日豔舞欲嬌風聞有淹留處山阿滿桂叢¶
　　　春日鄭協律山亭陪宴餞鄭卿同用樓字¶
潘園枕郊郭愛客坐相求尊酒東城外驂騑南陌頭池¶
平分洛水林缺見嵩丘暗竹侵山徑垂楊拂妓樓彩雲¶
<pb:KR4h0140_WYG_053-4a>¶
歌處斷遲日舞前留此地何年别蘭芳空自幽¶
　　　和姚給事寓直之作¶
清論滿朝陽髙才拜夕郎還從避馬路来接珥貂行寵¶
就黄扉日威囘白簡霜栢臺遷鳥茂蘭署得人芳禁靜¶
鐘初徹更疎漏漸長曉河低武庫流火度文昌寓直恩¶
徽(一作/光輝)重乗秋藻翰揚暗投空欲報下調不成章¶
　　　和庫部李員外秋夜寓直之作¶
相庭貽慶逺才子拜郎初起草徯(一作/儀)仙閣焚香卧直¶
<pb:KR4h0140_WYG_053-4b>¶
廬更深河欲斷節勁栁偏疎氣耿凌雲筆心揺待漏車¶
叨榮厠儔侣省已恧空虚徒斐陽春和難參麗曲餘¶
　　　酬李丹徒見贈之作¶
鎮吳稱奥里試劇仰通才近挹人披霧遥聞境震雷一¶
朝逢解榻累日共銜杯連轡登山盡浮舟望海囘以予¶
慚拙宦期子遇良媒贈曲南鳧斷征途北鴈催更憐江¶
上月還入鏡中開¶
　　　使過襄陽登鳳林寺閣¶
<pb:KR4h0140_WYG_053-5a>¶
香閣臨清漢丹梯隱翠微林篁天際宻人世谷中違苔¶
石銜仙洞蓮舟泊釣磯山雲浮棟起江雨入庭飛信美¶
雖南國嚴程限北歸幽尋不可再留歩惜芳菲¶
　　　宋公宅送寗諌議¶
宋公爰創宅庾氏更誅茅間出人三秀平臨楚四郊漢¶
臣来絳節荆牧動金鐃尊溢宜城酒笙裁曲沃匏露荷¶
秋變節風栁夕鳴梢一散陽臺雨方隨越鳥巢¶
　　　送合宫蘇眀府頲¶
<pb:KR4h0140_WYG_053-5b>¶
鉉府誕英規公才天下知謂乗羔鴈族繼入鳳皇池赤¶
縣求人隱青門起路岐翟囘車少别鳧化舄遥馳神哭¶
周南境童歌渭北垂賢哉荀奉倩衮職佇来儀¶
　　　送楊六望赴金水¶
借問梁山道嶔岑㡬萬重遥州刀作字絶壁劒為峯惜¶
别路窮此留歡意不從憂来生白髪時晩愛青松勿以¶
西南逺夷歌寢盛容台階有髙位寧復久臨邛¶
　　　下桂江龍目灘¶
<pb:KR4h0140_WYG_053-6a>¶
停午出灘險輕舟容易前峯攢入雲樹崖噴落江泉巨¶
石潛山怪深篁隱洞仙鳥遊溪寂寂猿嘯嶺娟姢揮袂¶
日凡㡬我行途已千暝投蒼梧郡愁枕白雲眠¶
　　　入瀧州江¶
孤舟泛盈盈江流日縱横夜雜蛟螭寢晨披瘴癘行潭¶
蒸水沫起山熱火雲生猿躩時能嘯鳶飛莫敢鳴海窮¶
南徼盡鄉逺北魂驚泣向文身國悲看鑿齒氓地偏多¶
育蠱風惡好相鯨余本巖栖客悠哉慕玉京厚恩嘗願¶
<pb:KR4h0140_WYG_053-6b>¶
答薄宦不祈成違隱乖求志披荒為近名鏡愁𤣥髪改¶
心負紫芝榮運啟中興厯時逢外域清秪應保忠信延¶
促付神眀¶
　　　始安秋日¶
桂林風景異秋似洛陽春晚霽江天好分明愁殺人巻¶
雲山&KR0766;&KR0766;碎石水磷磷世業事黄老妙年孤隱淪歸歟¶
卧滄海何物貴吾身¶
　　　桂州黄潭舜祠¶
<pb:KR4h0140_WYG_053-7a>¶
虞世廵百越相傳葬九疑精靈遊此地祠樹日光輝禋¶
祭忽羣望丹青圗二妃神来獸率舞仙去鳳還飛日暝¶
山氣落江空潭靄微帝鄉三萬里乗彼白雲歸¶
　　　登粤王臺¶
江上粤王臺登髙望㡬囘南𬈑天外合北户日邊開地¶
濕煙嘗起山晴雨半来冬花採盧橘夏果摘楊梅跡類¶
虞翻枉人非賈誼才歸心不可見(一作/度)白髪重相催¶
　　　早發始興江口至虛氏(一作/靈長)村作¶
<pb:KR4h0140_WYG_053-7b>¶
候曉踰閩嶠(一作/障)乗春望越臺宿雲鵬際落殘月蚌中¶
開薜荔揺青氣桄榔翳碧苔桂香多露裛石響細泉囘¶
抱葉𤣥猿嘯銜花翡翠来南中雖可恱北思日悠哉鬒¶
髪俄成素丹心巳作灰何當首歸路行剪故園莱¶
　　　發藤州¶
朝夕苦遄征孤魂長自驚泛舟依鴈渚(一作/宿)投館聽猿¶
鳴石髪縁溪蔓林衣埽(一作/拂)地輕雲峰刻不似苔蘚(一/作)¶
(□/)畫難成露裛千花氣泉和萬籟聲攀幽紅處歇躋險¶
<pb:KR4h0140_WYG_053-8a>¶
緑中行戀切芝蘭砌悲纒松栢塋丹心江北死白髪嶺¶
南生魑魅天邊國窮愁海上城勞歌意無限今日為誰¶
眀¶
　　　遊稱心寺¶
釋事懐三隱清襟謁四禪江鳴潮未落林曉日初懸寶¶
葉交香雨金沙吐細泉望諧舟客趣思發海人煙顧櫪¶
仍留馬乗杯久棄船未憂龜負嶽且識鳥耘田理契都¶
無象心𡨕不寄筌安期庶可揖天地得齊年¶
<pb:KR4h0140_WYG_053-8b>¶
　　　遊法華寺¶
髙岫擬耆闍真乗引妙車空中結樓殿意表出雲霞後¶
果纒三足(一作/尺)前因感(一作/取)六牙宴林薰寶樹水溜滴¶
金沙寒谷梅猶淺温庭橘未華臺香紅藥亂塔影緑篁¶
遮果漸輪王族縁超梵帝家晨行踏忍草夜誦得靈花¶
江郡將何匹天都亦未加朝来沿泛所應是逐仙槎¶
　　　夜渡吳松江懐古¶
宿帆震澤口曉渡松江濆櫂發魚龍氣舟衝鴻鴈羣寒¶
<pb:KR4h0140_WYG_053-9a>¶
潮頓覺滿暗浦稍將分氣出(一作/赤)海生日光清湖起雲¶
水鄉盡天衛歎息為吴君謀士伏劍死至今悲所聞¶
　　　謁禹廟¶
夏王乗四載兹地發金符峻命終不易報功疇敢渝先¶
驅總昌㑹後至伏靈誅玉帛空天下衣冠照海隅旋聞¶
厭黄屋更道出蒼梧林表祠轉茂山阿井詎枯舟遷龍¶
負壑田變鳥芸蕪舊物森如在天威肅未殊𤣥夷届瑶¶
席玉女侍清都奕奕扃闈(一作/闔闥)邃軒軒仗衛趨氣青連¶
<pb:KR4h0140_WYG_053-9b>¶
曙海雲白洗春湖猿嘯有時答禽言常自呼靈歆異蒸¶
糈至樂匪笙竽茅殿今文襲梅梁古製無運遥日崇麗¶
業盛下昭蘇伊昔力云盡而今功尚敷揆材非美箭精¶
享愧生芻郡職昧為理邦空寧自誣下車霰已積攝事¶
露行濡人隱冀多祐曷唯霑薄軀¶
　　　遊禹穴囘出若邪¶
禹穴今朝到邪溪此路通著書聞太史鍊藥有仙翁鶴¶
往籠猶掛龍飛劒巳空石帆揺海上天鏡落湖中水底¶
<pb:KR4h0140_WYG_053-10a>¶
寒雲白山邊墜葉紅歸舟何慮晩日暮使樵風¶
　　　靈隱寺(紀事云之問貶黜放還至江南遊靈隱/寺夜月極眀長廊行吟曰鷲嶺鬱岧嶤)¶
　　　(龍宫鎻寂寥久不能續有老僧㸃長明燈問曰/少年夜久不寐何耶之問曰偶欲題此寺而興)¶
　　　(思不屬即曰何不云樓觀滄海日門對浙江潮/之問愕然訝其遒麗遲眀更訪之則不復見寺)¶
　　　(僧有知者曰/此駱賔王也)¶
鷲嶺鬱岧嶤龍宫𤨏寂寥樓觀滄海日門對浙江潮桂¶
子月中落天香雲外飄捫蘿登墖逺刳木取泉遥霜薄¶
花更發氷輕葉未凋夙齡尚遐異搜對滌煩囂待入天¶
<pb:KR4h0140_WYG_053-10b>¶
台路看余度石橋¶
　　　遊雲門寺¶
維舟探靜域作禮事尊經投跡一蕭散為心自杳𡨕龕¶
依大禹穴樓倚少微星沓嶂圍蘭若囘溪抱竹庭覺花¶
塗砌白甘露洗山青鴈塔鶱金地虹橋轉翠屏人天宵¶
現景神鬼晝潜形理勝常虛寂縁空自感靈入禪從鴿¶
遶說法有龍聽刼累終期滅塵躬且未寧揺揺不安寐¶
待月詠巖扃¶
<pb:KR4h0140_WYG_053-11a>¶
　　　早發韶州¶
炎徼行應盡囘瞻鄉路遥珠厓天外郡銅柱海南標日¶
夜清眀少春冬霧雨饒身經大火(一作/火山)熱顔入瘴江消¶
觸影含沙怒逢人女(一作/毒)草揺露濃看菌濕風颶(一作/漾)¶
覺船飄直禦魑將魅寧論䲭與鴞虞翻思報國許靖願¶
歸朝緑樹秦京道青雲洛水橋故園長在目魂去不須¶
招¶
　　　早入清逺峽(一作下桂/江龍目灘)¶
<pb:KR4h0140_WYG_053-11b>¶
傳聞峽山好旭日櫂前沂雨色揺丹嶂泉聲聒翠微兩¶
巖天作帶萬壑樹披衣秋菊迎霜序春藤礙日輝翳潭¶
花似織縁嶺竹成圍寂歴環沙浦蔥蘢轉石圻露餘江¶
未熱風落瘴初稀猿飲排虚上禽驚掠水飛榜童夷唱¶
合樵女越吟歸良候斯為美邊愁自有違誰言望鄉國¶
流涕失芳菲¶
　　　發端州初入西江¶
問我將何去清晨泝越溪翠微懸宿雨丹壑飲晴霓樹¶
<pb:KR4h0140_WYG_053-12a>¶
影捎雲宻藤陰覆水低潮囘出浦駛洲轉望鄉迷人意¶
長懐北江行日向西破顔看鵲喜拭淚聽猿啼骨肉初¶
分愛親朋忽解攜路遥魂欲斷身辱理能齊疇日三山¶
意于兹萬緒暌金陵有仙館即事尋丹梯¶
　　　渡漢江¶
嶺外音書斷經冬復歴春近鄉情更怯不敢問来人¶
　　　嵩山夜還¶
家住(一作/在)嵩山下好采舊山薇自省遊泉石何曾不夜¶
<pb:KR4h0140_WYG_053-12b>¶
歸¶
　　　湖中别鑒上人¶
願與道林近在意逍遥篇自有靈佳寺何用沃洲禪¶
　　　題鑒上人房二首¶
落花雙樹積芳草一庭春玩之堪興異(一作/盡)何必見幽¶
人¶
晩入應真理經行尚未囘房中無俗物林下有青苔¶
　　　答田徵君¶
<pb:KR4h0140_WYG_053-13a>¶
出遊杳何處遲囘伊洛間歸寢忽成夢宛在嵩丘山¶
　　　傷曹娘二首¶
鳳飛樓伎絶鸞死鏡臺空獨憐脂粉氣猶著舞衣中¶
河伯憐嬌態馮夷要姝妓寄言遊戲人莫弄黄河水¶
　　　河陽(一作傷/曹娘)¶
昔日河陽縣氛氲香氣多曹娘嬌態盡春樹不堪過¶
　　　燕巢軍幕¶
非闗憐翠幕不是厭朱樓故来呈燕頷報道欲封侯¶
<pb:KR4h0140_WYG_053-13b>¶
　　　苑中遇雪應制¶
紫禁仙輿詰旦来青旂遥倚望春臺不知庭霰今朝落¶
疑是林花昨夜開¶
　　　送司馬道士遊天台¶
羽客笙歌此地違離筵數處白雲飛蓬莱闕下長相憶¶
桐栢山頭去不歸¶
　　　登逍遥樓¶
逍遥樓上望鄉闗緑水泓澄雲霧間北去衡陽二千里¶
<pb:KR4h0140_WYG_053-14a>¶
無因鴈足繫書還¶
　　　奉和春日玩雪應制¶
北闕彤雲掩曙霞東風吹雪舞山家瓊章定少千人和¶
銀樹長芳六出花¶
　　　傷曹娘二首¶
可憐𡨕漠去何之獨立丰茸無見期君看水上芙蓉色¶
恰似生前歌舞時¶
前溪妙舞今應盡子夜新歌遂不傳無復綺羅嬌白日¶
<pb:KR4h0140_WYG_053-14b>¶
直將珠玉閉黄泉¶
　　　郡宅中齋(以下集/不載)¶
郡宅枕層嶺春湖繞芳甸雲甍出萬家卧覽皆巳徧漁¶
商汗成雨廨邑眀若練越俗鏡中行夏祠雲表見兹都¶
信盤鬱英逺常棲眄王子事黄老獨樂恣遊衍謝公念¶
蒼生同憂感推薦靈越多秀士運濶無由面神理翳青¶
山風流滿黄卷揆予謬承奬自昔從纓弁瑶水執仙覊¶
金閨負時選晨趨博望苑夜直眀光殿一朝罷䑓閣萬¶
<pb:KR4h0140_WYG_053-15a>¶
里違鄉縣風土足慰心況恱年芳變淮廪佇滋(一作/兹)實¶
沂歌非所羡訟寢歸四眀齡頹親九轉微尚本江海少¶
留豈交戰唯餘後凋色竊比東南箭¶
　　　稱心寺¶
歩陟招提宫北極山海觀千巖遞縈繞萬壑殊悠漫喬¶
木轉夕陽文軒劃清渙泄雲多表裏驚潮每昏旦問予¶
金門客何事滄洲畔謬以三署資来刺百城半人隱尚¶
未弭歲華豈兼玩東山桂枝芳眀發坐盈歎¶
<pb:KR4h0140_WYG_053-15b>¶
　　　新年作¶
鄉心新歳切天畔獨澘然老去居人下春歸在客先嶺¶
猿同旦暮江栁共風煙已似長沙傅從今又㡬年¶
　　　剪綵¶
駐想持金錯居然作管灰綺羅纎手製桃李向春開拾¶
藻蜂初泊銜花鳥未囘不言將巧笑飜逐美人来¶
　　　七夕¶
傳道仙星媛年年㑹水隅停梭借蟋蟀留巧付蜘蛛去¶
<pb:KR4h0140_WYG_053-16a>¶
晝從雲請歸輪竚日輸莫言相見濶天上日應殊¶
　　　桂州陪王都督晦日宴逍遥樓¶
晦節髙樓望山川一半春意隨&KR1396;葉盡愁共栁條新投¶
刺登龍日開懐納鳥晨兀然心似醉不覺有吾身¶
　　　和趙貟外桂陽橋遇佳人¶
江雨朝飛浥細塵陽橋花柳不勝春金鞍白馬来從趙¶
玉面紅粧本姓秦妬女猶憐鏡中髪侍兒堪感路傍人¶
蕩舟為樂非吾事自歎空閨夢寐頻¶
<pb:KR4h0140_WYG_053-16b>¶
　　　函谷闗(首句缺/二字)¶
至人　　識仙風瑞靄丹光逺鬱蔥靈跡才辭周柱下¶
祥氛已入函闗中不從紫氣臺端候何得青華觀裏逄¶
欲訪乗牛求寶籙願隨鶴駕徧瑶空¶
　　　詠省壁畫鶴¶
粉壁圗仙鶴昻藏真氣多鶱飛竟不去當是戀恩波¶
　　　廣州朱長史座觀妓¶
歌舞須連夜神仙莫放歸參差隨暮雨前路濕人衣¶
<pb:KR4h0140_WYG_053-17a>¶
　　　　謁二妃廟¶
　還以金屋貴留兹寶席尊江鳧嘯風雨山鬼泣朝昏¶
　　　　贈嚴侍御¶
　受脤清邉服乗驄歴塞塵當聞漢雪恥羞共虜和親¶
　　　　在荆州重赴嶺南¶
　夢澤三秋日蒼梧一片雲還將鵷鷺羽重入鷓鴣羣¶
　　　　則天皇后挽歌¶
　象物行周禮衣冠集漢都誰憐事虞舜下里泣蒼梧¶
<pb:KR4h0140_WYG_053-17b>¶
　　　　鄧國太夫人挽歌¶
　鸞死鉛妝歇人亡錦字空悲端若能減渭水亦應窮¶
　　　　楊將軍挽歌¶
　亭寒照苦月隴暗積愁雲今日山門樹何處有將軍¶
　¶
　¶
　¶
御定全唐詩卷五十三¶
