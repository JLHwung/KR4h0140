# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.540194
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百五十九
<pb:KR4h0140_WYG_759-1a>¶
　欽定四庫全書¶
御定全唐詩巻七百五十九¶
　　成彦雄¶
　成彦雄字文幹南唐進士梅嶺集五巻今編詩一巻¶
　　　　杜鵑花¶
　杜鵑花與鳥怨艷兩何賖疑是口中血滴成枝上花一¶
　聲寒食夜數朶野僧家謝豹出不出日遲遲又斜¶
　　　　江上楓¶
<pb:KR4h0140_WYG_759-1b>¶
　江楓自蓊鬱不競松筠力一葉落漁家殘陽帶秋色¶
　　　　夜夜曲¶
　自從君去夜錦幌孤蘭麝攲枕對銀缸秦箏緑窓下¶
　　　　村行¶
　曖曖村煙暮牧童出深塢騎牛不顧人吹笛尋山去¶
　　　　煎茶¶
　岳寺春深睡起時虎跑泉畔思遲遲蜀茶倩箇雲僧碾¶
　自拾枯松三四枝¶
<pb:KR4h0140_WYG_759-2a>¶
　　　松¶
大夫名價古今聞盤屈孤貞更出羣將謂嶺頭閑得了¶
夕陽猶挂數枝雲¶
　　　新燕¶
纔離海(一作/江)島宿江濵應夢笙歌作近鄰減省雕梁竝¶
頭語畫堂中有未歸人¶
　　　㑹友不至¶
王孫還是負佳期玉馬追遊日漸西獨上郊原人不見¶
<pb:KR4h0140_WYG_759-2b>¶
鷓鴣飛過落花溪¶
　　　惜花¶
忘餐為戀滿枝紅錦障頻移䕶晚風客散酒酣歸未得¶
欄邊獨立月明中¶
　　　中秋月¶
王母糚成鏡未收倚欄人在水精樓笙歌莫占清光盡¶
留與溪翁一釣舟¶
　　　暮春日宴溪亭¶
<pb:KR4h0140_WYG_759-3a>¶
寒食尋芳遊不足溪亭還醉綠楊煙誰家花落臨流樹¶
數片殘紅到檻前¶
　　　曉¶
列宿回元朝北極爽神晞露滴樓臺佳人巻箔臨階砌¶
笑指庭花昨夜開¶
　　　夕¶
臺榭沈沈禁漏初麝煙紅蠟透蝦鬚雕籠鸚鵡將棲宿¶
不許鵶鬟轉轆轤¶
<pb:KR4h0140_WYG_759-3b>¶
　　　露¶
銀河昨夜降醍醐灑遍坤維萬象蘇疑是鮫人曽泣處¶
滿池荷葉捧真珠¶
　　　遊紫陽宫¶
古殿煙霞簇畫屏直疑踪跡到蓬瀛碧桃滿地眠花鹿¶
深院松窓𢷬藥聲¶
　　　除夜¶
銅龍看却送春来莫惜顛狂酒百杯吟鬂就中専擬白¶
<pb:KR4h0140_WYG_759-4a>¶
那堪更被二更催¶
　　　元日¶
戴星先捧祝堯觴鏡裏堪驚兩鬂霜好是燈前偷失笑¶
屠蘇應不得先甞¶
　　　寒夜吟¶
洞房脉脉寒宵永燭影香消金鳳冷猧兒睡魘喚不醒¶
滿窓撲落銀蟾影¶
　　　栁枝辭九首¶
<pb:KR4h0140_WYG_759-4b>¶
輕籠小徑近誰家玉馬追風翠影斜愛把長條惱公子¶
惹他頭上海棠花¶
鵝黄剪出小花鈿綴上芳枝色轉鮮飲散無人收拾得¶
月明階下伴鞦韆¶
東君愛惜與先春草澤無人處也新委囑露華并細雨¶
莫敎遲日惹風塵¶
句踐初迎西子年琉璃為箒掃溪煙至今不改當時色¶
留與王孫繫酒船¶
<pb:KR4h0140_WYG_759-5a>¶
　綠楊移傍小亭栽便擁穠煙撥不開誰把金刀為刪掠¶
　放敎明月入窓来¶
　逺接闗河髙接雲雨餘洗出半天津牡丹不用相輕薄¶
　自有清隂覆得人¶
　掩映鶯花媚有餘風流才調比應無朝朝奉御臨池上¶
　不羡青松拜大夫¶
　王孫宴罷曲江池折取春光伴醉歸怪得美人爭闘乞¶
　要他穠翠染羅衣¶
<pb:KR4h0140_WYG_759-5b>¶
　殘照林梢嫋數枝能招醉客上金堤馬驕如練纓如火¶
　瑟瑟隂中歩歩嘶¶
　　　　句¶
　莎草放茵深䕶砌海榴噴火巧横牆　紋鱗引子跳銀¶
　海紫燕呼雛語畫梁(見吟窓/雜録)¶
　¶
　¶
御定全唐詩巻七百五十九¶
