# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.676000
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百三
<pb:KR4h0140_WYG_203-1a>¶
　欽定四庫全書¶
御定全唐詩巻二百三¶
　　杜儼¶
　杜儼新安丞詩一首¶
　　　　客中作¶
　書劍催人不暫閒洛陽羈旅復秦關容顔嵗嵗愁邊改¶
　鄉國時時夢裏還¶
　　趙良器¶
<pb:KR4h0140_WYG_203-1b>¶
　趙良器兵部員外詩二首¶
　　　　三月三日曲江侍宴¶
　聖祖發神謀靈符叶帝求一人光錫命萬國荷時休雷¶
　解圜丘畢雲需曲水遊岸花迎歩輦仙仗擁行舟睿藻¶
　天中降恩波海外流小臣同品物陪此樂皇猷¶
　　　　鄭國夫人挽歌詞¶
　淑徳延公胄宜家接帝姻桂宮男掌僕蘭殿女昇嬪恩¶
　澤昭前命盈虚變此辰百年今已矣彤管列何人¶
<pb:KR4h0140_WYG_203-2a>¶
　黄麟¶
黄麟金部員外郎詩一首¶
　　　郡中客舎¶
蟲響亂啾啾更人正數籌魂歸洞庭夜霜卧洛陽秋微¶
月有時隐長河到暁流起来還囑雁鄉信在吳洲¶
　郭向¶
郭向太子尉詩一首¶
　　　途中口號(一作盧/僎詩)¶
<pb:KR4h0140_WYG_203-2b>¶
抱玉三朝楚懐書十上秦年年洛陽陌花鳥弄歸人¶
　郭良¶
郭良金部員外郎詩二首¶
　　　題李将軍山亭¶
鳳轄将軍位龍門司𨽻家衣冠為隐逸山水作繁華徑¶
出重林草池揺兩岸花誰知貴公第(一作/子)亭院有煙霞¶
　　　早行¶
早行星尚在數里未天明不辨雲林色空聞風水聲月¶
<pb:KR4h0140_WYG_203-3a>¶
従山上落河入斗間横漸至重門外依稀見洛城¶
　王喬¶
王喬安定太守詩一首¶
　　　過故人舊宅¶
故人軒騎罷歸来舊宅(一作/國)園林閑不開唯餘挟瑟樓¶
中婦哭向平生歌舞臺¶
　徐九臯¶
徐九臯河隂尉詩五首¶
<pb:KR4h0140_WYG_203-3b>¶
　　　關山月¶
玉塞抵長城金徽暎髙闕遥心萬餘里直望三邉月霜¶
静影逾懸露晞光漸沒思君不可見空歎将焉歇¶
　　　戰城南¶
塞北狂胡旅城南敵漢圍巉嵒一鼓氣㧞利(一作/刺)五兵¶
威虜騎瞻山哭王師拓地飛不應湏寵戰當遂勒金徽¶
(一作/微)¶
　　　詠史¶
<pb:KR4h0140_WYG_203-4a>¶
亡國秦韓代榮身劉項年金槌擊政後玉斗碎増前聖¶
主稱三傑明離保四賢已申黄石祭方慕赤松仙¶
　　　途中覽鏡¶
四海遊長倦百年愁半侵賴窺明鏡裏時見丈夫心¶
　　　送部四鎮人往單于别知故¶
天下今無事雲中獨未寧忝驅更戍卒方逺送(一作/送逺)邉¶
庭馬飲長城水軍占太白星國恩行可報何必守經營¶
　閻寛¶
<pb:KR4h0140_WYG_203-4b>¶
閻寛醴泉尉詩五首¶
　　　松滋江北阻風¶
江風久未歇山雨復相仍巨浪天涯起餘寒川上凝憂¶
人勞夕惕鄉事憊晨興逺聽知音駭誠哉不可陵¶
　　　曉入宜都渚¶
問俗周楚甸川行眇江潯興随曉光發道㑹春言深回¶
眺佳氣象逺懐得山林佇應舟楫用曷務歸閒心¶
　　　古意¶
<pb:KR4h0140_WYG_203-5a>¶
庭樹發華滋瑶草復葳蕤好鳥飛相従愁人深此時天¶
中有靈匹日夕嚬蛾眉願逐飄風花千里入遥帷心逝¶
愛不見空歌悲莫悲¶
　　　春宵覽月¶
月生東荒外天雲收夕隂愛見澄清景象吾虚白心耳¶
目静無譁神超道性深乗興得至樂寓言因永吟¶
　　　秋懐¶
下帷長日盡虚館早凉生芳草猶未薦如何蜻蛚鳴秋¶
<pb:KR4h0140_WYG_203-5b>¶
風已振衣客去何時歸為問當途者寧知心有違¶
　李收(一作/牧)¶
李收右武衛(一作左/威衛)錄事詩二首¶
　　　和中書侍郎院壁畫雲¶
粉壁畫雲成如能上太清影従霄漢發光照掖垣明暎¶
篠多幽趣臨軒得野情獨思作霖雨流潤及生靈¶
　　　幽情¶
幽人惜春暮潭上折芳草佳期何時還欲寄千里道¶
<pb:KR4h0140_WYG_203-6a>¶
　程彌綸¶
程彌綸開寳間進士詩一首¶
　　　懐魯¶
曲阜國尼丘山周公邈難問夫子猶啟關履風雩兮若¶
見游夏興兮魯顔天孫天孫何為今兮學且難負星明¶
而東(一無/東字)遊閑閑¶
　屈同仙(一作/屈同)¶
屈同仙千牛兵曹詩二首¶
<pb:KR4h0140_WYG_203-6b>¶
　　　燕歌行¶
君不見(一本無/此三字)漁陽八月塞草腓征人相對併思歸雲¶
和朔氣連天黒(一作/暗)蓬雜驚(一作/胡)沙散野飛是時天地¶
隂埃遍瀚海龍城皆習(一作/血)戰兩軍鼓角暗相聞四面¶
旌旗㸔不見昭君逺嫁已年多戎狄無厭不復(一作/尚不)和¶
漢兵候月秋防塞胡騎椉氷夜渡河河塞東西萬餘里¶
地與京華不相似燕支山下(一作/上)少春(一作/光)暉黄沙磧¶
裏無流水金戈玉劍十年征紅粉青樓多怨情厭向殊¶
<pb:KR4h0140_WYG_203-7a>¶
鄉(一作/方)久離别秋来愁聽𢷬衣聲¶
　　　烏江女¶
越豔誰家女朝遊江岸傍青春猶未嫁紅粉舊来娼錦¶
袖盛朱橘銀鉤摘紫房見人羞不語回艇入溪藏¶
　豆盧復¶
豆盧復前崇𤣥生詩二首¶
　　　昌年宮之作(一本無/之字)¶
但有離宮處君王每不居旗門芳草合輦路小(一作/老)槐¶
<pb:KR4h0140_WYG_203-7b>¶
疎殿閉山煙滿窓凝野靄虚豐年多望幸春色待鑾輿¶
　　　落第歸鄉留别長安主人¶
客裏愁多不記春聞鶯始歎栁條新年年下第東歸去¶
羞見長安舊主人¶
　荆冬倩¶
荆冬倩校書郎詩一首¶
　　　奉試詠青¶
路闢天光逺春還月道臨草濃河畔色槐結路邉隂未¶
<pb:KR4h0140_WYG_203-8a>¶
映君王史先標胄子襟經明如可拾自有致雲心¶
　梁洽¶
梁洽開寳間進士詩一首¶
　　　觀漢水¶
發源自嶓冡東注經襄陽一道入溟渤别流為滄浪求¶
思詠游女投弔悲昭王水濵不可問日暮空湯湯¶
　鄭紹¶
鄭紹武進尉詩一首¶
<pb:KR4h0140_WYG_203-8b>¶
　　　遊越溪¶
溪水碧悠悠猨聲斷客愁漁潭逄釣楫月浦值孤舟訪¶
泊随煙火迷途視斗牛今宵越鄉意還取醉忘憂¶
　朱斌¶
朱斌處士詩一首¶
　　　登樓(一作王/之渙詩)¶
白日依山盡黄河入海流欲窮千里目更上一重樓¶
　梁徳裕¶
<pb:KR4h0140_WYG_203-9a>¶
梁徳裕四門助教詩二首¶
　　　感寓二首¶
彩雲呈瑞質五色發人寰獨作龍虎状孤飛天地間隐¶
隐臨北極峩峩象南山恨在帝鄉外不逄枝葉攀¶
幽澗生蕙若幽渚老江蘺榮落人不見芳香徒爾為不¶
及緑萍草生君紅蓮池左右美人弄朝夕春風吹葉洗¶
玉泉水珠清湛露滋心亦願如此託君君不知¶
　常非月¶
<pb:KR4h0140_WYG_203-9b>¶
常非月西河尉詩一首¶
　　　詠談容娘¶
舉手整花鈿翻身舞錦筵馬圍行處匝人壓(一作/簇)㸔場¶
圓歌要(一作/索)齊聲和情教細語傳不知心大小容得許¶
多憐¶
　張良璞¶
張良璞長安尉詩一首¶
　　　覽史¶
<pb:KR4h0140_WYG_203-10a>¶
享年八十已厯數窮蒼生七虎門源上咆哮關内鳴建¶
都用鶉宿設險因金城舜曲煙火起汾河珠翠明海雲¶
引天仗朔雪留邉兵作孽人怨久其亡鬼信盈素靈感¶
劉季白馬従子嬰昏虐不務徳百代無芳聲¶
　孫欣¶
孫欣開寳間人詩一首¶
　　　奉試冷井詩¶
仙闈井初鑿靈液沁(一作/忽)成泉色湛青苔裏寒凝紫綆¶
<pb:KR4h0140_WYG_203-10b>¶
邉銅瓶向影落玉甃抱虚圓永願調神鼎堯時泰萬年¶
　王羡門¶
王羡門開寳間人詩一首¶
　　　都中閒居¶
君王巡海内北闕下明&KR0279;雲物天中少煙花嵗後来河¶
従御苑出山向國門開寂寞東京裏空留賈誼才¶
　芮挺章¶
芮挺章國子進士天寳三年編國秀集集中并載挺章¶
<pb:KR4h0140_WYG_203-11a>¶
詩二首¶
　　　江南弄¶
春江可憐事最在美人家鸚鵡能言鳥芙蓉巧笑花地¶
(一作/馬)銜金作埒水抱玉為沙薄晩青絲騎長鞭赴狭斜¶
　　　少年行¶
任氣稱張放銜㤙在少年玉階朝就日金屋夜升天軒¶
騎青雲際笙歌緑水邉建章明月好留醉伴風煙¶
　樓頴¶
<pb:KR4h0140_WYG_203-11b>¶
樓頴天寳中進士作國秀集序詩五首¶
　　　伊水門¶
朝渉伊水門伊水入門流惬心乃成興澹然汎孤舟霏¶
微傍青靄容與随白鷗竹隂交前浦栁花媚中洲日落¶
隂雲生彌覺兹路幽聊以恣所適此外知何求¶
　　　東郊納涼憶左威衛李録事收昆季太原崔㕘¶
　　　軍三首(并序/)¶
　　僕三伏於通化門東北數里避暑之地地即故倅¶
<pb:KR4h0140_WYG_203-12a>¶
　　天官顧公之舊林今貮宰君李公之别業右抵禁¶
　　籞斜界沁園空水相輝歩虹橋而下視竹木交映¶
　　弄仙櫂而傍窺足滌煩襟陶蒸暑獨往成興恨不¶
　　與數公共之率然有作因以見意¶
水竹誰家宅幽庭向苑門今知季倫沼舊是辟疆園飢¶
鷺窺魚静鳴鴉帶子喧興成秪自適欲白返忘言¶
納凉每選地近得青門東林與繚垣接池将沁水通枝¶
交帝女樹橋映美人虹想是忘機者悠悠在興中¶
<pb:KR4h0140_WYG_203-12b>¶
林間求適意池上得清飈稍稍斜回檝時時一度橋水¶
光壁際動山影浪中揺不見李元禮神仙何處要¶
　　　西施石¶
西施昔日浣紗津石上青苔思殺人一去姑蘇不復返¶
岸旁桃李為誰春¶
　李康成¶
李康成天寳中與李杜同時其赴使江東劉長卿有詩¶
送之嘗撰玉臺後集自陳後主隋煬帝江總庾信沈宋¶
<pb:KR4h0140_WYG_203-13a>¶
王楊盧駱而下二百九人詩六百七十首彚為十巻自¶
載其詩八篇今存四首¶
　　　江南行¶
楊栁青青鶯欲啼風光揺蕩緑蘋齊金陵城頭日色低¶
日色低情難極水中鳧鷖雙比翼(文苑英華首有梅花/落好使香車度二句)¶
　　　采蓮曲¶
采蓮去月沒春江曙翠鈿(一作/釵)紅袖水中央青荷蓮子¶
雜衣香雲起風生歸路長歸路長那得久各迴船兩揺¶
<pb:KR4h0140_WYG_203-13b>¶
手¶
　　　玉華仙子歌¶
紫陽仙子名玉華珠盤承露餌丹砂轉態凝情五雲裏¶
嬌顔千嵗芙蓉花紫陽綵女矜無數遥見玉華皆掩嫭¶
髙堂初日不成妍洛渚流風徒自憐璇階霓綺閣碧題¶
霜羅幕仙娥桂樹長自春王母桃花未甞落上元夫人¶
賔上清深宮寂厯厭層城解佩空憐鄭交甫吹簫不逐¶
許飛瓊溶溶紫庭歩渺渺瀛臺路蘭陵貴士謝相逄濟¶
<pb:KR4h0140_WYG_203-14a>¶
　北書生尚迴顧滄洲傲吏愛金丹清心迴望雲之端羽¶
　盖霓裳一相識傳情寫念長無極長無極永相随攀霄¶
　厯金闕弄影下瑶池夕宿紫府雲母帳朝餐𤣥圃崑崙¶
　芝不學蘭香中道絶却教青鳥報相思¶
　　　　自君之出矣(樂府作辛/𢎞智誤)¶
　自君之出矣弦吹絶無聲思君如百草撩亂逐春生¶
　　　　句¶
　因緣茍㑹合萬里猶同鄉運命倘不諧隔壁無津梁(經/籍)¶
<pb:KR4h0140_WYG_203-14b>¶
　(攷云康成編玉&KR0279;後集中間自載其詩八首如河陽居/家女長篇一首押五十二韻若欲與木蘭及孔雀東南)¶
　(飛之作方駕者末/四句云云亦佳)¶
　¶
　¶
　¶
　¶
　¶
御定全唐詩巻二百三¶
