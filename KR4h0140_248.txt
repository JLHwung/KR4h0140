# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.954081
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百四十八
<pb:KR4h0140_WYG_248-1a>¶
　欽定四庫全書¶
御定全唐詩巻二百四十八¶
　　郎士元¶
　郎士元字君冑中山人天寳十五載擢進士第寳應初¶
　選畿縣官詔試中書補渭南尉歴右拾遺出為郢州刺¶
　史與錢起齊名自丞相以下出使作牧二君無詩祖餞¶
　時論鄙之故語曰前有沈宋後有錢郎集二巻今編詩¶
　一巻¶
<pb:KR4h0140_WYG_248-1b>¶
　　　　題劉相公三湘圖¶
　昔别醉(一作/嵗别)衡霍邇来憶南州今朝平津邸兼得瀟湘¶
　遊稍辨郢(一作/荆)門樹依然芳杜洲㣲明(一作/月)三巴峡咫¶
　尺萬里流飛(一作/去)鳥不知倦逺帆生暮愁涔陽指天末¶
　北渚空悠悠枕上見漁父坐中常狎鷗誰言魏闕下自¶
　有東山幽¶
　　　　長安逢故人¶
　數年音信斷不意在長安馬上相逢乆人中欲認難一¶
<pb:KR4h0140_WYG_248-2a>¶
官今嬾道雙鬢竟羞看莫問生涯事只應持釣竿¶
　　　送韋湛判官¶
髙閣晴(一作/清)江上重陽古戍閒聊因送歸客更此望鄉¶
山(一作/關)惜别心能醉經秋鬢自斑臨流興不盡惆悵水¶
雲間¶
　　　送長沙韋明府(一本題下有/之縣二字)¶
秋入長沙縣蕭條旅宦心煙波連桂水官舍映楓林雲¶
日(一作/樹)楚天(一作/山)暮沙汀白露深遥知訟堂裏佳(本作/嘉)¶
<pb:KR4h0140_WYG_248-2b>¶
政在鳴琴¶
　　　送孫願(一作/頠)¶
悠然(一作/悠)富春客憶與暮潮歸擢第人多羡如君獨步¶
稀亂流江渡淺逺色海山㣲若訪新安路嚴陵有釣磯¶
　　　送林宗配雷州(一作送王/棼流雷州)¶
昨日三峰尉今朝萬里人平生任孤直豈是不防身海¶
霧多為瘴山雷乍作隣遥憐北户(一作/忩)月與子獨相親¶
　　　送洪州李别駕之任¶
<pb:KR4h0140_WYG_248-3a>¶
南去秋江逺孤舟興自多能将流水引更入洞庭波夏¶
口帆初上潯陽鴈正過知音在霄漢佐郡豈蹉跎¶
　　　送楊中丞和蕃¶
錦車登隴日邊草正萋萋舊好尋(一作/隨)君長新愁聴(一/作)¶
(送/)鼓鼙河源飛鳥外雪嶺大荒西漢壘今猶在遥知路¶
不迷¶
　　　送李将軍赴定州(一作送/彭将軍)¶
雙旌漢飛将萬里授(一作/獨)横戈春色臨邊(一作/關)盡黄雲¶
<pb:KR4h0140_WYG_248-3b>¶
出塞多鼓鼙悲絶漠烽戍(一作/火)隔長河莫斷(一作/想到)隂山¶
路(一作/北)天驕已請和¶
　　　關公祠送髙員外還荆州¶
将軍稟天姿義勇冠今昔走馬百戰塲一劍萬人敵雖¶
(一作/誰)為感恩者竟是思歸客流落荆巫間裵回故鄉隔¶
離筵對祠宇灑酒暮天碧去去勿復言銜悲向陳(一作/塵)¶
跡¶
　　　送張南史(一作寄/李紓)¶
<pb:KR4h0140_WYG_248-4a>¶
雨餘深巷静獨酌送殘春車馬雖嫌僻鶯花不弃(一作/厭)¶
貧蟲絲(一作/聲)粘户網䑕跡印牀塵借問(一作/聞道)山陽(一作/隂)¶
會如今有幾人¶
　　　送奚賈歸吴¶
東南富春渚曽是謝公遊今日奚生去新安江正秋(一/作)¶
(流/)水清迎(一作/容清)過客霜(一作/楓)葉落(一作/伴)行舟遥想赤亭¶
下聞猨應夜愁¶
　　　送陸員外赴潮州¶
<pb:KR4h0140_WYG_248-4b>¶
含香臺上客剖竹海邊州楚地(一作驛/又作使)多歸信閩溪足¶
亂流今朝永嘉興(一作/路)重見謝公遊¶
　　　送裵補闕入河南(一作/東)幕¶
皎然青𤨏客何事動行軒苦節酬知已清吟去掖垣秋¶
城臨海樹寒月(一作/日)上營門鄒魯詩書國(一作/地)應無鼙¶
鼓喧¶
　　　送韓司直路出延陵(一作劉/長卿詩)¶
遊吴還適越来往任風波復送王孫去其如春草何岸¶
<pb:KR4h0140_WYG_248-5a>¶
(一作/江)明殘雪在潮滿夕陽多季子留遺廟停舟試一過¶
　　　盩厔縣鄭礒宅送錢大(一作送别錢起/又作送友人别)¶
暮蟬不可聴落葉豈堪聞共是悲秋客那知此路分荒¶
城背流水逺鴈入寒雲陶令門前(一作/東籬)菊餘花可贈君¶
　　　送元詵還丹陽别業¶
已知成傲吏復見解朝衣應向丹陽郭秋山獨(一作/對)掩¶
扉草堂連古寺江日動晴暉一别滄洲逺蘭橈幾嵗歸¶
　　　送崔侍御往容州宣慰¶
<pb:KR4h0140_WYG_248-5b>¶
秦(一作/春)原獨立望湘川擊隼南飛向楚天奉詔不言空¶
問(一作/慰)俗清時因得訪遺賢荆門曉色兼梅雨桂水春¶
風過客(一作/驛)船疇昔常聞陸賈說故人今日豈徒然¶
　　　朱方南郭留别皇甫冉(一作皇甫冉詩題/作潤州南郭留别)¶
縈廻楓葉岸留滯木蘭橈吴岫新經雨江天正落潮故¶
人勞見愛行客自無憀(一作/聊)若問前程事孤雲入剡遥¶
　　　贈張五諲歸濠州别業¶
常知罷官意果與世人疎復此凉風起仍聞濠上居故¶
<pb:KR4h0140_WYG_248-6a>¶
山期採菊秋水憶觀魚一去蓬蒿徑羨君門有餘¶
　　　送王司馬赴潤州¶
暫屈文為吏聊将禄代耕金陵且不逺山水復多名楚¶
塞因髙出寒潮入夜生離心逐春草直到建康城¶
　　　留盧秦卿(一作司/空曙詩)¶
知有前期在歡如(一作/難分)此夜中無将故人酒不及古淳¶
(一作/石尤)風¶
　　　贈强山人¶
<pb:KR4h0140_WYG_248-6b>¶
或掉輕舟或杖藜尋常適(一作/隨)意釣前溪草堂竹逕在¶
何䖏落日孤煙寒渚西¶
　　　贈韋(一作/韓)司直¶
聞君感歎二毛初舊友相依(一作/邀)萬里餘烽火(一作/戍)有¶
時驚暫定甲兵無䖏可安居客来吴地星霜乆家在平¶
陵音信疎昨日(一作/夜)風光(一作東風/又作春風)還入户登山臨水¶
意何如¶
　　　石城館酬王将軍¶
<pb:KR4h0140_WYG_248-7a>¶
誰能繡衣客肯駐木蘭舟連鴈沙邊至孤城江上秋歸¶
帆背南浦楚塞入西樓何䖏看離思滄波日夜流¶
　　　酬王季友題半日村别業兼呈李明府¶
村映寒原日已斜煙生密竹早歸鴉長溪南路當羣岫¶
半景東隣照數家門通小徑連芳草馬飲春泉踏淺沙¶
欲待主人林上月還思潘岳縣中花¶
　　　酬二十八秀才見寄¶
昨夜山月好故人果相思清光到枕上嫋嫋凉風時永¶
<pb:KR4h0140_WYG_248-7b>¶
意能在我惜無攜手期¶
　　　冬夕寄青龍寺源公¶
歛屨入寒竹安禪過漏聲髙松殘子落深井凍痕生罷¶
磬風枝動懸燈雪屋明何當招我宿乗月(一作/興)上方行¶
　　　塞下曲¶
寳刀塞下兒身經(一作/輕身)百戰曽百勝壮心竟未嫖姚知¶
白草山頭日初沒黄沙戍下悲歌(一作/笳)發(一作城下/歌聲發)蕭¶
條夜静邊風吹獨倚營門望秋月¶
<pb:KR4h0140_WYG_248-8a>¶
　　　柏林寺南望¶
溪上遥聞精舍鐘泊舟㣲徑度深松青山霽後雲猶在¶
畫出東(一作/西)南四五峰¶
　　　宿杜判官江樓¶
適楚豈吾願思歸秋向深故人江樓月永(一作/夜)夜千里¶
心葉落覺(一作/攪)鄉夢鳥啼驚越吟寥寥更何有斷續空¶
(一作/孤)城碪¶
　　　春宴王補闕城東别業¶
<pb:KR4h0140_WYG_248-8b>¶
柳陌乍隨洲勢轉花源忽傍竹隂開能将瀑水清人境¶
直取流鶯送酒杯山下古松當綺席簷前片雨滴春苔¶
地主同聲復同舍留歡不畏夕陽催¶
　　　郢城西樓吟(一作張/繼詩)¶
連山盡䖏(一作/塞)水縈廻山上戍(一作/城)門臨水開朱欄直¶
下一百丈日煖遊鱗自相向昔人愛險閉層城今日愛¶
閒江復清(張繼集作今人/復愛閒江清)沙洲楓岸無来客草緑花紅¶
山鳥鳴¶
<pb:KR4h0140_WYG_248-9a>¶
　　　聴鄰家吹笙¶
鳯吹聲如隔綵霞不知墻外是誰家重門深鎖無尋䖏¶
疑有碧桃千樹花¶
　　　登丹陽北樓(一作張/繼詩)¶
寒臯那可望旅望又初還迢遰髙樓上蕭條曠(一作/凉)野¶
閒(一作/間)暮晴依逺水秋興屬連山浮(一作/遊)客時相見霜¶
凋動(一作/朱)翠顔¶
　　　題精舍寺(一作酬王季友秋/夜宿露臺寺見寄)¶
<pb:KR4h0140_WYG_248-9b>¶
石林精舍武溪東(一作/中)夜扣禪關(一作/扉)謁逺公月在上¶
方諸品静僧持半偈萬縁空秋山竟日聞猨嘯(一作蒼/苔古道)¶
(行應/遍)落木寒泉聴不窮惟有(一作/更憶)雙峰最髙頂此心期¶
與故人同¶
　　　雙林寺謁傅大士¶
草露(一作/徑)經前代津梁及後人此方今示滅何國更分¶
身月色空知夜松隂不記春猶憐下生日應在一㣲塵¶
　　　題尹眞人祠¶
<pb:KR4h0140_WYG_248-10a>¶
窅窅雲旗去不還隂隂祠宇閉空山我来始悟丹青妙¶
稽首如逢氷雪顔¶
　　　山中即事¶
入谷多春興乗舟棹碧潯山雲昨夜雨溪水曉来深¶
　　　湘夫人二首(樂府詩/作一首)¶
蛾睂對湘水遥哭蒼梧山(一作/間)萬乗既已歿孤舟誰忍¶
還至今楚竹上猶有淚痕斑¶
南有涔陽路渺渺多新愁桂酒神降(一作昔/神降囬)時迴風(一/作)¶
<pb:KR4h0140_WYG_248-10b>¶
(風/波)江上秋彩雲忽無䖏碧水空安流¶
　　　蓋少府新除江南尉問風俗¶
聞君作尉向江潭吴越風煙到自(一作/䖏)諳客路尋常隨¶
竹影人家大底傍山嵐縁溪花木偏宜逺避地衣冠盡¶
向南惟有夜猨啼海樹思鄉望國意難堪¶
　　　春宴張舍人宅¶
嬾尋芳草徑来接侍臣筵山色知殘雨墻隂覺暮天鶯¶
啼(一作/歸)漢宫柳花隔(一作/隱)杜陵煙地與東城(一作/隣)接春¶
<pb:KR4h0140_WYG_248-11a>¶
光醉目前¶
　　　寄李袁州桑落酒¶
色比瓊漿猶嫰香同甘露仍春十千提攜一斗逺送瀟¶
湘故人¶
　　　贈萬生(一作贈/髙萬生)下第還吴¶
直道多不偶美才應息機灞陵春欲暮雲海獨言歸為¶
客成白首入門嗟布衣蓴羮若可憶慙出掩柴扉¶
　　　送大德講(一作/講師)時河東徐明府招¶
<pb:KR4h0140_WYG_248-11b>¶
逺近作(一作/主)人天王城指日邊宰君迎說法童子伴隨¶
緣到䖏花為雨行時杖出泉今宵松月下開閣想安禪¶
　　　赴無錫别靈一上人(一作劉長卿詩/一作皇甫冉詩)¶
髙僧本姓竺開士舊名林一入春山裏千峰不可尋新¶
年芳草徧度(一作/終)日白雲深欲問(一作/徇)㣲官去懸知訝¶
此心¶
　　　送粲上人兼寄梁鎮員外¶
季月還鄉獨未能林行溪宿厭層氷尺素欲傳三署客¶
<pb:KR4h0140_WYG_248-12a>¶
雪山(一作/中)愁送五天(一作/溪)僧連空朔氣横秦苑滿目寒¶
雲隔灞陵借問從来香積寺何時攜手更同登¶
　　　送韋逸人歸鍾山(一作皇/甫冉詩)¶
逸人歸路逺弟子出山迎服藥顔猶(一作/雖)駐耽書癖已¶
成柴扉多(一作/度)嵗月藜杖見公卿更作儒林傳應湏載¶
姓名¶
　　　登無錫北樓(一作皇/甫冉詩)¶
秋興因危堞歸心過逺山風霜征鴈早江海旅人還驛¶
<pb:KR4h0140_WYG_248-12b>¶
樹寒仍密漁舟晚更閒仲宣何所賦秖欲滯柴關(一作/秖歎)¶
(在荆/蠻)¶
　　　和王相公題中書叢竹寄上元相公¶
多時仙掖裏色並翠琅玕幽意含煙月清隂庇蕙蘭枝¶
繁宜露重葉老愛天寒竟日雙鸞止孤吟為一看¶
　　　酬蕭二十七侍御初秋言懐¶
楚客秋多興江林月漸生細枝凉葉動極浦早鴻聲勝¶
賞暌前夕新詩報逺情曲髙慙和者惆悵閉寒城¶
<pb:KR4h0140_WYG_248-13a>¶
　　　奉和杜相公益昌路作¶
春半梁山正落花台衡受律向天涯南去猨聲傍雙節¶
西来江色遶千家風吹畫角孤城曉林映蛾睂片月斜¶
已見廟謨能喻蜀新文更喜報金(一作/京)華¶
　　　賦得長洲苑送李惠¶
草深那可訪地久(一作/主)阻相傳散漫三秋雨疎蕪萬里¶
煙都迷採蘭䖏强記館娃年客有遊吴者臨風思眇然¶
　　　别房士清¶
<pb:KR4h0140_WYG_248-13b>¶
世路還相見偏堪淚滿衣那能郢門别獨向鄴城歸平¶
楚看蓬轉連山望鳥飛蒼蒼嵗隂暮况復惜馳(一作/餘)暉¶
　　　送彭偃房由赴朝因寄錢大郎中李十七舍人¶
衰病已經年西峰望楚天風光欺鬢髪秋色換山川寂¶
寞浮雲外支離漢水邊平生故人逺君去話潸然¶
　　　送李遂之越¶
未習風波事初為東越遊露霑湖草晚(一作/曉)月照海山¶
秋梅市門何䖏蘭亭水向(一作/尚)流西興(一作/陵)待潮信落¶
<pb:KR4h0140_WYG_248-14a>¶
日滿孤舟¶
　　　送鄭正則徐州行營(一作皇/甫冉詩)¶
從軍非隴頭師(一作/帥)在古徐州氣勁三河卒功全萬户¶
侯元戎閫外畧才子握(一作/幄)中籌莫聴關山曲還生塞¶
上愁¶
　　　送錢拾遺歸兼寄劉校書¶
墟落嵗隂暮桑榆煙景昬蟬聲静空館雨色隔秋原歸¶
客不可望悠然林外(一作/藍上)村終當報芸閣攜手醉柴門¶
<pb:KR4h0140_WYG_248-14b>¶
　　　送郴縣裵明府之任兼充宣慰¶
白蘋楚水三湘逺芳草秦城二月初連鴈北飛看欲盡¶
孤舟南去意何如渡江野老思求瘼候館郴人憶下車¶
别後天涯何所寄故交惟有袖中書¶
　　　送李敖湖南書記¶
憐君才與阮家同掌記能資亞相雄入楚豈忘看淚竹¶
泊舟應自愛江楓誠知客夢煙波裏肯厭猨鳴夜雨中¶
莫信衡湘書不到年年秋鴈過巴東¶
<pb:KR4h0140_WYG_248-15a>¶
　　　送麴司直¶
曙雪蒼蒼兼曙雲朔風煙(一作/燕)鴈不堪聞貧交此别無¶
他贈唯有青山逺送君¶
　　　送别¶
穆陵關上秋雲起安陸城邊逺行子薄暮寒蟬三兩聲¶
逥頭(一作/望)故鄉千萬里¶
　　　咸陽西樓别竇審¶
西樓迴起寒原上霽日遥分萬井間小苑城隅連渭水¶
<pb:KR4h0140_WYG_248-15b>¶
離宫曙色近京關亭臯寂寞傷孤客雲雪蕭條滿衆山¶
時命如今猶未偶辭君擬欲拂衣還¶
　　　聞蟬寄友人(一作李/端詩)¶
昨日始聞鶯今朝蟬又鳴朱顔向華髪定是幾年程故¶
國白雲逺閒居青草生因垂數行淚書寄十年兄¶
　　　送李騎曹之靈武寧侍¶
一嵗一歸寧凉天數騎行河来當塞曲山逺與沙平縱¶
獵旗風巻聴笳帳月生新鴻引寒色迴日滿京城¶
<pb:KR4h0140_WYG_248-16a>¶
　　　馮翊西樓(一作張/繼詩)¶
城上西樓倚暮天樓中歸望正凄然近郭亂山横古渡¶
野荘喬木帶新煙北風吹鴈聲能苦逺客辭家月再圓¶
陶令好文常對酒相招一和白雲篇(張繼集作相招/那惜醉為眠)¶
　　　郢城秋望¶
白首思歸歸不得空山聞鴈鴈聲哀髙城落日望西北¶
又見秋風逐水来¶
　　　夜泊湘江¶
<pb:KR4h0140_WYG_248-16b>¶
湘山木落洞庭波湘水連雲秋鴈多寂寞舟中誰借問¶
月明只自聴漁歌¶
　　　留别常著¶
嵗晏蒼郊蓬轉時遊人相見說歸期宓君堂上能留客¶
明日還家應未遲¶
　　　送張光歸吴¶
看取庭蕪白露新勸君不用乆風塵秋来多見長安客¶
解愛鱸魚能幾人¶
<pb:KR4h0140_WYG_248-17a>¶
　　　　聞吹楊葉者二首¶
　妙吹楊葉動悲笳胡馬迎風起恨賖若是鴈門寒月夜¶
　此時應巻盡驚沙¶
　天生一藝更無倫寥亮幽音妙入神吹向别離攀折䖏¶
　當應合有斷腸人¶
　¶
　¶
　¶
<pb:KR4h0140_WYG_248-17b>¶
　¶
　¶
　¶
　¶
　¶
　¶
　¶
御定全唐詩卷二百四十八¶
