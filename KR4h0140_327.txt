# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.145285
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百二十七
<pb:KR4h0140_WYG_327-1a>¶
　欽定四庫全書¶
御定全唐詩巻三百二十七¶
　　權徳輿¶
　　　　徳宗神武孝文皇帝挽歌詞三首¶
　覆露雍熙運澄清教化源賡歌凝庶績羽舞被深恩纂¶
　業光文祖貽謀屬孝孫恭聞留末命猶是愛元元¶
　梯航来萬國玉帛慶三朝湛露恩方浹薫風曲正調晏¶
　車悲鹵簿廣樂遏簫韶最愴號弓處龍髯上紫霄¶
<pb:KR4h0140_WYG_327-1b>¶
　常時柏梁宴玉斚恩波徧今日榖林歸靈輼煙雨霏喬¶
　山森羽騎渭水擁旌旂仙馭何由見耘田鳥自飛¶
　　　　順宗至徳大安孝皇帝挽歌三首(時充鹵/簿使)¶
　十葉開昌運三辰麗徳音薦功期瘞玉昭儉每捐金觧¶
　澤皇風徧虞泉白日沈仍聞起居注焚奏感人心¶
　孝理本憂勤𤣥功在嗇神睿圗傳上嗣夀酒比家人仙¶
　馭三清逺行宫萬象新小臣司吉從還扈屬車塵¶
　候曉傳清蹕共瞻宫輅出迎風引綵旒遥想望陵愁弓¶
<pb:KR4h0140_WYG_327-2a>¶
劍隨雲氣衣冠奉月游空餘駕龍處揺落鼎湖秋¶
　　　昭徳皇后挽歌詞¶
淮水源流逺塗山禮命升往年求故劍今夕祔初陵鸞¶
鏡金波澀翬衣玉彩凝千年子孫慶孝理在蒸蒸¶
　　　大行皇太后挽歌詞三首(王氏/)¶
筮水靈源濬因山祔禮崇從龍開𡑞路合璧向方中殿¶
帳金根出廞衣玉座空唯餘文母化隂徳滿公宫¶
配禮歸清廟靈儀出直城九虞寧厚載一惠易尊名曉¶
<pb:KR4h0140_WYG_327-2b>¶
漏銅壺澀秋風羽翣輕容車攀望處孺慕切皇情¶
哀笳出長信寳劒入延津嗚咽宫車進淒涼祠殿新青¶
烏靈兆乆白燕瑞書頻從此山園夕金波照玉塵¶
　　　惠昭皇太子挽歌詞二首¶
前星落慶霄薤露逐晨飈宫仗黄麾出仙遊紫府遥空¶
嗟鳯吹去無復雞鳴朝今夜西園月重輪更寂寥¶
東朝聞楚挽羽翿依稀轉天歸京兆新日與長安逺蘭¶
芳落故殿桂影銷空苑騎吹咽不前風悲九旗巻¶
<pb:KR4h0140_WYG_327-3a>¶
　　　贈文敬太子挽歌詞二首¶
盤石公封重瑶山贈禮尊歸全榮備物樂善積深恩鴈¶
沼寒波咽鸞旌夕吹翻唯餘西靡樹千古霸陵原¶
銅壺曉漏初羽翣擁塗車方外留鴻寳人間得善書清¶
笳悲畫綬朱邸散長裾還似緱山駕飄飄向碧虛¶
　　　贈鄭國莊穆公主挽歌二首¶
追飾崇湯沐遺芳藹禁闈秋原森羽衛夜壑掩容輝睿¶
藻悲難盡公宫望不歸笳簫向煙霧疑是綵鸞飛¶
<pb:KR4h0140_WYG_327-3b>¶
舊館閉平陽容車啟夀堂霜凝蕣英落風度薤歌長淑¶
徳圗書在皇慈禮命彰淒涼霸川曲壟樹已成行¶
　　　贈魏國憲穆公主挽歌詞二首¶
漢制榮車(一作/儀)服周詩羙肅雍禮尊同姓主恩錫大名¶
封外館留圗史隂堂閉徳容睿詞(一作/歌)悲薤露千古仰¶
芳蹤¶
秦樓曉月殘鹵簿列材官紅綬蘭桂歇粉田風露寒凝¶
笳悲駟馬清鏡掩孤鸞愍冊徽音在都人雪涕看¶
<pb:KR4h0140_WYG_327-4a>¶
　　　贈梁(一作/凉)國惠康公主挽歌詞二首¶
外館嬪儀貴中參睿渥深初笄横白玉盛服鏤黄金風¶
(一作/鳯)度簫聲逺河低婺彩沈夜臺留冊謚悽愴即(一作/有)¶
徽音¶
杳靄異湘川飄颻駕紫烟鳳樓人巳去鸞鏡月空懸霧¶
濕湯沐地霜凝脂粉田音容無處所應在玉皇前¶
　　　故太尉兼中書令贈太師西平王挽詞¶
翊戴推元老謀猷合大君河山封故地金石表新墳劍¶
<pb:KR4h0140_WYG_327-4b>¶
履歸長夜笳簫咽暮雲還經誓師處薤露不堪聞¶
　　　故司徒兼侍中贈太傅北平王挽詞¶
授律勲庸盛居中鼎□和佐時調四氣盡(一作/宣)力浄三¶
河忽訪天(一本/缺)京兆空傳漢伏波今朝麟閣上偏軫聖¶
情多¶
　　　奉和禮部尚書酬楊著作竹亭歌¶
直城朱户相邐連九逵丹轂聲闐闐春官自有花源賞¶
終日南山當目前晨揺玉佩趨温室莫入竹溪(一作/蹊)疑¶
<pb:KR4h0140_WYG_327-5a>¶
洞天煙銷雨過看不足晴翠鮮飈逗深谷獨謡一曲泛¶
流霞閒對千竿連浄緑縈迴疏鑿隨勝地石磴岩扉光¶
景異虛齋寂寂清籟唫幽澗紛紛雜英墜家承麟趾貴¶
劍有龍泉賜上奉明時事無事人間方外興偏多能以¶
簪纓狎薜蘿常通内學青蓮偈更奏新聲白雪歌風入¶
松雲歸棟鴻飛滅處猶目送蝶舞閒時夢忽成(一作忽/成夢)¶
蘭䑓有客叙交情返照中林曵履聲(一作/迎)直為君恩(一/作)¶
(思/)催造膝東方辨色謁承明¶
<pb:KR4h0140_WYG_327-5b>¶
　　　奉和張僕射朝天行¶
元侯重寄貞師律三郡(一作/都)四封今静謐丹轂常思闕¶
下来紫泥忽自天中出軍装喜氣倍趨程千騎鳴珂入¶
鳳城周王致理稱申甫今日賢臣見明主拜恩稽首紛¶
無已凝旒前席皇情喜逢時自是山出雲獻可還同石¶
投水昔嵗褒衣梁甫吟當時已有致君心專城一鼓妖¶
氛静擁斾十年天澤深日日披誠奉昌運王人織路傳¶
清問仙醖嘗分玉斚濃御閑更輟金羈駿元正前殿朝¶
<pb:KR4h0140_WYG_327-6a>¶
君臣一人負扆百福新宫懸綵仗儼然合瑞氣爐煙相¶
與春萬年枝上東風早珮玉晨趨光景好塗山巳見首¶
諸侯麟閣終當畫元老温室沈沈漏刻移退朝賔侣每¶
相隨雄詞樂職波濤闊曠度交歡雲霧披自古全才貴¶
文武懦夫只觧冠章甫見公抽匣百鍊光試欲磨鉛諒¶
無助(一作/取)¶
　　　和李中丞慈恩寺清上人院牡丹花歌¶
澹蕩韶光三月中牡丹偏自占春風時過寳地尋香徑¶
<pb:KR4h0140_WYG_327-6b>¶
已見新花出故叢曲水亭西杏園北濃芳深院紅霞色¶
擢秀全勝珠樹林結根幸在青蓮域艶蘂鮮(一作/仙)房次¶
第開含煙洗露照蒼苔龎眉倚杖禪僧起輕翅縈枝舞¶
蝶来獨坐南䑓時共美閒行古刹情何巳花間一曲奏¶
陽春應為芬芳比君子¶
　　　錫杖歌送明(一無/明字)楚上人歸佛川¶
上人逺自西天竺(一作/至)頭陁行徧國(一作/南)朝寺口翻貝¶
葉古字經手持金䇿聲泠泠護法護身唯振錫石瀬雲¶
<pb:KR4h0140_WYG_327-7a>¶
溪深寂寂乍来松徑風更(一作/露)寒遥映霜天月成魄後¶
夜空山禪誦時寥寥挂在枯樹枝真法常傳心不住東¶
西南北隨縁路佛川此去何時迴應真莫便遊天台¶
　　　馬秀才草書歌(大理馬/正之二)¶
伯英草聖稱絶倫後来學者無其人白眉年少未弱冠¶
落紙紛紛運纎腕初聞之子十嵗餘當時時輩皆不如¶
猶輕昔日墨池學未許前賢團扇書艶彩芳姿相㸃綴¶
水映荷花風轉蕙三春併向指下生萬象争分筆端勢¶
<pb:KR4h0140_WYG_327-7b>¶
有時當暑如清秋滿堂風雨寒颼颼乍疑崩崖瀑水落¶
又見古木飢鼯愁變化縱横出新意眼看一字千金貴¶
憶昔謝安問獻之時人雖見那得知¶
　　　離合詩贈張監閣老(一作以離合詩/贈祕書監張薦)¶
黄葉從風散暗(一作/共)嗟時節換忽見鬢邊霜勿辭林下¶
觴躬行君子道身(一作/辜)負芳名早帳殿漢官儀巾車塞¶
垣草交情劇斷金文律每招尋始知蓬山下如見古人¶
心(思張/公)¶
<pb:KR4h0140_WYG_327-8a>¶
　　　春日雪酬潘孟陽迴文¶
酒杯春醉好飛雪晩庭閒乆憶同前賞中林對逺山¶
　　　五雜組¶
五雜組旗亭客往復還城南陌不得已天涯謫¶
　　　數名詩¶
一區揚雄宅恬然無所欲二頃季子田嵗晏常自足三¶
端固為累事物反徽束四體茍不勤安得豐菽粟五侯¶
誠暐曄榮甚或為辱六翮未鶱翔虞羅乃相觸七人稱¶
<pb:KR4h0140_WYG_327-8b>¶
作者杳杳有遐躅八桂挺竒姿森森照初旭九歌傷澤¶
畔怨思徒刺促十翼有格言幽貞謝浮俗¶
　　　星名詩¶
虚懐何所欲嵗晏聊懶逸雲翼謝翩翻松心保貞實風¶
秋景氣爽葉落井逕出陶然美酒酣所謂幽人吉自當¶
輕尺璧豈復埽一室安用簪進賢少微斯可必¶
　　　卦名詩¶
節變忽驚春臨風騁望頻支頤倦書幌歩履整山巾時¶
<pb:KR4h0140_WYG_327-9a>¶
鳥漸成曲雜芳隨意新曙霞連觀闕綺陌麗咸秦天地¶
今交㤗雲雷背(一作/昔)遘屯中孚諒可樂書此示家人¶
　　　藥名詩¶
七澤蘭芳千里春瀟湘花落石磷磷有時浪白微風起¶
坐釣藤隂不見人¶
　　　古人名詩¶
藩宣秉戎寄衡石崇勢位年紀信不留弛張良自媿樵¶
蘇則為惬𤓰李斯可畏不顧榮官(一作/宦)尊每陳豐畆利¶
<pb:KR4h0140_WYG_327-9b>¶
家林類巖巘負郭躬斂積忌滿寵生嫌養䝉恬勝智疎¶
鐘皓月曉晩景丹霞異澗谷永不諼山梁兾無累頗符¶
生肈學得展禽尚志從此直不疑支離疎世事¶
　　　州名詩寄道士¶
金蘭同道義瓊簡復芝田平楚白雲合幽崖丹桂連松¶
峯明愛景石竇納新泉兾永南山夀歡隨萬福延¶
　　　八音詩¶
金谷盛繁華涼䑓列簪組石崇留客醉緑珠當座舞絲¶
<pb:KR4h0140_WYG_327-10a>¶
淚可銷骨冶容竟何補竹林諒賢人滿酌無所苦匏居¶
容宴豆儒室貴環堵土鼓與汚尊頤神則為愈革道當¶
在早謙光斯可取木鴈才不才吾知養生主¶
　　　建除詩¶
建節出王都雄雄大丈夫除書加右職騎吏擁前驅滿¶
月張繁弱含霜耀鹿盧平明躍騕褭清夜擊珊瑚定逺¶
功那比平津䇿乃迂執心思報國效節在忘軀破膽銷¶
丹浦顰蛾舞緑珠危冠徒自愛長轂事應殊成績封千¶
<pb:KR4h0140_WYG_327-10b>¶
室疇勞使五符收功輕驃衛致理邁黄虞開濟今如此¶
英威古不殊閉闗草𤣥者無乃誤為儒¶
　　　六府詩¶
金罍暎玉俎賔友紛宴喜木蘭泛方塘桂酒啟皓齒水¶
榭臨空迥酣歌當座起火雲散竒峯瑶瑟韻清徴土梗¶
乃虛論康莊有逸軌榖成一編書談笑佐天子¶
　　　三婦詩¶
大婦刺繡文中婦縫羅裙小婦無所作嬌歌遏行雲丈¶
<pb:KR4h0140_WYG_327-11a>¶
　人且安坐金爐香正薫¶
　　　　安語¶
　巖巖五岳鎮方輿八極廓清氛祲除揮金得謝歸里閭¶
　象牀角枕支體舒¶
　　　　危語¶
　被病獨行逢乳虎狂風駭浪失櫂櫓舉人看牓聞曉鼓¶
　孱夫孽子遇妬母¶
　　　　大言¶
<pb:KR4h0140_WYG_327-11b>¶
　華嵩為佩河為帶南交北朔跬歩内搏鵬作腊巨鼇鱠¶
　伸舒軼出元氣外¶
　　　　小言¶
　醯鷄伺晨駕蛟翼毫端棘刺分畛域蛛絲結搆聊䕃息¶
　蟻垤崔嵬不可陟¶
　¶
　¶
御定全唐詩巻三百二十七¶
