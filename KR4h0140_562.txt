# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.520445
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百六十二
<pb:KR4h0140_WYG_562-1a>¶
　欽定四庫全書¶
御定全唐詩巻五百六十二¶
　　劉威¶
　劉威㑹昌時人詩二十七首¶
　　　　早春¶
　曉來庭户外草樹似依依一夜東風起萬山春色歸冰¶
　消泉派動日暖露珠晞巳醖看花酒嬌鶯莫預飛¶
　　　　傷春感懐¶
<pb:KR4h0140_WYG_562-1b>¶
　花飛惜不得年長更堪悲春盡有歸日老来無去時風¶
　前千片雪鏡裏數莖絲腸斷青山暮獨攀楊桞枝¶
　　　　閏三月¶
　三年皆一閏此閏勝常時莫怪花開晩都縁春盡遲節¶
　分炎氣近律應蕙風移夢得成胡蝶芳菲幸不遺¶
　　　　早秋遊湖上亭¶
　危亭秋尚早野思巳無窮竹葉一尊酒荷香四座風曉¶
　煙孤嶼外歸鳥夕陽中漸愛湖光冷移舟月滿空¶
<pb:KR4h0140_WYG_562-2a>¶
　　　宿漁家¶
竹屋清江上風煙四五家水園分芰葉鄰界認蘆花雨¶
到魚翻浪洲廻鳥傍沙月明何處去片片席帆斜¶
　　　旅中早秋¶
金威生止水爽氣遍遥空草色蕭條路槐花零落風夜¶
来萬里月覺後一聲鴻莫問前程事颯然沙上蓬¶
　　　早秋西歸有懐¶
求歸方有計惜别更堪愁上馬江城暮出郊山戍秋暗¶
<pb:KR4h0140_WYG_562-2b>¶
銷何限事白盡去年頭莫怪頻惆悵異鄉難再遊¶
　　　冬夜旅懐¶
寒窗危竹枕月過半牀隂嫩葉不歸夢晴蟲成苦吟酒¶
無通夜力事滿五更心寂寞誰相似殘燈與素琴¶
　　　塞上作¶
蕭蕭隴水側落日客愁中古塞一聲笛長沙千里風鳥¶
無棲息處人愛戰爭功數夜城頭月彎彎如引弓¶
　　　秋日寄陳景孚秀才¶
<pb:KR4h0140_WYG_562-3a>¶
征車日巳逺物候尚凄凄風葉青桐落露花紅槿低心¶
隨秦國逺夢到楚山迷却恨銜蘆鴈秋飛不向西¶
　　　冬日送友人西歸¶
北風吹别思杳杳度雲山滿望是歸處一生猶未閒知¶
音方見譽浮宦久相闗空有心如月同君千里還¶
　　　感寓¶
海竭山移歳月深分明齊得世人心顔囘徒恨少成古¶
彭祖何曾老至今須向道中平貴賤還從限内任浮沈¶
<pb:KR4h0140_WYG_562-3b>¶
他年免似驪山鬼信有蓬萊不可尋¶
　　　七夕¶
烏鵲橋成上界通千秋(一作/年)靈㑹此宵同雲收喜氣星¶
樓曉(一作/橋滿)香(一作/雨)拂輕(一作/香)塵玉(一作/月)殿空翠輦不行¶
青草路金鑾徒候(一作/恨)白榆風綵盤花閣無窮意只在¶
遊絲一縷中¶
　　　晩春陪王員外東塘遊宴¶
水綠山青春日長政成因暇泛囘塘初移栁岸笙歌合¶
<pb:KR4h0140_WYG_562-4a>¶
欲過蘋洲羅綺香共濟已驚依玉樹隨流還許醉金觴¶
一聲畫角嚴城暮雲雨分時滿路光¶
　　　遊東湖黃處士園林¶
偶向東湖更向東數聲雞犬翠㣲中遥知楊柳是門處¶
似隔芙蓉無路通樵客出来山帶雨漁舟過去水生風¶
物情多與閒相稱所恨求安計不同¶
　　　題許子正處士新池¶
坐愛風塵日已西功成得與化工齊巧分孤島思何逺¶
<pb:KR4h0140_WYG_562-4b>¶
欲似五湖心易迷漸有野禽来試水又憐春草自侵隄¶
那堪更到芙蓉拆晚夕香聫桃李蹊¶
　　　旅懷¶
物態人心漸渺茫十年徒學釣滄浪老將何面還吾土¶
夢有驚魂在楚鄉自是一身嫌茍合誰憐今日欲佯狂¶
無名無位却無事醉落烏紗卧夕陽¶
　　　早秋歸¶
數口飄零身未迴夢魂遥斷越王臺家書欲寄鴈飛逺¶
<pb:KR4h0140_WYG_562-5a>¶
客恨正深秋又来風解綠楊三署冷月當銀漢四山開¶
茫茫歸路在何處砧杵一聲心已摧¶
　　　歐陽示新詩因貽四韻¶
衝戞瑶瓊得至音數篇清越應南金都由苦思無休日¶
已證前賢不到心風入寒松聲自古水歸滄海意皆深¶
欲知字字驚神鬼一氣秋時試夜吟¶
　　　尉遲將軍¶
天仗擁門希授鉞重臣入夢豈安金江河定後威風在¶
<pb:KR4h0140_WYG_562-5b>¶
社稷危来寄託深扶病暫將弓試力感恩重與劍論心¶
明妃若遇英雄世青塜何由怨陸沈¶
　　　贈歐陽秀才¶
桐上知音日下身道光誰不仰清塵偶來水館逄為客¶
舊熟詩名似故人永日空驚滄海闊何年重見白頭新¶
權門要路應行遍閒伴山夫一夜貧¶
　　　贈道者¶
五雲深處有真仙嵗月催多却少年入郭不知今世事¶
<pb:KR4h0140_WYG_562-6a>¶
賣丹猶覓古時錢閒尋白鹿眠瑶草暗摘紅桃去洞天¶
時向人間深夜坐鬼神長在藥嚢邊¶
　　　贈道者¶
道帔輕裾三島雲綠髯長占鏡中春髙風已駕祥鸞馭¶
浮世休驚野馬塵過海獨辭王母面度關誰識老聃身¶
儒生也愛長生術不見人間大笑人¶
　　　遣懷寄歐陽秀才¶
地上江河天上烏百年流轉只須臾平生門過日將日¶
<pb:KR4h0140_WYG_562-6b>¶
欲老始知吾負吾似豹一斑時或有如龜三顧豈全無¶
古来晩逹人何限莫笑空枝猶望蘇¶
　　　送元秀才入道¶
不教榮樂損天機願逐鸞皇次第飛明月滿時開道帔¶
俗塵飄處脫儒衣只攜仙籍還金洞便與時流隔翠㣲¶
空有緘題報親愛一千年後始西歸¶
　　　三閭大夫¶
三閭一去湘山老煙水悠悠痛古今青史已書殷鑒在¶
<pb:KR4h0140_WYG_562-7a>¶
詞人勞詠楚江深竹移低影潛貞節月入中流洗恨心¶
再引離騷見㣲㫖肯敎漁父㑹昇沈¶
　　　傷曽秀才馬¶
買得龍媒越水濆輕桃細杏色初分秋歸未遇陽闗日¶
夜魄忽鎖隂塞雲吳練已知隨影沒朔風猶想帶嘶聞¶
臨軒振策休惆悵坐致煙霄只在君¶
　李玖¶
李玖歙州巡官詩八首¶
<pb:KR4h0140_WYG_562-7b>¶
　　　噴玉泉㝠㑹詩八首(纂異記曰㑹昌元年孝亷/許生下第東歸次夀安甘)¶
　　　(棠館西逄白衣叟云赴噴玉泉與三四君子追/舊遊至泉所見四丈夫有少年神貌揚揚者有)¶
　　　(短小氣宇落落者有長大少鬚髯者有清㾘言/語瞻視疾速者皆金紫坐泉傍謂叟曰玉川來)¶
　　　(何遲叟曰適憩前館偶見西楹題詩晦其姓名/有似為座中一二公者吟諷少駐耳因述其詩)¶
　　　(座中皆掩面慟哭神貌揚揚者曰作詩人得非/伊水上受我推食解衣之士乎久之各賦噴玉)¶
　　　(泉感舊遊書懐詩詩成各自吟諷長號數四響/動岩谷慘無言語而别按四丈夫甘露四相也)¶
　　　(玉川盧仝也伊水受恩之士玖自謂噴玉泉在/河南壽安縣傳載云山水絶勝太和中遊者始)¶
　　　(盛王涯傳别墅有佳木流泉/詳詩意墅正在此泉上也)¶
<pb:KR4h0140_WYG_562-8a>¶
　　　　白衣叟途中吟二首¶
春草萋萋春水綠野棠開盡飄香玉繡嶺宫前鶴髮人¶
猶唱開元太平曲¶
厭世逃名者誰能答姓名曾聞王樂否眷取路傍情¶
　　　　白衣叟述甘棠館西楹詩¶
浮雲凄慘日㣲明沈痛將軍負罪名白晝呌閽無近戚¶
縞衣飲氣只門生佳人暗泣填宫淚廐馬連嘶換主聲¶
六合茫茫皆漢土此身無處哭田横¶
<pb:KR4h0140_WYG_562-8b>¶
　　　　白衣叟噴玉泉感舊遊書懐¶
樹色川光向晩晴舊曾遊處事分明䑕穿月榭荆榛合¶
草掩花園畦壠平迹陷黃沙仍未寤罪標青簡竟何名¶
傷心谷口東流水猶噴當時寒玉聲¶
　　　　四丈夫同賦¶
鳥啼鶯語思何窮一世榮華一夢中李固有寃藏蠧簡¶
鄧攸無子續清風文章髙韻傳流水絲管遺音託草蟲¶
春月不知人事改閒垂光影照洿宫(少年神貌/揚揚者)¶
<pb:KR4h0140_WYG_562-9a>¶
　桃蹊李徑盡荒凉訪舊尋新益自傷雖有衣衾藏李固¶
　終無表疏雪王章羇魂尚覺霜風冷朽骨徒驚月桂香¶
　天爵竟為人爵悞誰能髙叫問蒼蒼(短小器宇/落落者)¶
　落花寂寂草綿綿雲影山光盡宛然壊室基摧新石鼠¶
　瀦宮水引故山泉青雲自致慚天爵白首同臨感昔賢¶
　惆悵林間中夜月孤光曾照讀書筵(清瘦瞻視/疾速者)¶
　新荆棘路舊衡門又駐髙車㑹一尊寒骨未沾新雨露¶
　春風不長敗蘭蓀丹誠豈分埋幽壤白日終希照覆盆¶
<pb:KR4h0140_WYG_562-9b>¶
　珍重昔年金谷友共来泉際話幽魂(長大少/髭髯者)¶
　　潘唐¶
　潘唐㑹昌時人詩一首¶
　　　　下第歸宜春酬黃頗餞别¶
　聖代澄清雨露均獨懐惆悵出咸秦永明未薦相如賦¶
　故國猶慚季子貧御苑鍾聲臨逺水都門樹色背行塵¶
　一從此地曽攜手益羡江頭桃李春¶
御定全唐詩巻五百六十二¶
