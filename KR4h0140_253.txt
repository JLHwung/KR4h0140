# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.079776
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百五十三
<pb:KR4h0140_WYG_253-1a>¶
　欽定四庫全書¶
御定全唐詩巻二百五十三¶
　　王之渙¶
　王之渙幷州人兄之咸之賁皆有文名天寶閒與王昌¶
　齡崔國輔鄭昈聫唱迭和名動一時詩六首¶
　　　　登鸛雀樓(一作朱/斌詩)¶
　白日依山盡黄河入海流欲窮千里目更上一層樓¶
　　　　送别¶
<pb:KR4h0140_WYG_253-1b>¶
　楊柳東風(一作/門)樹青青夾御河近来攀折苦應為别離¶
　多¶
　　　　凉州詞二首(集異記云開元中之渙與王昌齡/髙適齊名共詣旗亭貰酒小飲有)¶
　　　　(梨園伶官十數人㑹讌三人因避席隈映擁爐/以觀焉俄有妙妓四輩奏樂皆當時名部昌齡)¶
　　　　(等私相約曰我輩各擅詩名每不自定甲乙今/者可以密觀諸伶所謳若詩入歌詞之多者爲)¶
　　　　(優初謳昌齡詩次謳適詩又次復謳昌齡詩之/渙自以得名巳久因指諸妓中最佳者曰待此)¶
　　　　(子所唱如非我詩即終身不敢與子爭衡次至/雙鬟發聲果謳黄河云云因大諧笑諸伶詣問)¶
　　　　(語其事乃競拜乞就筵/席三人從之飲醉竟日)¶
<pb:KR4h0140_WYG_253-2a>¶
黄河逺(一本次句為第一句黄/河逺上作黄沙直上)上白雲閒一片孤城萬¶
仞山羌笛何湏怨楊柳春光不度玉門闗¶
單于北望拂雲堆殺馬登壇祭㡬迴漢家天子今神武¶
不肯和親歸去來¶
　　　宴詞¶
長隄春水緑悠悠畎入漳河一道流莫聽聲聲催去櫂¶
桃溪淺處不勝舟¶
　　　九日送别¶
<pb:KR4h0140_WYG_253-2b>¶
薊庭蕭瑟故人稀何處登髙且送歸今日暫同芳菊酒¶
明朝應作斷蓬飛¶
　閻防¶
閻防開元天寶閒有文名謫官長沙司戸孟浩然有湖¶
中旅泊寄閻九司戸詩又嘗與薛據讀書終南豐徳寺¶
詩五首¶
　　　晩秋石門禮拜(一作/禮佛)¶
輕策臨絶壁招提謁金仙舟車無由(一作/逰)徑巖嶠乃屬¶
<pb:KR4h0140_WYG_253-3a>¶
天躑躅淹昃景夷猶望新弦石門變暝色谷口生人煙¶
陽鴈呌平楚秋風急寒川馳暉苦代謝浮脆慙貞堅永¶
欲卧丘壑息心依梵筵誓将歴劫願無以外物牽¶
　　　百丈谿新理茅茨讀書¶
浪迹棄人世還山自幽獨始傍巢由蹤吾其獲心曲荒¶
庭何所有老樹半空腹秋蜩鳴北林暮鳥穿我屋棲遲¶
樂遵渚恬曠寡所欲開卦推盈虚散帙攻節目養閒度¶
人事達命知止足不學東周(一作/國)儒俟時勞伐輻¶
<pb:KR4h0140_WYG_253-3b>¶
　　　宿岸道人精舎¶
早歲參道風放情入寥廓重因息(一作經/因息)心侶遂果巖¶
下諾斂跡辭人閒杜門守寂寞秋風翦蘭蕙霜氣冷淙¶
壑山牖見然燈竹房(一作/臼)聞搗藥願言捨塵事所趣非¶
龍蠖¶
　　　夕次鹿門山作¶
龎公嘉遯所浪跡難追攀浮舟暝始至抱杖聊自閒雙¶
巖(一作/闕)開鹿門百谷集珠灣噴薄湍上水舂容漂裏山¶
<pb:KR4h0140_WYG_253-4a>¶
焦原不足險(一作足/險峻)梁壑未成艱我行自春仲夏鳥忽¶
緜蠻蕙草色巳晩客心殊倦(一作/未)還逺遊非避地訪道¶
愛童顔安能徇機巧爭奪錐刀閒¶
　　　與永樂諸公夜泛黄河作¶
煙深載酒入但覺暮川虚映水見山火鳴榔聞夜漁愛¶
兹山水趣忽與人世(一作/世人)疎無暇(一作/假)然官燭中流有¶
望舒¶
　　　句¶
<pb:KR4h0140_WYG_253-4b>¶
熊踞庭中樹龍蒸棟裏雲¶
　薛據¶
薛據河中寶鼎人開元十九年登第尚書水部郎中贈¶
給事中據與王維杜甫最善子美贈詩云文章開穾&KR0034;¶
才力老益神髙適贈詩云隱軫經濟具縱横建安作劉¶
長卿亦有贈詩皆推重之據為人骨鯁有氣魄詩十二¶
首¶
　　　懐哉行¶
<pb:KR4h0140_WYG_253-5a>¶
明時無廢人廣厦無棄材良工不我顧有用(一作/因)寧自¶
媒懐策望君門歲晏空遲迴秦城多車馬日夕飛塵埃¶
伐鼓千門啓鳴珂雙闕来我聞雷雨施天澤(一作/下)㒺不¶
該何意斯人徒棄之如死灰主好臣必効時禁權不(一/作)¶
(必/)開俗流實驕矜得志輕草萊文王賴多士漢帝資羣¶
才一言並拜相片善咸居台夫君(一作/丈夫)何不遇為泣黄¶
金臺¶
　　　古興¶
<pb:KR4h0140_WYG_253-5b>¶
日中望雙(一作/仙)闕軒盖揚飛塵鳴珮初罷朝自言皆近¶
臣光華滿道路意氣安可親歸来宴髙堂廣筵羅八珍¶
僕妾盡綺紈歌舞夜達晨四時固相代誰能久要津已¶
㸔覆前車未見易後輪丈夫須兼濟豈能(一作/得)樂一身¶
君今皆得志肯顧憔悴人¶
　　　冬夜寓居寄儲太祝(一作綦/母潛詩)¶
自為洛陽客夫子吾知音愛義能下士時人無此心奈¶
何離居夜巢鳥飛空林愁坐至月上復聞南隣砧¶
<pb:KR4h0140_WYG_253-6a>¶
　　　登秦望山¶
南登秦望山目極大海空朝陽半蕩漾晃朗天水紅谿¶
壑爭噴薄江湖遰交通而多漁商客不悟嵗月窮振緡¶
迎早潮弭櫂候長(一作/逺)風予本萍泛者乘流任西東茫¶
茫天際帆棲泊何時同将尋㑹稽迹從此訪任公¶
　　　西陵口觀海¶
長江漫湯湯近海勢彌廣在昔胚渾(一作/䐊)凝融為百川¶
泱(一作/長)地形失端倪天色灒(一作/潛)滉漾東南際萬里極¶
<pb:KR4h0140_WYG_253-6b>¶
目逺無象山影乍浮沈潮波忽來往孤帆或不見櫂歌¶
猶想像日暮長風起客心空振蕩浦口霞未收潭心月¶
初上林嶼㡬邅迴亭臯時偃仰歲晏訪蓬瀛真游非外¶
奬¶
　　　題鶴林寺¶
道門隱形勝向背臨法橋松覆山殿冷花藏溪路遥珊¶
珊寶幡挂燄燄明燈燒遲日半空谷春風連上潮少憑¶
水木興暫忝身心調願謝㩦手客兹山禪侶饒¶
<pb:KR4h0140_WYG_253-7a>¶
　　　初去郡齋書懐(一作初去/郡書情)¶
肅徒辭汝潁懐古獨悽然尚想文王化猶思巢父賢時¶
移多讒巧大道竟誰傳况是(一作/見)疾風起悠悠旌斾懸¶
征鳥(一作/鴻)無返翼歸流不停川已經霜雪下乃(一作/仍)騐¶
松栢堅囘首望城邑迢迢閒雲煙志士不傷物小人皆¶
自妍感時惟責己在道非怨天從此適樂土東歸知(一/作)¶
(得/)㡬年¶
　　　出青門往南山下别業¶
<pb:KR4h0140_WYG_253-7b>¶
舊居在南山夙駕自城(一作/伊)闕榛莽相蔽虧去爾漸超¶
忽散漫餘雪晴蒼茫季冬月寒風吹長林白日原上没¶
懐抱曠莫伸相知阻胡越弱年好棲隱鍊藥在巖窟及¶
此離垢氛興来亦因物末路期赤松斯言庶不伐¶
　　　泊震澤口¶
日落草木陰舟徒泊江汜蒼茫萬象開合沓聞風水洄¶
沿值漁翁&KR0772;窱(一作/噭嘯)逢樵子雲開天宇靜月明照萬里¶
早鴈湖上飛晨鐘海邊起獨坐嗟逺逰登岸望孤洲零¶
<pb:KR4h0140_WYG_253-8a>¶
落星欲盡朣朧氣漸收行藏空自秉智識仍未周伍胥¶
既仗劍范蠡亦乘流歌竟鼓楫去三江多客愁¶
　　　題丹陽陶司馬㕔壁¶
髙鑒清洞徹儒風入進難詔書增寵命才子益能官門¶
帯山光晩城臨江水寒唯餘好文客時得咏幽蘭¶
　　　古興¶
投珠恐見疑抱玉但垂泣道在君不舉功成嘆何及¶
　　　早發上東門(一作綦母潛詩題/作落第後口號)¶
<pb:KR4h0140_WYG_253-8b>¶
十五能文西入秦三十無家作路人時命不将明主合¶
布(一作/素)衣空惹(一作/染)洛陽塵¶
　　　句¶
省署開文苑滄浪學釣翁(紀事云此二句據之詩也子/美懷據詩即用為句云獨當)¶
(省署開文苑兼/泛滄浪學釣翁)¶
窮冬時短晷日盡西南天¶
　姚係¶
姚係宰相崇之曽孫為門下典儀韋應物集有送姚係¶
<pb:KR4h0140_WYG_253-9a>¶
還河中詩或云河中人詩十首¶
　　　秋夕㑹友¶
倦客易相失懽逰無良(一作/浪)辰忽然一夕閒稍慰闔家¶
貧白露下庭梧孤琴始悲辛廻風入幽草蟲響滿四鄰¶
㑹遇更何時持桮重殷勤¶
　　　荆山獨往¶
宿昔山水上抱琴聊躑躅山逺去難窮琴悲多斷續嵓¶
重丹陽樹泉咽聞隂谷時下白雲中淹留秋水曲秋水¶
<pb:KR4h0140_WYG_253-9b>¶
石欄深潺湲如噴玉雜芳被隂岸墜露方消緑恣此平¶
生懐獨游還自足¶
　　　五老峰大明觀贈隱者¶
雲觀此山北與君携手稀林端涉横水洞口入斜暉頗¶
覺(一作/乍見)鸞鶴邇忽為烟霧飛故人清和客黙㑹琴心微¶
丹術幸可授青龍當未歸悠悠平生意此日復相違¶
　　　送周愿判官歸嶺南¶
早蟬望秋鳴夜琴怨離聲眇然多異感值子江山行由¶
<pb:KR4h0140_WYG_253-10a>¶
来重義人感激事縱横往復念遐阻淹留慕平生晨奔¶
九衢餞(一作/棧)暮始萬里程山驛風月榭海門煙霞(一作/霧)¶
城易綃泉源近拾翠沙漵明蘭蕙一為贈貧交空復情¶
　　　送陸渾主簿趙宗儒之任¶
山中眇然意此意乃平生常日望鳴臯(一作/騶)遥對洛陽¶
城故人吏(一作/更)為隐懐此若(一作/為)蓬瀛夕氣冐(一作/渭)巖¶
上晨流瀉岸明存亡區中事影響羽人情溪寂值猿下¶
雲歸聞鶴聲及兹春始暮花葛正明榮(一作/相縈)㑹有㩦手¶
<pb:KR4h0140_WYG_253-10b>¶
日悠悠去無程¶
　　　楊叅軍莊送宇文邈¶
秋雲冐原隰野鳥滿林聲愛此田舎事稽君車馬程離¶
堂慘不喧脈脈復盈盈蘭葉一經霜(一作/露)香銷為贈輕¶
燈光耿方寂蟲思隱餘(一作/逾)清相望忽無際如含江海¶
情¶
　　　京西遇舊識兼送往隴西¶
蟬鳴一何急日暮秋風樹即此不勝愁隴隂人更去相¶
<pb:KR4h0140_WYG_253-11a>¶
逢與相失共是亡羊路¶
　　　古别離¶
凉風已嫋嫋露重木蘭枝獨上髙樓望行人逺不知輕¶
寒入洞戸明月滿秋池燕去鴻方(一作/来)至年年是别離¶
　　　野居池上看月¶
悠然雲閒月復此照池塘泫露蒼茫濕沈波澹&KR1527;光應¶
門當未曙歌吹滿昭陽逺近徒傷目清輝靄自長¶
　　　庭柳¶
<pb:KR4h0140_WYG_253-11b>¶
褭褭楊柳枝當軒雜珮垂交陰總共密分條各自宜因¶
依似永久(一作/夕)攬結更傷離愛此陽春色秋風莫遽吹¶
　令狐峘¶
令狐峘徳棻五世孫登進士第禄山之亂隱居南山豹¶
林谷司徒楊綰未仕時亦避地谷中嘗止峘舎賞其博¶
學及綰為禮部侍郎引入史館建中初為禮部侍郎典¶
貢舉執政楊炎有所請托峘得其私書奏之徳宗惡其¶
訐貶衡州别駕詩二首¶
<pb:KR4h0140_WYG_253-12a>¶
　　　硤州旅舎奉懐蘇州韋郎中(公頻有尺書頗/積離鄉之思)¶
儒服學從政遂為塵事嬰銜命東復西孰堪異鄉情懐¶
禄且懐恩䇿名敢逃名羡彼農畞人白首親友并江山¶
入秋氣草木彫晩榮方塘寒露凝旅館凉飇生懿交守¶
東吴夢想聞頌聲雲水方浩浩離憂何時平¶
　　　釋奠日國學觀禮聞雅頌¶
肅肅先師廟依依胄子羣滿庭陳舊禮開戸拜清芬萬¶
舞當華燭簫韶入翠雲頌歌清曉聴雅吹度風聞澹泊¶
<pb:KR4h0140_WYG_253-12b>¶
調元氣中和美聖君唯餘東魯客蹈舞向南薰¶
　滕珦¶
滕珦東陽人歴茂王傅太和初以右庶子致仕四品給¶
劵還鄉自珦始詩一首¶
　　　釋奠日國學觀禮聞雅頌¶
太學時觀禮東方曉色分威儀何棣棣環珮又紛紛古¶
樂從空盡清歌㡬處聞六和成逺吹九奏動行雲聖上¶
尊儒學春秋奠茂勲幸因陪齒列聊以頌斯文¶
<pb:KR4h0140_WYG_253-13a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_253-13b>¶
　¶
　¶
　¶
　¶
　¶
　¶
　¶
御定全唐詩卷二百五十三¶
