# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.131050
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百五十五
<pb:KR4h0140_WYG_255-1a>¶
　欽定四庫全書¶
御定全唐詩卷二百五十五¶
　　蘇源明¶
　蘇源明字弱夫武功人天寶中登第累遷國子司業祿¶
　山之亂不受偽署肅宗復兩京擢考功郎中終祕書少¶
　監與杜甫鄭䖍善詩二首¶
　　　　小洞庭洄源亭讌四郡太守詩(并序一序/内缺  字)¶
　　　天寶十二載七月辛丑東平太守扶風蘇源明觴¶
<pb:KR4h0140_WYG_255-1b>¶
　　　濮陽太守清河崔公季重魯郡太守隴西李公蘭¶
　　　濟南太守太原田公琦濟陽太守隴西李公倰于¶
　　　洄源亭既尊封壤乃宻恵好前此濟陽以河堤之¶
　　　虞夫役之弊請南略我宿及魯之中都宿人訟其¶
　　　不便源明請廢濟陽以平隂長清屬濟南盧東阿¶
　　　歸我陽榖𨽻濮陽役均三邦利倍二邑不可則分¶
　　　我夀西入濮陽東入濟陽魯之中都北入于我書¶
　　　貢閶闔㫖下陳留陳留太守王公盛徳帝俞才美¶
<pb:KR4h0140_WYG_255-2a>¶
　　人與自總連率實惟澄清(闕/)命屬官湖城主簿王¶
　　子說㑹五太守於東平議縣乃不割郡亦仍舊已¶
　　事修讌姑以為别若夫階抱孤嶠軒飛庱潭阻殘¶
　　暑於重林遞髙秋於絶壑其盤何有臑鹿䐿羊其¶
　　俎何有燔兎膾魴李下彫籠氷之以寒水𤓰割銛¶
　　刃巾之以疎絺禮交乎上當世髙賢之相允樂動¶
　　乎下前古中和之合作抑抑焉堂堂焉奚一人之¶
　　富有而羣后之緝熙也司土庀舟以待司功設祋¶
<pb:KR4h0140_WYG_255-2b>¶
　　以告徹饌更服陳羞潔尊自洄源起廣泊左拂蠶¶
　　尾右遵吾山倒&KR0008;岫於波際指梁岑於林缺移揺¶
　　敞豁暝眇虚曠太皥苖裔可記任宿伯禹山川空¶
　　流濟汶所遇多感祗牢爲歡婥態目成以留客嫮¶
　　容色授以勸酒繁絲疎管紛爾自㑹雅舞清唱倐¶
　　然同引既醉源明以手版扣舷而歌歌闋鳥獸聞¶
　　之低昂而相鳴魚鼈聞之沿洄而或躍兹官吏安¶
　　次而不易彼人庶樂業而不遷喜之哉樂之哉字¶
<pb:KR4h0140_WYG_255-3a>¶
　　渦泊曰小洞庭盛集五太守髙讌云爾¶
小洞庭兮牽方舟風嫋嫋兮離平流牽方舟兮小洞庭¶
雲㣲㣲兮連絶&KR2060;層瀾壯兮緬以沒重巖轉兮超以忽¶
馮夷逝兮䕶輕橈蛟龍行兮落増(一作/中)潮泊中湖(一作/潮)¶
兮澹而閒並曲漵兮悵而還適予手兮非予期將解袂¶
兮藂予思尚君子兮壽厥身承明主兮憂斯人(史稱廢/濟陽詩)¶
(序縣郡仍舊/或其初議云)¶
　　　秋夜小洞庭離讌詩(并序/)¶
<pb:KR4h0140_WYG_255-3b>¶
　　源明從東平太守徴國子司業須昌外尉袁廣載¶
　　酒於洄源亭明日遂行及夜留宴㑹荘子若訥過¶
　　歸莒相里子同褘過如魏陽榖管城青陽權衡二¶
　　主簿在坐皆故人也徹饌新尊移方舟中有宿鼓¶
　　有汶簧濟上嫣然能歌者五六人共載止洄源東¶
　　柳門入小洞庭遲夷徬徨眇緬曠漾流商雜徵與¶
　　長言者啾焉合引潛魚驚或躍宿鳥飛復下真嬉¶
　　遊之擇耳源明歌云云曲闋袁子曰君公行當揮¶
<pb:KR4h0140_WYG_255-4a>¶
　　翰右垣豈止典胄米廪耶廣不敢受賜獨不念四¶
　　三賢源明醉曰所不與君子及四三賢同恐懼安¶
　　樂有如秋水晨前而歸及醒或說嚮之陳事源明¶
　　局局然笑曰狂夫之言不足罪也乃志為序¶
浮漲湖兮莽迢遥川后禮兮扈予橈横増波(一作/没)兮蓬¶
仙延川后福兮易(一作/翼)予舷(一作/船)月澄凝兮明空波星¶
磊落兮耿秋河夜既良兮酒且多樂方作兮奈别何(右/二)¶
(詩太和中天平節度使令狐楚立石有文題云自源明/迄楚時僅八十年洄源亭渦泊已迷其處矣文見椘集)¶
<pb:KR4h0140_WYG_255-4b>¶
　鄭䖍¶
鄭䖍滎陽人天寶初爲協律郎坐事謫官明皇愛其才¶
特置廣文館授為博士遷著作郎以陷安禄山貶台州¶
司戸叅軍最善杜甫又與祕書監鄭審篇翰齊價䖍工¶
畫山水好書常苦無紙乃於慈恩寺貯柿葉數屋日往¶
取葉肄書嵗久殆盡嘗自寫其詩并畫以獻帝親署其¶
尾曰鄭䖍三絶今存詩一首¶
　　　閨情¶
<pb:KR4h0140_WYG_255-5a>¶
銀鑰開香閣金臺照夜燈長征君自慣獨卧妾何曽¶
　畢耀(杜甫集/作曜)¶
畢耀官監察御史與杜甫善詩三首¶
　　　古意¶
璇閨繡戸斜光入千金女兒倚門立横波美目雖往来¶
羅袂遥遥不相及聞道今年初避人珊珊挂鏡長随身¶
願得侍兒為道意後堂羅帳一相親¶
　　　情人玉清歌(一作張/南容詩)¶
<pb:KR4h0140_WYG_255-5b>¶
洛陽有人名玉清(一作洛陽城中/有一人名玉清)可憐玉清如其名善¶
踏斜柯能獨立嬋娟花豔無人及珠為帬玉為纓臨春¶
風吹玉笙悠悠滿天星黄金閣上晩妝成雲和曲中為¶
曼聲玉梯不得踏揺袂兩盈盈城頭之日復何情¶
　　　贈獨孤常州(見紀/事)¶
洪爐無久停日月速若(一作/如)飛忽然衝人身飲酒不湏¶
疑¶
　韋濟¶
<pb:KR4h0140_WYG_255-6a>¶
韋濟思謙之孫嗣立之子早以詞翰聞開元初調補鄄¶
城令對詔第一擢醴泉令為政簡易三遷庫部員外郎¶
歴户部侍郎天寶七載再為河南尹遷尚書左丞三代¶
皆省轄衣冠榮之詩一首¶
　　　奉和聖製次瓊嶽應制¶
陸海披晴雪千旗獵早陽岳臨秦路險河遶漢垣長行¶
漏通鳷鵲離宫接建章都門信宿近歌舞從周王¶
　田澄(一作/登)¶
<pb:KR4h0140_WYG_255-6b>¶
田澄天寶時官獻納使起居舎人杜甫嘗有詩贈之詩¶
一首¶
　　　成都為客作¶
蜀郡将之逺城南萬里橋衣緣鄉淚濕貌以客愁銷地¶
富魚爲米山芳桂是樵旅逰惟得酒今日過明朝¶
　沈東美¶
沈東美佺期子初爲府掾天寶中除膳部貟外郎詩一¶
首¶
<pb:KR4h0140_WYG_255-7a>¶
　　　奉和苑舍人宿直曉翫新池寄南省友¶
傳聞閶闔裏寓直有神仙史為三墳博郎因五字遷晨¶
臨翔鳳沼春注躍龍泉去似登天上来如看鏡前影揺¶
宸翰發波淨列星懸既濟仍懐友流謙欲進賢彈冠聲¶
實貴覆被渥恩偏温室言雖阻文塲契獨全玉珂光赫¶
奕朱紱氣蟬聨興逸潘仁賦名髙謝朓篇青雲仰不逮¶
白雪和難牽苒苒胡爲此甘心老嵗年¶
　蘇渙¶
<pb:KR4h0140_WYG_255-7b>¶
蘇渙嘗訪杜甫於江浦甫請誦新作有詩美之渙善放¶
白弩巴中號為弩跖後變節從學鄉賦擢第累遷至侍¶
御史佐湖南崔中丞瓘幕府崔遇害遂踰嶺扇動哥舒¶
晃䟦扈交廣伏誅詩四首¶
　　　變律(本十九首/今存三首)¶
日月東西行寒暑冬夏易隂陽無停機造化渺莫測(一/本)¶
(作日月東西行照在大荒北/其中有燭龍靈怪人莫測)開目為晨光(一作/暉)閉目為¶
夜色一開復一閉明晦無休息居然六合外(一作/内)曠哉¶
<pb:KR4h0140_WYG_255-8a>¶
天地徳天地且不言世人浪(一作/强)喧喧¶
毒蜂成一窠髙挂惡木枝行人百步外目斷魂亦飛長¶
安大道邊(一作/傍)挾彈誰家兒右手持金丸引滿無所疑¶
一中紛下来勢若風雨随身如萬箭攢宛轉迷所之徒¶
有疾惡心奈何不知㡬¶
養蠶爲素絲葉盡蠶不老傾筐對空林此意向誰道一¶
女不得織萬夫受其寒一夫不得意四海行路難禍亦¶
不在大福亦不在先世路險孟門吾徒當勉旃¶
<pb:KR4h0140_WYG_255-8b>¶
　　　贈零陵僧(一本下有兼送謁徐廣州六字句一/作懐素上人草書歌  第十九  缺)¶
　　　(一/字)¶
張顛没在二十年謂言草聖無人傳零陵沙門繼其後¶
新書大字大如斗興来走筆如旋風醉後耳熱心更兇¶
忽如裵旻舞雙劍七星錯落纒蛟龍又如吴生畫鬼神¶
魑魅魍魎驚本身鉤鎖相連勢不絶倔强毒蛇爭屈鐵¶
西河舞劍氣凌雲孤蓬自振唯有君今日華堂看灑落¶
四座喧呼歎佳作迴首邀余賦一章欲令羨價齊鍾張¶
<pb:KR4h0140_WYG_255-9a>¶
　琅誦　句三百字何似醉僧顛復狂忽然告我遊南溟¶
　言祈亞相求大名亞相書翰凌獻之見君絶意必深知¶
　南中紙價當日貴只恐貪泉成墨池¶
　¶
　¶
　¶
　¶
　¶
<pb:KR4h0140_WYG_255-9b>¶
　¶
　¶
　¶
　¶
　¶
　¶
　¶
御定全唐詩巻二百五十五¶
