# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.825774
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百十三
<pb:KR4h0140_WYG_413-1a>¶
　欽定四庫全書¶
御定全唐詩巻四百十三¶
　　元稹¶
　　　　陪諸公游故江西韋大夫通徳湖舊居有感題¶
　　　　四韻兼呈李六侍御即韋大夫舊寮也¶
　髙墉行馬接通湖巨壑藏舟感大夫塵壁暗埋悲舊札¶
　風簾吹斷落殘珠煙波漾日侵隤岸狐兎奔叢拂坐隅¶
　唯有滿園桃李下膺門偏拜阮元瑜¶
<pb:KR4h0140_WYG_413-1b>¶
　　　　送友封二首(黔府竇鞏/字友封)¶
　桃葉成隂燕引雛南風吹浪颭檣烏瘴雲拂地黄梅雨¶
　明月滿帆青草湖迢遞旅魂歸去逺顛狂酒興病來孤¶
　知君兄弟憐詩句徧為姑將惱大巫¶
　惠和坊裏當時别豈料江陵送上船鵬翼張風期萬里¶
　馬頭無角已三年甘將泥尾随龜後尚有雲心在鶴前¶
　若見中丞忽相問為言腰折氣衝天¶
　　　　放言五首¶
<pb:KR4h0140_WYG_413-2a>¶
近來逄酒便髙歌醉舞詩狂漸欲魔五斗解醒猶恨少¶
十分飛盞未嫌多眼前讐敵都休問身外功名一任他¶
死是等閒生也得擬將何事奈吾何¶
莫將心事厭長沙雲到何方不是家酒熟餔糟學漁父¶
飯來開口似神鵶竹枝待鳳千莖直栁樹迎風一向斜¶
總被天公霑雨露等頭成長盡生涯¶
霆轟電烻數聲頻不奈狂夫不藉身縱使被雷燒作燼¶
寧殊埋骨颺為塵得成蝴蝶尋花樹儻化江魚掉錦鱗¶
<pb:KR4h0140_WYG_413-2b>¶
必若乖龍在諸處何湏驚(一作/警)動自來人¶
安得心源處處安何勞終日望林巒玉英惟向火中冷¶
蓮葉元來水上乾寗戚飯牛圖底事陸通歌鳳也無端¶
孫登不語啓期樂各自當情各自歡¶
三十年來世上行也曽狂走趁浮名兩廻左降湏知命¶
數度登朝何處榮乞我杯中松葉滿遮渠肘上栁枝生¶
他時定葬燒缸地賣與人家得酒盛¶
　　　劉二十八以文石枕見贈仍題絶句以將厚意¶
<pb:KR4h0140_WYG_413-3a>¶
　　　因持壁州鞭酬謝兼廣為四韻¶
枕截文瓊珠綴篇野人酬贈壁州鞭用長時節君湏策¶
泥醉風雲我要眠歌盻彩霞臨藥竈執陪仙仗引爐煙¶
張騫却上知何日随㑹歸期在此年¶
　　　奉和嚴司空重陽日同崔常侍崔郎中及諸公¶
　　　登龍山落㡌臺佳宴¶
謝公愁思眇天涯蠟屐登髙為菊花貴重近臣光綺席¶
笑憐從事落烏紗茰房暗綻紅珠朶茗椀寒供白露芽¶
<pb:KR4h0140_WYG_413-3b>¶
詠碎龍山歸去號馬奔流電妓奔車¶
　　　送王十一郎游剡中¶
越州都在浙河灣塵土消沉景象閒百里油盆鏡湖水¶
千峰鈿朶㑹稽山軍城樓閣随髙下禹廟煙霞自徃還¶
想得玉郎(一作/王郎)乗畫舸幾回明月墜雲間¶
　　　送友封¶
輕風略略栁欣欣晴色空濛逺似塵斗柄未回猶帶閏¶
江痕&KR0467;上已生春蘭成宅裏尋枯樹宋玉亭前别故人¶
<pb:KR4h0140_WYG_413-4a>¶
心斷洛陽三兩處&KR0444;娘堤抱古天津¶
　　　送致用¶
淚霑雙袖血成文不為悲身為别君望鶴眼穿期海外¶
待烏頭白老江濆遥看逆浪愁翻雪漸失征帆錯認雲¶
欲識九廻腸斷處潯陽流水逐(一作/九)條分¶
　　　早春登龍山静勝寺時非休澣司空特許是行¶
　　　因贈幕中諸公¶
謝傅知憐景氣新許尋髙寺望江春龍文逺水吞平岸¶
<pb:KR4h0140_WYG_413-4b>¶
羊角輕風旋細塵山茗粉含鷹觜嫩海榴紅綻錦窠匀¶
歸來笑問諸從事占得閒行有幾人¶
　　　書樂天紙¶
金鑾殿裏書殘紙乞與荆州元判司不忍拈將等閒用¶
半封京信半題詩¶
　　　酬孝(一作/李)甫見贈十首(各酬本意/次用舊韻)¶
宋玉秋來(悲作/  秋)續楚詞隂鏗官漫足閒詩親情書札相¶
安慰多道蕭何作判司¶
<pb:KR4h0140_WYG_413-5a>¶
杜甫天材頗絶倫每尋詩巻似情親憐渠直道當時語¶
不著心源傍古人¶
十嵗荒狂任博徒挼莎五木擲梟盧野詩良輔偏憐(一/作)¶
(怜/)假長借金鞍迓酒胡¶
曽經綽立侍丹墀綻蘂宫花拂面枝雉尾扇開朝日出¶
柘黄衫對碧霄垂¶
一自低心翰墨場箭靫抛盡負書囊近來兼愛休糧藥¶
柏葉紗(一作/莎)羅雜豆黄¶
<pb:KR4h0140_WYG_413-5b>¶
莫笑風塵滿病顔此生原在有無間巻舒蓮葉終難濕¶
去住雲心一種閒¶
無事抛棊侵虎口幾時開眼復聮行終湏殺盡縁邊敵¶
四面通同(一作/流)掩大荒¶
原憲甘貧每自開子春傷足少人哀巷南唯有陳居士¶
時學文殊一問來¶
每識閒人如未識與君相識更相憐經旬不解來過宿¶
忍見空牀夜夜眠¶
<pb:KR4h0140_WYG_413-6a>¶
開坼新詩展大璆明珠炫轉玉音浮酬君十首三更坐¶
减却常(一作/當)時半夜愁¶
　　　和樂天招錢蔚章看山絶句¶
碧落招邀閒曠望黄金城外玉方壺人間還有大江海¶
萬里煙波天上無¶
　　　折枝花贈行¶
櫻桃花下送君時一寸春心逐折枝别後相思最多處¶
千株萬片繞林垂¶
<pb:KR4h0140_WYG_413-6b>¶
　　　寄劉頗二首¶
平生嗜酒顛狂甚不許諸公占丈夫唯愛劉君一片膽¶
近來還敢似人無¶
前年碣石煙塵起共看宫軍過洛城無限公卿因戰得¶
與君依舊緑衫行¶
　　　晨起送使病不行因過王十一館居二首¶
自笑今朝誤夙興逄他御史瘧相仍過君未起房門掩¶
深映寒窗一盞燈¶
<pb:KR4h0140_WYG_413-7a>¶
密宇深房小火爐飯香魚熟近中厨野人愛静仍眈寢¶
自問黄昏肯去無¶
　　　送孫勝¶
桐花暗澹栁惺憁池帶輕波栁帶風今日與君臨水别¶
可憐春盡宋亭中¶
　　　遊三寺回呈上府主嚴司空時因尋寺道出當¶
　　　陽縣奉命覆視縣囚牽於游行(一作/衍)不暇詳究¶
　　　故以詩自誚爾¶
<pb:KR4h0140_WYG_413-7b>¶
謝公恣縱顛狂掾觸處閒行許自由舉板支頤對山色¶
當筵吹㡌落臺頭貪縁稽首他方佛無暇精心滿縣囚¶
莫責尋常吐茵吏書囊赤白報君侯¶
　　　逺望¶
滿眼傷心冬景和一山紅樹寺邊多仲宣無限思鄉淚¶
漳水東流碧玉波¶
　　　早春尋李校書¶
款&KR0833;春風澹澹雲栁枝低作翠櫳帬梅含雞舌兼紅氣¶
<pb:KR4h0140_WYG_413-8a>¶
江弄瓊花散緑紋帶霧山鶯啼尚小(一作/少)穿沙蘆筍葉¶
纔分今朝何事偏相覓撩亂芳情最是君¶
　　　過襄陽樓呈上府主嚴司空樓在江陵節度使¶
　　　宅北隅¶
襄陽樓下樹隂成荷葉如錢水面平拂水栁花千萬㸃¶
隔林鶯舌兩三聲有時水畔看雲立每日樓前信馬行¶
早晩暫教王粲上庾公應待月分明¶
　　　八月六日與僧如展前松滋主簿韋戴同游碧¶
<pb:KR4h0140_WYG_413-8b>¶
　　　澗寺賦得扉字韻寺臨蜀江内有碧澗穿注兩¶
　　　廊又有龍女洞能興雲雨詩中噴字以平聲韻¶
空濶長江礙鐵圍髙低行樹倚巖扉穿廊玉澗噴紅旭¶
踴墖金輪拆翠微草引風輕馴虎睡洞驅雲入毒龍歸¶
他生莫忘靈山别滿壁人名後㑹稀¶
　　　奉和竇容州¶
明公莫訝容州逺一路瀟湘景氣濃斑竹初成二妃廟¶
碧蓮遥聳九疑峰禁林聞道長傾鳳池水那能久滯龍¶
<pb:KR4h0140_WYG_413-9a>¶
自歎風波去無極不知何日又相逄¶
　　　盧頭陀詩(并序/)¶
　　道泉頭陀字源一姓盧氏本名士衍弟曰起郎士¶
　　玟則官閥可知也少力學善記(一作/能)憶戡解職仕¶
　　不三十餘歴八諸侯府皆掌劇事性強邁不録幽¶
　　𤨏為吏所搆謪官建州無何有異人密授心契冥¶
　　失所在盧氏既為大門族兄弟且賢豪惶駭求索¶
　　無所得𦙍子某積嵗窮盡荒僻一夕於衡山佛舎¶
<pb:KR4h0140_WYG_413-9b>¶
　　衆頭陀中燈下識之號叫泣血無所顧然而先是¶
　　衆以為姜頭陀自是知其為盧頭陀矣爾後徃來¶
　　湘潭間不常次舎祗以衡山為詣極元和九年張¶
　　中丞領潭之歳予拜張公於潭適上人在焉即日¶
　　詣所舎東寺一見䝉念不礙小劣盡得本末其事¶
　　列而序之仍以四韻七言為贈爾¶
盧師深話出家由剃盡心花始剃頭馬哭青山别車匿¶
鵲飛螺髻見羅㬋還來舊日經過處似隔前身夢寐游¶
<pb:KR4h0140_WYG_413-10a>¶
　為向八龍兄弟説他生縁㑹此生休¶
　　　　醉别盧頭陀¶
　醉迷狂象别吾師夢覺觀空始自悲盡日笙歌人散後¶
　滿江風雨獨醒時心超㡬地行無處雲到何天住有期¶
　頓見佛光身上出已䝉衣内綴摩尼¶
　¶
　¶
　¶
<pb:KR4h0140_WYG_413-10b>¶
　¶
　¶
　¶
　¶
　¶
　¶
　¶
御定全唐詩巻四百十三¶
