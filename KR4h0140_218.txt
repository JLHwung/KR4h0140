# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.074830
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百十八
<pb:KR4h0140_WYG_218-1a>¶
　欽定四庫全書¶
御定全唐詩卷二百十八¶
　　杜甫¶
　　　　貽阮隱居(昉/)¶
　陳留風俗衰人物世不數塞上得阮生迥繼先父祖(謂/阮)¶
　(籍咸/孚軰)貧知静者性自(一作/白)益毛髪古車馬入鄰家蓬蒿¶
　翳環堵清詩近道要識子(一作/字)用心苦尋我草徑微褰¶
　裳蹋寒雨更議居逺村避喧甘猛虎足明箕潁客榮貴¶
<pb:KR4h0140_WYG_218-1b>¶
　如糞土¶
　　　　遣興三首¶
　下馬古戰場四顧但茫然風悲浮雲去黄葉墜(一作/墮)我¶
　前朽骨穴螻蟻又為蔓草纒故老行歎息今人尚開邊¶
　漢虜互勝負(一作/失約)封疆不常全安得亷恥(一作/頗)将三軍¶
　同晏眠¶
　高秋登塞(一作/寒)山南望馬邑州降虜東擊胡壮健盡不¶
　留穹廬莽牢落上有行雲愁老弱哭道路願聞甲兵休¶
<pb:KR4h0140_WYG_218-2a>¶
鄴中事反覆(一作何/蕭條)死人積如丘諸将已茅土載驅誰¶
與謀¶
豐年孰(一作既/一作亦)云遲甘澤不在早耕田秋雨足禾黍已¶
映道春苖九月交顔色同日老勸汝衡門士勿悲尚枯¶
槁時來展材力先後無醜好但訝鹿皮翁忘機對芳(一/作)¶
(荒一/作芝)草¶
　　　昔逰¶
昔謁華葢君深求洞宫脚(一作緑&KR0129;/崑玉脚)玉(一作/人)棺已上天¶
<pb:KR4h0140_WYG_218-2b>¶
白日亦寂(一作/冥)莫暮升艮岑(一作/峰)頂巾几猶未却弟子¶
四五人入來淚俱落余時逰名山發軔在逺壑良覿違¶
夙願含淒向寥廓林昏罷幽磬竟夜伏石閣王喬下天¶
壇微月映皓鶴晨溪嚮(一作/響)虛駃(一作/駛)歸徑行已昨豈¶
辭青鞋胝悵望(一作/惆悵)金匕藥東䝉赴舊隱尚憶同志樂¶
休(一作/伏)事董先生(憶昔行所謂衡/陽董鍊師也)于今獨蕭索胡為客¶
闗塞道意久衰薄妻子亦何人丹砂負前諾雖悲鬒(一/作)¶
(鬚/)髪變未憂筋力弱扶(一作/杖)藜望清秋有興入廬霍¶
<pb:KR4h0140_WYG_218-3a>¶
　　　幽人¶
孤雲亦羣逰神物有(一作/識)所歸麟(一作/靈)鳳在赤霄何當¶
(一作/嘗)一來儀往與惠荀(一作詢朱長孺曰舊注惠昭荀/珏惠逺許詢俱謬甫逸詩中有)¶
(送惠二過東溪詩云空谷滯斯人/與此詩滄洲意相合詢或其名也)軰中年滄洲期天高¶
無消息棄我忽若遺内懼非道流幽人見(一作/在)瑕疵洪¶
濤隱語笑(一作/笑語)鼓枻蓬萊池崔嵬扶桑日照耀珊瑚枝¶
風帆倚翠葢(一作/巘)暮把東皇衣咽漱元和津所思煙霞¶
(一作/霧)微知名未足稱局促商山芝五湖復浩蕩嵗暮有¶
<pb:KR4h0140_WYG_218-3b>¶
餘悲(末懐李泌時/泌隠衡山)¶
　　　佳人¶
絶代有佳人幽居在空(一作/山)谷自云良家子零落依草¶
木闗中昔喪敗(一作/亂)兄弟遭殺戮官高何足論不得収¶
骨肉世情惡衰歇萬事隨轉燭夫壻輕薄兒新人已(一/作)¶
(美/)如玉合昏尚知時鴛鴦不獨宿但見新人笑那聞舊¶
人哭在山泉水清出山泉水濁侍婢賣珠囘牽蘿補茅¶
屋摘花不插髪(一作髻/一作鬢)采柏動盈匊(一作/握)天寒翠䄂薄¶
<pb:KR4h0140_WYG_218-4a>¶
日暮倚修竹¶
　　　赤谷西崦人家(赤谷在秦州西南七十里/曹劉戰此谷水盡赤故名)¶
躋險不自喧(一作宣/一作安)出郊已清目溪囘日氣暖徑轉山¶
田熟鳥雀依茅茨藩籬帶松菊如行武陵暮欲問桃花¶
(一作/源)宿¶
　　　西枝村尋置草堂地夜宿贊公土室二首¶
出郭眄細岑披榛得微路溪行一流水曲折方屢渡贊¶
公湯休徒好静心迹素昨枉霞上作盛論巖中趣怡然¶
<pb:KR4h0140_WYG_218-4b>¶
共携手恣意同逺歩捫蘿澀先登陟巘眩反顧要求陽¶
岡暖苦陟(一作歩/一作渉)隂嶺冱惆悵老大藤沈吟屈蟠樹卜¶
居意未展杖策囘且暮層巔(一作/天)餘落日草蔓已多露¶
天寒鳥已歸月出人(一作/山)更(一作已/一作以)静土室延白光松¶
門耿踈影躋攀倦日短語樂寄夜永明然林中薪暗汲¶
石底(一作/泉)井大師京國舊徳業天機秉從來支許逰興¶
趣江湖迥數竒謫闗塞道廣存箕潁何知戎馬間復接¶
塵事屏幽尋豈一路逺色有諸嶺晨光稍曚曨更越西¶
<pb:KR4h0140_WYG_218-5a>¶
南頂¶
　　　寄贊上人¶
一昨陪錫杖卜鄰南山幽年侵腰脚衰未便隂崖秋重¶
岡北面起竟日陽光留茅屋買(一作/置)兼土斯焉心所求¶
近聞西枝西有谷杉黍(一作漆/即桼)稠亭午頗和暖石(一作/沙)¶
田又足收當期塞(一作/寒)雨乾宿昔齒疾瘳裵囘虎穴上¶
面勢龍泓頭柴荆具茶茗逕(一作/遥)路通林丘與子成二¶
老來往亦風流¶
<pb:KR4h0140_WYG_218-5b>¶
　　　太平寺泉眼¶
招提憑高岡疎散連草莽出泉枯栁根汲引嵗月古石¶
間(一作/門)見海眼天畔縈水府廣深丈尺間宴息敢輕侮¶
青白二小蛇幽姿可時覩如絲氣或上爛熳為雲雨山¶
頭到山下鑿井不盡土取供十方僧香美勝牛乳北風¶
起寒文弱藻舒(一作/勝)翠縷明涵客衣浄細蕩林影趣何¶
當宅下流餘潤通藥圃三春濕黄精一食生毛羽¶
　　　夢李白二首(李白卧廬山永王璘反廹致之璘/敗坐繫尋陽獄長流夜郎久之得)¶
<pb:KR4h0140_WYG_218-6a>¶
　　　(釋/)¶
死别已吞聲生别常惻惻江南瘴癘地逐(一作/逺)客無消¶
息故人入我夢明我長相憶恐非平生魂路逺(一作/迷)不¶
可測魂來楓葉(一作/林)青魂(一作/夢)返闗塞黑君今在羅網¶
何以(一作/似)有羽翼落月滿屋梁猶疑照(一作/見)顔色水深¶
波浪闊無使蛟龍得¶
浮雲終日行逰子久不至三夜頻夢君情親見君意告¶
歸常局促苦道來不易江湖多風波(一作秋/多風)舟楫恐失¶
<pb:KR4h0140_WYG_218-6b>¶
墜出門搔白首若(一作/苦)負平生志冠盖滿京華斯人獨¶
顦顇孰云網恢恢将老身(一作/才)反累千秋萬嵗名寂莫¶
身後事¶
　　　有懐台州鄭十八司户䖍¶
天台隔三江(一作/江海)風浪無晨暮鄭公縱得歸老病不識¶
路昔如水(一作江/一作天)上鷗今如(一作/為)罝中兔性命由他人¶
悲辛但狂顧山鬼獨一脚蝮蛇長如樹呼號傍孤城嵗¶
月誰與度從來禦魑魅多為(一作/被)才名誤夫子嵇阮流¶
<pb:KR4h0140_WYG_218-7a>¶
更被(一作/遭)時俗惡海隅微小吏眼暗髮垂素黄㡌映(一/作)¶
(鳩杖/近)青&KR0129;非供折腰具平生一杯酒見我故人遇相望¶
無所成乾坤莽囘互¶
　　　遣興五首(黄寉本以陶潛賀公孟浩/然三首入龎徳公一首後)¶
蟄龍三冬臥老鶴萬里心昔時賢俊人未遇猶視今嵇¶
康不得死(一作且/不死)孔明有知音又如壠底(一作/隴坻)松用舍¶
在所尋大哉霜雪榦嵗久為枯林¶
昔者(一作/在昔)龎徳公未曽入州府襄陽耆舊間處士莭獨¶
<pb:KR4h0140_WYG_218-7b>¶
(一作/猶)苦豈無濟時策(一作/術)終竟(一作/嵗)畏羅(一作/罪)罟林茂¶
鳥有歸水深魚知聚舉家依(一作/隠)鹿門劉表焉得取¶
我今日夜&KR0104;諸弟各異方不知死與生何況道路長避¶
寇一分散飢寒永相望豈無柴門歸(一作/埽)欲出畏虎狼¶
仰㸔雲中雁禽鳥亦有行¶
蓬生非無根漂蕩隨高風天寒落萬里不復歸本叢客¶
子念故宅三年門巷空悵望但&KR0463;火戎車滿闗東生涯¶
能幾何常在羇旅中¶
<pb:KR4h0140_WYG_218-8a>¶
昔在洛陽時親友相追攀送客東郊道遨逰宿南山煙¶
塵阻長河樹羽成臯間囘首載酒地豈無一日還丈夫¶
貴壮健慘戚非朱顔¶
　　　遣興五首¶
朔風飄胡雁慘澹帶砂礫長林何蕭蕭秋草萋更碧北¶
里富熏天高樓夜吹笛焉知南鄰客九月猶絺綌¶
長陵鋭頭兒出獵待明發騂(一作/觪)弓金爪鏑白馬蹴微¶
雪未知所馳逐但見暮光滅歸來懸兩狼門户有旌節¶
<pb:KR4h0140_WYG_218-8b>¶
漆有用而割膏以明自煎蘭摧白露下桂折秋風前府¶
中羅舊尹沙道尚依然赫赫蕭京兆今為時所憐(京兆/尹蕭)¶
(炅與鮮于仲通軰皆/為宰相私人故云)¶
猛虎憑其威往往遭急縳雷吼徒咆哮枝撐巳在脚忽¶
㸔皮寝處無復睛閃爍人有甚扵斯足以勸(一作/戒)元惡¶
朝逢(一作/逆)富家𦵏前後皆(一作/見)輝光共指親戚大緦麻¶
百夫行送者各有死不湏羡其強君㸔束練(一作/縳)去亦¶
得歸山岡¶
<pb:KR4h0140_WYG_218-9a>¶
　　　遣興五首(黄寉本以我今日夜&KR0104;蓬生非無根/昔在洛陽時三首入地用莫如馬後)¶
天用莫如龍有時繫扶桑頓轡海徒涌神人身更長性¶
命茍不存英雄徒自強吞聲勿復道真宰意茫茫¶
地用莫如馬無良復誰記此日千里鳴追風可君意君¶
㸔渥洼種態與駑駘異不雜(一作/在)蹄齧間逍遥有能事¶
陶潛避俗翁未必能達道觀其著詩集頗亦恨枯槀達¶
生豈是足黙識盖不早有子賢與愚何其挂懐抱¶
賀公雅吳語在位常清狂上疏乞骸骨黄冠歸故鄉爽¶
<pb:KR4h0140_WYG_218-9b>¶
氣不可致斯人今則亡山隂一茅宇江(一作/淮)海日淒凉¶
吾憐孟浩然裋褐即長夜賦詩何必多往往凌鮑謝清¶
江空舊魚(一作舊/魚美)春雨餘甘蔗每望東南雲令人幾悲¶
吒¶
　　　前出塞九首(草堂本前出塞編入天寳未亂以/前在京師作諸本皆與後出塞同)¶
　　　(編前出塞為徴秦隴之兵赴交河而作/後出塞為徴東都之兵赴薊門而作也)¶
戚戚去故里悠悠赴交河公家有程期亡命嬰禍羅君¶
已富土境開邊一何多棄絶父母恩吞聲行負戈¶
<pb:KR4h0140_WYG_218-10a>¶
出門日已逺不受徒旅欺骨肉恩豈斷男兒死無時走¶
馬脱轡頭手中挑青絲㨗下萬仞(一作/丈)岡俯身試搴旗¶
磨刀鳴咽水水赤刃傷手欲輕腸斷聲心緒亂已久丈¶
夫誓許國憤惋復何有功名圗騏驎戰骨當速朽¶
送徒既有長逺戍亦有身生死向前去不勞吏怒嗔路¶
逢相識人附書與六親哀哉兩決絶不復同(一作/問)苦辛¶
迢迢萬餘里領我赴三軍軍中異苦樂主将寜盡聞隔¶
河見胡騎倐忽數百羣我始為奴僕(衛青奮/扵奴僕)幾時樹功¶
<pb:KR4h0140_WYG_218-10b>¶
勲¶
挽弓當挽強用箭當用長射人先射馬擒賊(一作/寇)先擒¶
王殺人亦有限列(一作/立)國自有疆茍能制侵陵豈在多¶
殺傷¶
驅馬天雨雪軍行入高山徑危抱寒石指落曽冰間已¶
去漢月逺何時築城還浮雲暮南征可望不可攀¶
單于寇我壘百里風塵昏雄劒四五動彼軍為我奔虜¶
其名王歸繫頸授轅門潛身備行列一勝何足論¶
<pb:KR4h0140_WYG_218-11a>¶
從軍十年餘能無分寸功衆人貴茍得欲語羞雷同中¶
原有鬬争況在狄與戎丈夫四方志安可辭固(一作/困)窮¶
　　　後出塞五首¶
男兒生世間及壮當封侯戰伐有功業焉能守舊丘召¶
募赴薊門軍動不可留千金買馬鞭(一作/鞍)百金装刀頭¶
閭里送我行親戚擁道周斑白居上列酒酣進庶羞少¶
年别有贈含笑㸔吳鉤¶
朝進東門營(一作/營門)暮上河陽橋落日照大旗馬鳴風蕭¶
<pb:KR4h0140_WYG_218-11b>¶
蕭平沙列萬幕部伍各見招中天懸明月令嚴夜寂寥¶
悲笳數聲動壮士慘不驕借問大将誰(天寶二年禄山/入朝進驃騎大)¶
(将/軍)恐是霍嫖姚¶
古人重守邊今人(一作/日)重高勲豈知英雄主出師亘(一/作)¶
(直/)長雲六合已一家四夷且孤軍遂使貔(一作/螭)虎(一作/武)¶
士奮身勇所聞拔劒擊大荒日收胡馬羣誓開𤣥冥北¶
持以奉吾君¶
獻凱日繼踵兩蕃静無虞漁陽豪侠地擊鼓吹笙竽雲¶
<pb:KR4h0140_WYG_218-12a>¶
帆轉遼海稉稻來東吳越羅與楚練照耀輿臺軀主将¶
位益崇氣驕凌上都邊人不敢議議者死路衢(初禄山/逆節漸)¶
(露有言其反者明皇輙/縳送之遂無敢言者)¶
我本良家子出師亦多門将驕益愁思身貴不足論躍¶
馬二十年恐辜明主恩坐見幽州騎長驅河洛昏中夜¶
間道歸故里但空村惡名幸脱免窮老無兒孫¶
　　　别贊上人¶
百川日東流客去亦不息我生苦(一作/若)漂蕩何時有終¶
<pb:KR4h0140_WYG_218-12b>¶
極贊公釋門老放逐來上國還為世塵嬰頗帶顦顇色¶
楊枝晨在手豆子雨(一作/兩)巳熟是身如浮雲安可限南¶
北異縣逢舊友(一作/交)初忻冩胷臆天長闗塞寒(一作/逺)嵗¶
暮飢凍(一作/寒)逼野風吹征衣欲别向曛(一作/昏)黑馬嘶(一/作)¶
(鳴/)思故櫪歸鳥盡歛翼古來聚散地宿昔長荆棘相㸔¶
俱衰年出處各努力¶
　　　萬丈潭(原注同谷縣作潭在縣東南七里一/本此詩編入七歌後發同谷縣前)¶
青溪合(一作/含)冥莫神物有顯晦龍依積水蟠窟壓萬丈¶
<pb:KR4h0140_WYG_218-13a>¶
内跼步凌垠堮(一作/鄂)側身下煙靄前臨洪濤寛却立蒼¶
石大山色(一作/危)一徑盡崖(一作/岸)絶兩壁對削成根虚無¶
倒影垂澹瀩(一作對/一作頼)黑如(一作為/一作知)灣澴底清見光炯碎¶
孤雲(一作/峰)倒來深飛鳥不在外高蘿成帷(一作/帳)幄寒木¶
累(一作壘/一作疊)旌斾逺川曲通流嵌竇潛洩瀬造幽無人境¶
發興自我軰告歸遺恨多将老斯逰最閉藏修鱗蟄出¶
入巨石(一作/爪)礙何事(一作/當)暑(一作/炎)天過快意風雨(一作/雲)¶
㑹¶
<pb:KR4h0140_WYG_218-13b>¶
　　　兩當縣吳十侍御江上宅(兩當水出大㪚嶺西/南流入故道川縣以)¶
　　　(水名吳侍御名郁以/言事被謫家居兩當)¶
寒城朝煙澹山谷落葉赤隂風千里來吹汝江上宅鵾¶
雞號枉渚日色傍阡陌借問持斧翁幾年長沙客哀哀¶
失木狖矯矯避弓翮亦知故鄉樂未敢思夙昔昔在鳳¶
翔都共通金閨(一作/門)籍天子猶䝉塵東郊暗長㦸兵家¶
忌間諜此軰常接跡臺中領舉劾君必慎剖析不忍殺¶
無辜所以分白黒上官權許與失意見遷斥仲尼甘旅¶
<pb:KR4h0140_WYG_218-14a>¶
人向子識損益朝廷非不知閉口休歎息(一本仲尼一/聨在朝廷一)¶
(聯/下)余時忝諍臣丹陛實咫尺相㸔受狼狽至死難塞責¶
行邁心多違出門無與適扵公負明義惆悵頭更白¶
　　　發秦州(原注乾元二年自秦/州赴同谷縣紀行)¶
我衰更嬾拙生事不自謀無食問樂土無衣思南州漢¶
源十月交天氣凉如(一作/如凉)秋草木未黄落況聞山水(一/作)¶
(東/)幽栗亭(同谷有/栗亭鎮)名更佳下有良田疇充腸多薯蕷崖¶
蜜亦易求宻竹復冬笋清池可方舟雖傷(一作/云)旅萬逺¶
<pb:KR4h0140_WYG_218-14b>¶
庶遂平生逰此邦俯要衝實恐人事稠應接非本性登¶
臨未銷憂谿谷無異石(一作/名)塞田始微收豈復慰老夫¶
(一作/大)惘(一作/炯)然難久留日色隱孤戍烏啼滿城頭中宵¶
驅車去飲馬寒塘流磊落星月高蒼茫雲霧浮大哉乾¶
坤内吾道長悠悠¶
　　　赤谷¶
天寒霜雪繁逰子有所之豈但嵗月暮重來未有(一作/亦未)¶
期晨發赤谷亭險艱(一作/難)方自兹亂石無改轍我車已¶
<pb:KR4h0140_WYG_218-15a>¶
載脂山深苦多風落日童穉飢悄然邨墟逈煙火何由¶
追貧病轉零落(一作/飄零)故鄉不可思常恐死道路永為髙¶
人嗤¶
　　　鐵堂峽(鐵堂山在天水縣東/五里峽有鐵堂荘)¶
山風吹逰子縹緲乗險絶峡形藏堂隍壁色立積(一作/精)¶
鐵徑摩穹蒼蟠石與厚地裂修纖無垠(一作/限)竹嵌空(一/作)¶
(孔/)太始雪威遲哀壑底徒旅惨不悦(一作徒懐/松柏悦)水寒長¶
冰横我馬骨正折生涯抵弧矢盜賊殊未滅飄蓬踰三¶
<pb:KR4h0140_WYG_218-15b>¶
年囘首肝肺熱¶
　　　鹽井(鹽井在成州長道/縣有鹽官故城)¶
鹵(鹽池/也)中草木白青(一作/直)者官(一作/青)鹽煙官作既有程¶
煑鹽煙在川汲井嵗榾榾(一作/搰搰)出車日連連自公斗三¶
百轉致斛六千君子慎止足小人苦喧闐我何良歎嗟¶
物理固自(一作/亦固)然¶
　　　寒硤¶
行邁日悄悄山谷勢多端雲門轉絶岸積阻霾天寒寒¶
<pb:KR4h0140_WYG_218-16a>¶
硤不可度我實(一作/貧)衣裳單況當仲冬交泝沿増波瀾¶
野人尋煙語行子傍水餐此生免荷殳未敢辭路難¶
　　　法鏡寺¶
身危適他州勉強終勞苦神傷山行深愁破崖寺古嬋¶
娟碧鮮(一作/蘚)浄蕭摵寒籜聚囘囘(一作/洄洄)山(一作/石)根水冉¶
冉松上雨洩雲䝉清晨初日翳復吐朱甍半光炯户牖¶
粲可數拄(一作/枉)策忘前期出蘿已亭午冥冥子規呌微¶
徑不復(一作/敢)取¶
<pb:KR4h0140_WYG_218-16b>¶
　　　青陽峽¶
塞外苦厭山南行道(一作/登路)彌惡岡巒相經亙雲水氣參¶
錯林迥硤角來天窄(一作/穿)壁面削磎西五里石奮怒向¶
我落仰㸔日車側俯恐坤軸弱魑魅嘯有(一作/有狂)風霜霰¶
浩漠漠昨憶(一作/憶昨)踰隴坂髙秋視吳岳(肅宗在鳳翔改/汧陽縣吳山為)¶
(西/岳)東笑蓮華卑北知崆峒薄超然侔壮觀巳謂殷(一作/隠)¶
寥廓突兀猶趁人及兹歎(一作/谷)冥莫(一作/漠)¶
　　　龍門鎮(龍門鎮在成縣/東後改府城鎮)¶
<pb:KR4h0140_WYG_218-17a>¶
細泉兼輕冰沮洳棧道濕不辭辛苦行廹(一作/迨)此短景¶
急石門雪雲(一作/雲雷)隘(一作/溢)古鎮峰巒集旌竿暮慘澹風¶
水白刃濕胡馬屯成臯防虞此何及(言安史兵屯成臯/而置戍扵此道里)¶
(遥逺不/相及)嗟爾逺戍人山寒夜中泣¶
　　　石龕¶
熊羆哮我東虎豹號我西我後鬼長嘯我前狨又啼天¶
寒昏無日山逺道路迷驅車石龕下仲冬見虹蜺伐竹¶
(一作/木)者誰子悲歌上(一作/抱)雲梯為官采美箭五嵗供梁¶
<pb:KR4h0140_WYG_218-17b>¶
齊苦云直簳(一作/笴)盡無以充(一作/應)提携柰何漁陽騎颯¶
颯驚烝黎¶
　　　積草嶺(原注同/谷縣界)¶
連峰積長隂白日遞隱見颼颼林響交慘慘石状變山¶
分(一作/外)積草嶺路異明(一作/鳴)水縣旅泊吾道窮(一作/東)衰¶
年嵗時倦卜居尚百里休駕投諸彦邑有佳主人情如¶
已㑹面來書語絶妙逺客驚深眷食蕨不願(一作/厭)餘茅¶
茨眼中見¶
<pb:KR4h0140_WYG_218-18a>¶
　　　泥功(一作/公)山(貞元五年扵同谷西境/泥公山權置行成州)¶
朝行青泥上暮在青泥中(青泥嶺/在興州)泥濘(一作/穽)非一時版¶
築勞人功不畏道途(一作/路)永乃(一作/反)将(一作/及此)汨沒同白¶
馬為鐵驪小兒成老翁哀猿(一作/猱)透却墜死鹿力所窮¶
寄語北來人後來莫悤悤¶
　　　鳳皇臺(原注山峻不至高頂方輿勝覽鳯皇壹/在同谷縣東南十里二石如闕漢有鳯)¶
　　　(皇來棲/故名)¶
亭亭鳳皇臺北對西康州(武徳/初置)西伯今寂莫鳳聲亦悠¶
<pb:KR4h0140_WYG_218-18b>¶
悠山峻路絶蹤石林氣髙浮安得萬丈梯為君上(一作/居)¶
上頭恐有無母雛飢寒日啾(一作/啁)啾我能剖心出(一作/血)¶
飲啄慰孤愁心以當竹實炯然無(一作/忘)外求血以當醴¶
泉豈徒比清流所貴(一作/重)王者瑞敢辭微命休坐㸔綵¶
翮長(一作/舉)舉(一作/縱)意八極周自天銜瑞圗(一作/圗䜟)飛下十¶
二樓圖以奉(一作/獻)至尊鳯以垂鴻猷再光中興業一洗¶
蒼生憂深衷正(一作/止)為此羣盜何淹留¶
　　　乾元中寓居同谷縣作歌七首¶
<pb:KR4h0140_WYG_218-19a>¶
有客有客字子美白頭亂(一作/短)髮垂過(一作/兩)耳嵗拾橡¶
栗隨狙公天寒日暮山谷裏中原無書(一作/主)歸不得手¶
脚凍皴皮肉死嗚呼一歌兮歌已(一作/獨)哀悲風為我從¶
天(一作/東)來¶
長鑱長鑱白木柄我生託子以為命黄精(一作/獨)無苖山¶
雪盛短衣數挽不掩脛此時與子空(一作/同)歸來男呻女¶
吟四壁静嗚呼二歌兮歌始放鄰(一作/閭)里為我色惆悵¶
有弟有弟在逺(一作/各一)方三人各瘦何人強生别展轉不¶
<pb:KR4h0140_WYG_218-19b>¶
相見胡塵暗天道路長東飛鴐鵝後鶖鶬安得送我置¶
汝旁嗚呼三歌兮歌三發汝歸何處收(一作/取)兄骨¶
有妹有妹在鍾離良人早殁諸孤癡長淮浪髙蛟龍怒¶
十年不見來何時(一作/遲)扁舟欲往箭滿眼杳杳南國多¶
旌旗嗚呼四歌兮歌四奏林猨(一作/竹林)為我啼清晝¶
四山多風溪水急寒雨(一作/風)颯颯枯樹(一作/樹技)濕黄蒿古¶
城雲不開白(一作/𤣥)狐跳梁黄狐立我生何為在窮谷中¶
夜起坐萬感集嗚呼五歌兮歌正長魂招不來歸故鄉¶
<pb:KR4h0140_WYG_218-20a>¶
南有龍兮在山湫古木巃嵸枝相樛木葉黄落龍正蟄¶
蝮蛇東來水上逰我行怪此安(一作/寒)敢出拔劒欲斬且¶
復休嗚呼六歌兮歌思(一作/怨遲)遲溪壑為我囘春姿¶
男兒生不成名身已老三(一作/十)年飢走荒山道長安卿¶
相多少年富貴應湏致身早山中儒生舊相識但話宿¶
昔傷懐抱嗚呼七歌兮悄終曲仰視皇天白日速¶
　　　發同谷縣(原注乾元二年十二月一/日自隴右赴劎南紀行)¶
賢有不黔突聖有不煖席況我飢愚人(一作/夫)焉能尚安¶
<pb:KR4h0140_WYG_218-20b>¶
宅始來兹山中休駕喜(一作/嘉)地僻柰何廹物累一嵗四¶
行役(夏發華州冬離秦州十一/月至成州十二月發同谷)忡忡去絶境杳杳更逺¶
適停驂龍潭雲囘首白(一作/虎)崖石臨岐别數子握手淚¶
再滴交情無舊深(一作雖無舊深知/一作雖舊情深知)窮老多慘慼平生¶
嬾拙意偶值棲遁跡去住與願違仰慙林間翮¶
　　　木皮嶺(嶺在同谷河池二縣間黄巢亂王/鐸置闗扵此以扼秦隴路極險阻)¶
首(去/聲)路栗亭西尚想鳳皇邨季冬擕童(一作/㓜)穉辛苦赴¶
蜀門南登木皮嶺艱險不易論汗流被我體祁寒為之¶
<pb:KR4h0140_WYG_218-21a>¶
暄逺岫(一作/峘)爭輔佐千巖自崩奔始知五岳外别(一作/更)¶
有(一作/見)他山尊仰干(一作/㸔)塞大明俯入裂厚坤再聞虎¶
豹鬬屢跼風水昏髙有廢閣道摧折如短(一作/斷)轅下有¶
冬青林石上走長根西崖物秀發煥若靈芝繁潤聚金¶
碧氣清無沙土痕憶觀崐崙圗(一作/墟)目擊懸圃存對此¶
欲何適黙傷垂老魂¶
　　　白沙渡(屬劎/州)¶
畏途隨長江(即嘉/陵江)渡口下絶岸差池上舟楫杳窕入雲¶
<pb:KR4h0140_WYG_218-21b>¶
漢天寒荒野外日暮中流半我馬向北嘶山猨飲相喚¶
水清石礧礧沙白灘漫漫迥(一作/脩)然洗愁辛多病一踈¶
散髙壁抵嶔崟(一作/岑)洪濤越凌亂臨風獨囘首攬轡復¶
三歎¶
　　　水㑹(一作/囘)渡¶
山行有常程中夜尚未安微月没已久崖傾路何難大¶
江動(一作/當)我前洶若溟渤寛篙師暗理楫歌笑輕波瀾¶
霜濃木石滑風急(一作烈/一作冽)手足寒入舟已千憂陟巘仍¶
<pb:KR4h0140_WYG_218-22a>¶
萬盤迥(一作/迴)眺(一作/出)積水(一作/石)外始知衆星乾逺逰令¶
人瘦衰疾慙加餐¶
　　　飛仙閣(飛仙嶺在略陽東南徐佐卿化鶴扵/此故名上有閣道百間總名連雲棧)¶
土(一作/出)門山行窄微徑縁(一作徑/微上)秋毫棧雲闌干峻梯¶
石結搆牢萬壑歌踈林(一作/竹)積隂帶奔濤寒日外澹泊¶
長風中怒號歇鞍在地底始覺所歴髙往來雜坐臥人¶
馬同疲勞浮生有定分飢飽豈可逃歎息謂妻子我何¶
隨汝(一作/爾)曹¶
<pb:KR4h0140_WYG_218-22b>¶
　　　五盤(七盤嶺在廣元縣北一名/五盤棧道盤曲有五重)¶
五盤雖云險山色佳有餘仰凌棧道(一作/閣)細俯映江木¶
疎地僻無網罟水清反多魚好鳥不妄飛野人半巢居¶
喜見淳樸俗坦然心神舒東郊尚格鬬巨(一作/臣)猾何時¶
除故鄉有弟妹流落隨丘墟成都萬事好(一作/在)豈若歸¶
吾廬¶
　　　龍門閣(龍門山在利州緜谷縣東北八十里一/名蔥嶺有石穴髙數十丈故號龍門他)¶
　　　(閣雖險尚附山腰微徑可縁此獨石/壁斗立虚鑿石孔架木為道尤險絶)¶
<pb:KR4h0140_WYG_218-23a>¶
清江下龍門絶壁無尺土長風駕高(一作/白)浪浩浩自太¶
古危途中縈盤(一作縈/盤道)仰望垂綫縷滑石敧誰鑿浮梁¶
裊相拄目眩隕雜花頭風吹過(一作/過飛)雨百年不敢料一¶
墜那得取飽聞(一作/知)經瞿塘足見度大庾終身歴艱險¶
恐懼從此數¶
　　　石櫃閣(石闌橋在緜谷縣北一里自城北至大/安軍界營闌橋閣共一萬五千三百一)¶
　　　(十六間最著/者石櫃龍門)¶
季冬(一作/冬季)日已長山晚半天赤蜀道多早(一作/草)花江間¶
<pb:KR4h0140_WYG_218-23b>¶
饒竒石石櫃曾波上臨虚蕩髙壁清暉囘羣鷗暝色帶¶
逺客羇棲負幽意感歎向絶跡信甘孱懦嬰不獨凍餒¶
廹優㳺謝康樂放浪陶彭澤吾衰未自安(一作/由)謝爾性¶
所(一作/有)適¶
　　　桔柏渡(在昭/化縣)¶
青冥寒江渡駕竹為長橋竿濕煙(一作竹/竿濕)漠漠江永(一/作)¶
(水/)風蕭蕭連笮動嫋娜征衣颯飄颻急流鴇鷁散絶岸¶
黿鼉驕西轅自兹異東逝不可要髙通荆門路闊㑹滄¶
<pb:KR4h0140_WYG_218-24a>¶
海潮孤光隠顧眄逰子悵寂寥無以洗心胸前登但山¶
椒¶
　　　劎門(大劎小劒二山在劎州北二十五里全/蜀外户兩崖陡闢如門有閣道三十里)¶
惟天有設險劎門(一作/閣)天下壮連山抱西南石角皆北¶
向兩崖崇墉倚刻畫城郭状一夫怒臨闗(一作/門)百萬未¶
可傍(一作/仰)珠玉(一作/玉帛)走中原岷峨氣悽愴三皇五帝前¶
雞犬各(一作/莫)相(一作/自)放後王尚柔逺職貢道已喪至今¶
英雄人髙視見霸王并吞與割據極力不相讓吾将罪¶
<pb:KR4h0140_WYG_218-24b>¶
真宰意欲鏟疊嶂恐此復偶然臨風默(一作/黯)惆悵¶
　　　鹿頭山(山上有闗在/徳陽縣治北)¶
鹿頭何亭亭是日慰饑渴連山西南斷俯見千里豁逰¶
子出京華(一作/咸京)劎門不可越及兹險阻盡始喜原野闊¶
殊方昔三分霸氣曾間發天下今一家雲端失䨇闕悠¶
然想揚馬繼起名硉兀有文(一作/才)令人傷何處埋爾骨¶
紆餘脂膏地慘澹豪俠窟仗鉞非老臣宣風豈專達冀¶
公(裵冕封冀國/公拜成都尹)柱石姿論道邦國活斯人亦何幸公鎮¶
<pb:KR4h0140_WYG_218-25a>¶
　踰嵗月¶
　　　　成都府¶
　翳翳桑榆日照我征衣裳我行山川異忽在天一方但¶
　逄新人民未卜見故鄉大江東流去(一作從/東來)游子去日¶
　(一作/日月)長曽城填華屋季冬樹木蒼喧然名都㑹吹簫間¶
　(一作/奏)笙簧信美無與適側身望川梁鳥鵲夜各歸中原¶
　杳茫茫初月出不髙衆星尚争光自古有羇旅我何苦¶
　哀傷¶
<pb:KR4h0140_WYG_218-25b>¶
　¶
　¶
　¶
　¶
　¶
　¶
　¶
御定全唐詩卷二百十八¶
