# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:06.296407
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百二十八
<pb:KR4h0140_WYG_828-1a>¶
　欽定四庫全書¶
御定全唐詩巻八百二十八¶
　　貫休¶
　　　大蜀皇帝夀春節進堯銘舜頌二首¶
　　　　堯銘¶
　金冊昭昭列聖孤標仲尼有言巍巍帝堯承天眷命罔¶
　厥矜驕四徳炎炎堦蓂不凋永孚於休垂衣飄颻吾皇¶
　則之小心翼翼秉陽亭毒不遑暇食土堦苔綠茅茨雪¶
<pb:KR4h0140_WYG_828-1b>¶
　滴君既天賦相亦天錫徳輈金鏡以聖繼聖漢髙將將¶
　太宗兵柄吾皇則之日新徳盛朽索六馬罔墜厥命熙¶
　熙蓼蕭塊潤風調舞擎干羽囿入蒭蕘旣玉其葉亦金¶
　其枝葉葉枝枝百工允釐享國如堯不疑不疑¶
　　　　舜頌¶
　髙髙歴山有黍有粟皇皇大舜合堯𤣥徳五典克從四¶
　門伊穆大道將行天下為公臨下有赫選賢用能吾皇¶
　則之無斁無逸綏厥品彚光光得一千輻臨頂十在隨¶
<pb:KR4h0140_WYG_828-2a>¶
蹕大哉大同為光為龍吾皇則之聖謀隆隆納隍孜孜¶
攷攷切切六宗是禋五瑞斯列排麟環鳳披香立雪四¶
裔納賮九圍(一作/囿)有截昔救世師降生竺乾夀春亦然¶
萬年萬年¶
　　　大蜀髙祖潛龍日獻陳情偈頌¶
有叟有叟居岳之室忽振金湯下彼巉崪聞蜀風景地¶
寧得一富人侯王旦奭摩詰龍角日角紫氣盤屈揭日¶
月行符湯禹出天歩孔艱横流犯蹕穆穆蜀俗整整師¶
<pb:KR4h0140_WYG_828-2b>¶
律髯髪垂雪忠貞貫日四人蘇活萬里豐謐無雨不膏¶
有露皆滴有叟有叟無實行實一瓶一衲旣樸且質幸¶
蒙顧盼詞煖恩鬱軒鏡光中願如善吉¶
　　　寄大願和尚(注内缺/三字)¶
道朗居太山逹磨住熊耳手擎清凉月靈光溢天地盡¶
騎金師子去世久巳矣吾師隱廬岳外念全刳削擲孔¶
聖之日月相空王之槖籥曽升麟德殿譚無著賜衣三¶
銖讓不著(太平裵相公與師詩云竟辭聖/主宫中詔來赴遺民社内期)唯思紅泉白¶
<pb:KR4h0140_WYG_828-3a>¶
石閣因隨裵楷離京索(時裵公出守鍾/陵與師同行)邇來便止於匡¶
霍瀑布千尋噴冷煙栴檀一枝翹瘦鶴峴首故人清信¶
在千書萬書取不諾(裵公鎮襄陽頻使/迎取師堅不徃)微人昔為門下¶
人扣𤣥佩惠無邊垠自憐亦是師子子未逾三載能嚬¶
呻(江西三載/誦法華經)一從散席歸寧後溪寺更有誰相親青山¶
古木入白浪赤松道士為東鄰焚香西望情何極不及¶
曇詵淚空滴(詵逺公弟子/常在左右)桐江太守社中人還送郄超¶
米千石(昔郗鑒送米/入山與道安)寶書遽掩修章句萬里空圅亦何¶
<pb:KR4h0140_WYG_828-3b>¶
益終須一替辟虵人未解融神出空寂(匡山神為逺公/侍者  辟虵人)¶
(大師曽沖書無不知何緣得/相見惟  融  相而㑹耳)¶
　　　上顧大夫¶
碧海漾仙洲驪珠外無寶一岳倚青冥羣山盡如草君¶
侯聖朝瑞動只闗𤣥造誰云倚天劍含霜在懷抱誰云¶
青雲險門前是平道洪民亦何幸里巷清如掃至化無¶
經綸至神無祝禱即應炳文柄孤平去浩浩即應調鼎¶
味比屋堪封保野人慕正化來自海邊島經傳髻裏珠¶
<pb:KR4h0140_WYG_828-4a>¶
詩學池中藻閉門十餘載庭杉共枯槁今朝投至鑒得¶
不傾肝腦斯文如未精歸山更探討¶
　　　寒月送𤣥(一本有/道字)士入天台¶
之子逍遙塵世薄格淡於雲語如鶴相見唯談海上山¶
碧側青斜冷相沓芒鞋竹杖寒凍時玉霄忽去非有期¶
僮擔赤籠宻雪裏世人(一作/上)無人留得之想入紅霞路¶
深䆳孤峰縱嘯仙飇起星精聚觀泣海鬼月湧薄煙花¶
㸃水送君丁寧有深旨好尋佛窟遊銀地(佛窟銀地皆/天台雲境也)¶
<pb:KR4h0140_WYG_828-4b>¶
雪睂衲僧皆正氣伊昔貞白先生同此意若得神聖之¶
藥即莫忘逺相寄¶
　　　上杜使君¶
為魚須處海為木須在岳一登君子堂頓覺心寥廓右¶
聽青女鏡左聽宣尼鐸政術似蒲盧詩情出沖漠從來¶
苦清苦近更加澹薄訟庭何所有一隻兩隻鶴煙霞色¶
擁墻禾黍香侵郭嚴霜與美雨皆從二天落蒼生苦瘡¶
痍如何盡消削聖君新雨露更作誰恩渥即捉五色筆¶
<pb:KR4h0140_WYG_828-5a>¶
宻勿金鑾角即同房杜手把乾坤橐籥休説卜圭峰開¶
門對林壑¶
　　　送僧入馬頭山¶
馬頭寶峰秀塞寒空有叟有叟真隱其中無味醍醐亦¶
非般若白趾碧目數百瀟灑苦竹大於杉白熊卧如馬¶
金鍾撼壑布水噴瓦芙蓉堂開峰月入岳精踏雪立屋¶
下伊余解攀緣已是非常者更有叟獨徃來與我語情¶
無剛彊氣透今古竹笠援補芒鞋藤乳北風倒人乾雪¶
<pb:KR4h0140_WYG_828-5b>¶
不聚滿頭霜雪湯雪去湯雪去無人及空望真氣江上¶
立¶
　　　上盧使君(第二十四/句缺一字)¶
䕫龍在廟堂雖然有僉議蒼生得父母自是天之意鄱¶
陽氣候正文物皆鮮媚金鏡有餘光春風少閑地膺門¶
倚寒碧到者寧容易賓從皆鳳毛爪牙悉猨臂樓臺千¶
萬户錦繡龍歌沸大惠蟲鳥全至嚴龍虎畏可憐召伯¶
樹婆娑不勝翠詩摉日月華道嚥神仙味嘉樹白雀來¶
<pb:KR4h0140_WYG_828-6a>¶
祥煙甘露墜中川一帶香　開幽䆳地逸少情有餘東¶
山境不啻恭聞聖天子廊廟猶虛位應知黎庶心只恐¶
徵書至¶
　　　送顥雅禪師¶
霜鋒檘石鳥雀聚帆凍陰飇吹不舉芬陀利香釋驎虎¶
幡幢冒雪爭迎取春光主芙蓉堂窄堆花乳手提金桴¶
打金鼓天花娉婷下如雨狻猊座上師子語苦却樂樂¶
却苦盧至黄金忽如土¶
<pb:KR4h0140_WYG_828-6b>¶
　　　和楊使君遊赤松山¶
為郡三星無一事龔黄意外扳喬松日邊揚歴不爭路¶
雲外苔蘚須留蹤溪月未落漏滴滴隼旟已入山重重¶
捫蘿葢輸山屐伴駐斾不見朝霞濃乳猨劇黠掛險樹¶
露木翠脆生諸峰初平謝公道非逺黯然物外心相逢¶
石羊依稀齕瑤草桃花仿彿開仙宫終當歸補吾君衮¶
好山好水那相容¶
　　　送崔使君(缺二/字)¶
<pb:KR4h0140_WYG_828-7a>¶
栁門栁門芳草芊綿日日日日黯然黯然子牟戀闕歸¶
闕王粲下樓相别食實得地頗淹歲月今朝天子在上¶
合雪必雪况絳之牧文行炳潔釋謂縁因久昵清塵王¶
嘉迎安逺狎遺民嫓彼二子厥或相似論文不文話道¶
無滓士有貴逼勢不可遏麟歩規矩鳳翥昂枿峴首仁¶
蹤項頻跋商雲乳麝香可提望塵　　連紫闥吾皇必¶
用整乾坤莫忘江頭白頭逹(白頭逹事/見髙僧傳)¶
　　　杜侯行(并序/)¶
<pb:KR4h0140_WYG_828-7b>¶
　　愚自江東兵荒之後受杜氏兄弟深知徃曽見陳¶
　　陶與撫州蔡京使君雜言曰蔡氏行今亦擬之曰¶
　　杜侯行云耳¶
天目連天摶秀氣崢嶸作起新城地徳門鍾秀光盛時¶
三虎八龍皆世瑞頃者天厖亂下鯨翻海烽火崩騰照¶
行在江表唯傳君子營劍衝牛斗疏真宰金昆玉季輕¶
三鼓煮海懸魚臣節苦鴈影參差入瑞煙荆花燦爛開¶
仙圃我聞大中咸通眞令主相惟大杜兼小杜但能致¶
<pb:KR4h0140_WYG_828-8a>¶
君活國濟生人亦何必須踏金梯折桂樹宣宗懿宗調¶
舜琴大杜小杜為殷霖出將入相兮功徳深生人受賜¶
兮直至今杜侯兄弟繼之後璞玉渾金美騰口常言一¶
呼百萬何足云終取封侯之印大如斗恭聞吾皇似堯¶
禹摉索賢良皆面覩杜侯杜侯君儻修令徳克有終即¶
必還為大杜兼小杜人之戴兮天筆註國之福兮天固¶
祚四海無波八表臣如今而後君看取¶
　　　偶作五首¶
<pb:KR4h0140_WYG_828-8b>¶
誰信心火多多能焚大國誰信鬢上絲莖莖出蠶腹嘗¶
聞養蠶婦未曉上桑樹下樹畏蠶飢兒啼亦不顧一春¶
膏血盡豈止應王賦如何酷吏酷盡為摉將去蠶蛾為¶
蝶飛偽葉空滿枝寃梭與恨機一見一霑衣¶
機生機巧生巧心鑊烘烘日煎炒闖蜀睂嚬遊海島扶¶
桑椹熟金烏飽金烏飽飛復飛四天下人眼&KR0455;&KR0455;¶
孰云我輕薄石頭如何喚作玉孰云我是非隨邪逐惡¶
又爭得古人終不事悠悠一言道合死即休豈不見大¶
<pb:KR4h0140_WYG_828-9a>¶
鵬㸃翼葢十洲是何之物鳴啾啾¶
君子食即食何必在珍華小人食不食縱食如泥沙清¶
歌且莫唱妙舞亦休誇爾非鳳炙麒麟肉焉能一掛於¶
齒牙去來去來歸去來紅泉正灑芙蓉霞¶
君不見金陵風臺月榭煙霞光如今五里十里野火燒¶
茫茫君不見西施綠珠顔色可傾國樂極悲來留不得¶
君不見漢王力盡得乾坤如何秋雨灑廟門銅臺老樹¶
作精魅金谷野狐多子孫幾許繁華幾更改唯有堯舜¶
<pb:KR4h0140_WYG_828-9b>¶
周召丘軻似長在坐看樓閣成丘墟莫話桑田變成海¶
吾有清凉雪山雪天上人間常皎潔茫茫慾火欲燒人¶
惆悵無因為君説¶
　　　山中作¶
山為水精宫藉花無塵埃吟狂岳似動筆落天瓊瓌伊¶
余自樂道不論才不才有時鬼笑兩三聲疑是大謝小¶
謝李白來¶
　　　聞前王使君在澤潞居¶
<pb:KR4h0140_WYG_828-10a>¶
為善無近名竊名者得聲不如心誠哉是言也使君聖¶
朝瑞乾符初刺婺徳變人性靈筆變人風土煙霞與蟲¶
鳥和氣將美雨千里與萬里各各來相附信哉有良吏¶
𤣥讖應百數(東陽古老相傳有記云刺史滿一百即有/好刺史來後有大寇至使君來正當一百)¶
(人兩年後果有黄/賊來公避地逺去)古人古人自古人今日又見民歌六¶
七袴不幸大寇崩騰來孤城勢孤固難錮攀轅旣不及¶
旌斾衝風露大駕已西幸飄零何處去婺人空悲哀對¶
生祠泣沾莓苔忽聞暫寄河之北兵强四面無塵埃唯¶
<pb:KR4h0140_WYG_828-10b>¶
祝鑾輿早歸來用此咎繇仲虺才使四野霧廓八紘鏡¶
開皇天無親長與善鄰宜哉宜哉¶
　　　將入匡山别芳晝二公二首(一作將入/廬山别僧)¶
噴嵐堆黛塞寒碧窗前古雪如白石臨岐約我來不來¶
若來須撥紅霞覓¶
紅豆樹(一作/花)間滴紅雨戀師不得依師住世情世界愁¶
殺人錦繡谷中歸舍去¶
　　　送楊秀才¶
<pb:KR4h0140_WYG_828-11a>¶
北山峨峨香拂拂翠漲青奔勢巉崪赤松君宅在其中¶
紫金為墻珠作室玻璃門外仙獓睡幢節森森綘煙宻¶
水精簾捲桃花開文錦娉婷衆非一撫長離坎荅鼓花¶
姑吹簫弄玉起舞三萬八千為半日海涸鼇枯等閑覩¶
愛共安期碁苦識彭祖祖有時朝玉京紅雲擁金虎石¶
橋亦是神仙住(一作/柱)白鳳飛來又飛來五雲縹緲羽翼¶
髙世人仰望心空勞¶
　　　别杜將軍¶
<pb:KR4h0140_WYG_828-11b>¶
伊余本是胡為者採蕈鋤茶在窮野偶披蓑笠事空王¶
餘力為文擬何謝少年心在青雲端知音滿地皆龍鸞¶
遽逢天歩艱難日深藏溪谷空長歎偶出重圍遇英哲¶
留我江樓經歲月身隈玉帳香滿衣夢歴金盆(金華山/最髙處)¶
雨和雪東風來兮歌式微深雲道人召來歸燕辭大厦¶
兮將何為濛濛花雨兮鶯飛飛一汀楊栁同依依¶
　　　送夢上人歸¶
伊余龍鍾歸海涯千山萬水情自怡夢公别我還上國¶
<pb:KR4h0140_WYG_828-12a>¶
江邊慘執行遲遲向我道雲中覓伴未得伴又示我數¶
首新詩盡是詩只恐不如此若如此如此即須天子知¶
蕭蕭金吹荆門口槐菊鬬黄落葉走前程勝事未可涯¶
但恐圭峰難入手蓮峰掌記韓拾遺鴈行雍穆世所稀¶
二十年前即别離憑師一話吟朝飢¶
　　　問岳禪師疾¶
世病如山岳世醫皆拱手道病如金鎖師遭鎖鎖否(大/塵)¶
(為世病無為無事/為道病如金鎖)伊昔芙蓉頰談經似主渉蘇合晝氤¶
<pb:KR4h0140_WYG_828-12b>¶
氲天花似飛蝶覺樹垂寔魔輩刺疾病也不問終不皴¶
膝(師常坐/不卧也)春光冉冉不上爾質東風浩浩謾入爾室云¶
何斯人而有斯疾¶
　　　上荆南府主三讓徳政碑¶
明明赫赫中興主動納諸隍冠前古四海英雄盡戢兵¶
皆如圪圪(一作/矻矻)天金柱萬姓多論政與徳請樹豐碑似¶
山岳一從寇滅二十年琬琰雕鐫賜重疊荆州化風何¶
卓異寡欲無為合天地雖立貞碑與衆殊字字皆是吾¶
<pb:KR4h0140_WYG_828-13a>¶
皇意君侯捧碑西拜泣臣且何人恩洊及鳳皇(一作/詔)銜¶
下雕龍文徳昧政虚爭敢立函封三奏心匍匐堅讓此¶
碑聲葢國我恐江淹五色筆作不立此碑之碑文不得¶
　　　施萬病丸¶
我聞昔有海上翁鬚睂皎白塵土中葫蘆盛藥行如風¶
病者與藥皆惺憁藥王藥上親兄弟救人急於已諸體¶
玉毫調御偏讃揚金輪釋梵咸歸禮賢守運心亦相似¶
不吝親親拘子子曽聞古徳有深言由來大士皆如此¶
<pb:KR4h0140_WYG_828-13b>¶
　　　甘雨應祈¶
春雨偶愆期草木亦未覺君侯不遑處退食或閉閣東¶
海浪滔滔西江波漠漠得不願身為大虬金其角玉其¶
甲一吸再喢雲平霧匝華暢九有清傾六合使不蘇者¶
蘇不足者足情通上𤣥如膏綿綿有叟有叟鼓腹歌於¶
道邊歌曰麥苗芃芃兮鶬鷓飛日出而作兮日入歸如¶
彼草木兮雨露肥古人三樂兮我樂多之天之成兮地¶
之平兮柘系黄兮瓠葉青兮乳女啼兮蒸黍馨兮炙背¶
<pb:KR4h0140_WYG_828-14a>¶
捫虱兮復何經營兮¶
　　　寄韓圑練¶
眞宰動洪鑪萬物皆消息唯有三珠樹不用東風力君¶
子天廟器頭骨何巉崱海内久聞名江西偶相識誰不¶
有詩機麟龍不解織誰不有心地蘭茝不曽植多君二¶
俱作獨立千仞壁話道出先天憑師動臻(一作/榛)極青霄¶
鴈行律紅露荆花滴偶然成逺别别後長相憶行出鄱¶
陽郡又見謝安石留我遇殘冬身心苦恬寂江上春又¶
<pb:KR4h0140_WYG_828-14b>¶
至引頸山空積何日再相逢天香滿瑤席¶
　　　春野作五首¶
閒歩淺青平綠流水征車自逐誰家挾彈少年擬打紅¶
衣啄木¶
山花雨打盡滿衣如爛錦逺尋鷓鴣雛拾得一團蕈¶
大牛苦耕田乳犢望似泣萬事皆天意綠草頭蕺蕺¶
斜陽射破冡髑髏半出地不知誰氏子猶自作意氣¶
牛兒小牛女少抛牛沙上鬬百草鉏隴老人又太老薄¶
<pb:KR4h0140_WYG_828-15a>¶
煙漠漠覆桑棗戴嵩醉後取次掃¶
　　　深山逢老僧二首¶
衲衣線麄心似月自把短鋤鋤榾柮青石溪邊踏葉行¶
數片雲隨兩睂雪¶
山童貌頑名乞乞放火燒畬采崖蜜擔頭何物帶山香¶
一籮白蕈一籮栗¶
　　　道情偈¶
草木亦有性與我將不别我若似草木成道無時節世¶
<pb:KR4h0140_WYG_828-15b>¶
人不會道向道却嗔道傷嗟此輩人寶山不得寶¶
　　　懷二三朝友¶
傷心復傷心流光似飛電有惠驪龍十斛珠不如一見¶
君子面愁人復愁人滿眼皆埃塵有惠黄金一萬斤不¶
如一見於仁人我昔讀詩書如今盡抛也只記得田叔¶
孟温舒帝王滿口呼長者¶
　　　偶作¶
君子稱一善馨香遍九垓小人妒一善處處生嫌猜口¶
<pb:KR4h0140_WYG_828-16a>¶
如暴死人鐵尺抝不開稂莠蝕田髓積陰成冬雷因知¶
咋舌人千古空悠哉¶
　　　義士行¶
先生先生不可遇愛平不平睂斗豎黄昏雨雹空似黳¶
别我不知何處去¶
　　　觀懐素(一本有上/人二字)草書歌¶
張顚顚後顛非顛直至懷素之顚始是顚師不譚經不¶
説禪筋力唯於草書朽(一作/妙)顚狂却恐是神仙有神助¶
<pb:KR4h0140_WYG_828-16b>¶
兮人(一作/神)莫及鐵石畫兮墨須入金尊竹葉數斗餘半¶
斜(一作/飲)半傾山衲濕醉來把筆獰(一作/猛)如虎粉壁素屏¶
不問主亂拏亂抺無規矩羅刹石上坐伍子胥蒯通八¶
字立對漢髙祖勢崩騰兮不可止天機暗轉鋒鋩裏閃¶
電光邊霹靂飛古柏身中&KR1517;(一作/旱)龍死駭人心兮目眓¶
(音/莂)瞁(音/旭)頓人足兮神辟易乍如沙場大戰(一作/戰敗)後斷槍¶
橛箭(一作斷/骸析骨)皆(一作/何)狼籍又似深山朽(一作/怪)石上古病¶
松枝掛鐵錫月兔筆天竈墨斜鑿黄金側剉玉珊瑚枝¶
<pb:KR4h0140_WYG_828-17a>¶
長大束(一作/如)束天馬驕獰不可勒東却西南又北倒又¶
(一作/還)起斷復續忽如鄂公喝(一作/捉)住單雄信秦王肩上¶
&KR0008;(一作/搭)著棗木槊懷素師懷素師若不是星辰降瑞即¶
必是河岳孕靈固宜須冷(一作/令)笑逸少爭得不心醉伯¶
英天台古杉一千尺崖崩劁(一作/岸)折何峥嶸或細微仙衣¶
半拆(一作/縫綻)金線垂或妍媚桃花半紅公子醉我恐山為¶
墨兮磨海水天與筆兮書大地(一作海為水天/為筆兮書大地)乃能畧¶
展狂僧意常恨與師不相識一見此書空歎息伊昔張¶
<pb:KR4h0140_WYG_828-17b>¶
渭(一作/謂)任華葉季良數子贈歌豈虚飾所不足者渾未¶
曽道著其神力石橋被燒燒(一作/却)良玉土不(一作/不土)蝕錐¶
畫沙兮印印泥世人世人爭得測知師雄名在世間明¶
月清風有何極¶
　　　送盧舍人三首¶
一曰勸君不用登峴首山讀羊祐碑男兒事業須自竒¶
此碑山頭如日月日日照人人不知人不知青山白雲¶
徒爾為¶
<pb:KR4h0140_WYG_828-18a>¶
二曰勸君登商山不用覓商山皓雲深雪深騾馬倒我¶
願終南太華變為金吾后見之不為寶我願九州四海¶
紙幅幅與君為諫草使躡禼踐䕫逢軒見皥日環五色¶
是物得老如此即商山皓商山皓君不用討他他必來¶
相討¶
三曰君不見釋梵諸天夀億垓天上人間去復來君又¶
不見紫金為輪一千幅寶洲(𨶔/)四皆臣伏輪王釋梵作¶
何因祗是𢎞隆大乘福自古皇王與賢哲頂敬心師刻¶
<pb:KR4h0140_WYG_828-18b>¶
金玉報通三世釋迦言莫將梁武為題目君不見近代¶
韋裵蔣與蕭(韋處厚相國出入廟堂禮佛如朝見君父/裵休相國師事空王信敬無比出將入相)¶
(偏重禪門蔣伸相國牆壍空門為大檀越中書藩鎮常/事天王蕭倣相國清徳冠世白業常修為佛骨碑見行)¶
(於當/世)文房書府師百僚代天理物映千古布髪掩泥非¶
一朝大哉釋梵輪王璞已矣何人繼先覺行行珍重寄¶
斯言斯不是尋常曲(缺一/字)¶
　　　宿深村¶
行行一宿深村裏雞犬豐年鬧如市黄昏見客合家喜¶
<pb:KR4h0140_WYG_828-19a>¶
月下取魚戽塘水¶
　　　黄鶯¶
一種為春禽花中開羽翼如何此鳥身便是黄金色黄¶
金色若逢竹實終不食¶
　　　送越將歸㑹稽¶
面如玉盤身八尺燕語清獰戰袍窄古嶽龍腥一匣霜¶
江上相逢雙眼碧冉冉春光方婉娩黯然别我歸稽巘¶
他年必帥邯鄲兒與我殺輕班定逺¶
<pb:KR4h0140_WYG_828-19b>¶
　　　别仙客¶
巨鼇頭縮翻仙翠蟠桃爛落珊瑚地浪濺霓旌濕鵬翅¶
畧别千年太容易¶
　　　寒江上望¶
荒岸燒未死白雲癡不動極目無人行浪打取魚籠¶
　　　讀唐史¶
我愛李景伯内宴執良規君臣道昭彰天顔終熙怡大¶
簸怕清風糠粃繚亂飛洪鑪烹五金黄金終自竒大哉¶
<pb:KR4h0140_WYG_828-20a>¶
　為忠臣捨此何所之¶
　　　　樵叟¶
　樵父貌飢帶塵土(一作/風雨)自言一生苦寒苦(一作/暑)擔頭擔¶
　箇赤瓷甖斜陽獨立(一作/入)濛籠塢¶
　¶
　¶
　¶
　¶
<pb:KR4h0140_WYG_828-20b>¶
　¶
　¶
　¶
　¶
　¶
　¶
　¶
御定全唐詩巻八百二十八¶
