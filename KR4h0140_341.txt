# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.558402
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百四十一
<pb:KR4h0140_WYG_341-1a>¶
　欽定四庫全書¶
御定全唐詩卷三百四十一¶
　　韓愈¶
　　　　符讀書城南(符愈之子城/南愈别墅)¶
　木之就規矩在梓匠輪輿人之能為人由腹有詩書詩¶
　書勤乃有不勤腹空虚欲知學之力賢愚同一初由其¶
　不能學所入遂異閭兩家各生子提孩巧相如少長聚¶
　嬉戲不殊同隊魚年至十二三頭角稍相疎二十漸乖¶
<pb:KR4h0140_WYG_341-1b>¶
　張清溝映汙渠三十骨骼(音/格)成乃一龍一豬飛黄騰踏¶
　去不能顧蟾蜍一為馬前卒鞭背生蟲蛆一為公與相¶
　潭潭府中居問之何因爾學與不學歟金璧雖重寶費¶
　用難貯儲學問藏之身身在則有餘君子與小人不繫¶
　父母且不見公與相起身自犁鉏不見三公後寒飢出¶
　無驢文章豈不貴經訓乃菑畬潢潦無根源朝滿夕已¶
　除人不通古今馬牛而襟裾行身陷不義况望多名譽¶
　時秋積雨霽新涼入郊墟燈火稍可親簡編可巻舒豈¶
<pb:KR4h0140_WYG_341-2a>¶
不旦夕念為爾惜居諸恩義有相奪作詩勸躊躇¶
　　　示爽¶
宣城去京國里數逾三千念汝欲别我觧裝具盤筵日¶
昬不能散起坐相引牽冬夜豈不長達旦燈燭然座中¶
悉親故誰肯捨汝眠念汝將一身西來曽幾年名科(一/作)¶
(科/名)揜衆俊州考居吏前今從府公召府公又時賢時輩¶
千百人孰不謂汝妍汝來江南近里閭故依然(宣城在/江之南)¶
(愈有别/業在焉)昔日同戲兒看汝立路邉人生但如此其實亦¶
<pb:KR4h0140_WYG_341-2b>¶
可憐吾老世味薄因循致留連强顔班行内何實非罪¶
愆才短難自力懼終莫洗湔臨分不汝誑有路即歸田¶
　　　人日城南登髙¶
初正候纔兆涉七氣巳弄靄靄野浮陽暉暉水披凍聖¶
朝身不廢佳節古所用親交既許來子妷(同/姪)亦可從盤¶
蔬冬春雜尊酒清濁共令徴前事為觴詠新詩送扶杖¶
凌圯阯(或作/址)刺船犯枯葑戀池羣鴨回釋嶠孤雲縱人¶
生本坦蕩誰使妄倥傯直指桃李䦨幽尋寧止重¶
<pb:KR4h0140_WYG_341-3a>¶
　　　病鴟¶
屋東惡水溝有鴟墮鳴悲青泥揜(一作/淹)兩翅拍拍不得¶
離羣童呌相召瓦礫爭先之計校生平事殺却理亦宜¶
奪攘不媿耻飽滿盤天嬉晴日占光景髙風恣(一作/送)追¶
隨遂(一作/擬)凌鸞(一作/紫)鳯羣肻顧鴻鵠(一作/鵠雁)卑今者命運¶
(一作/運命)窮遭逢巧丸兒中汝要害處汝能不得施於吾乃¶
何有不忍乗其危丐汝將死命浴以清水池朝餐輟魚¶
肉暝宿防狐貍自知無以致䝉德乆猶疑飽入深竹叢¶
<pb:KR4h0140_WYG_341-3b>¶
飢来傍階基亮無責報心固以聽所為昨日有氣力飛¶
跳弄藩籬今晨忽徑去曾不報我知僥倖非汝福天衢¶
汝休窺京城事彈射䜿子不(一作/豈)易欺勿諱泥坑辱泥¶
坑乃良規¶
　　　華山女¶
街東街西講佛經撞鐘吹螺閙宫庭廣張罪福資(一作/恣)¶
誘脅聽衆狎恰(唐人/語)排浮萍黄衣道士亦講説座下寥¶
落如明星華山女兒家奉道欲驅異教歸仙靈洗粧拭¶
<pb:KR4h0140_WYG_341-4a>¶
面著冠帔白咽紅頰長眉青遂来陞座演眞訣觀門不¶
許人開扃不知誰人暗相報訇然振動如雷霆掃除衆¶
寺人跡絶驊騮塞路連輜軿觀中人滿坐觀外後至無¶
地無由聽抽簪(一作/釵)脱釧解環佩堆金疉玉光青(一作/晶)¶
熒天門貴人傳詔召六宮願識師顔形玉皇頷首許歸¶
去乗龍駕鶴來青㝠豪家少年豈知道來遶百匝脚不¶
停雲牕霧閣事恍惚重重翠幕深金屛僊梯難攀俗緣¶
重浪憑青鳥通丁寧¶
<pb:KR4h0140_WYG_341-4b>¶
　　　讀皇甫湜公安園池詩書其後二首¶
晉人目二子其猶吹一吷(音血小聲莊子道堯舜於戴/晉人之前譬猶一吷也戴姓)¶
(晉人名梁/之賢者)區區自其下顧肻挂牙舌春秋書王法不誅¶
其人身爾雅注蟲魚定非磊落人湜也困公安不自閑¶
(一本有其/閑二字)窮年枉智思掎摭糞壤(一本有/間字)汚穢豈有臧¶
誠不如兩忘但以一槩量¶
我有一池水蒲葦生其間蟲魚沸相嚼日夜不得閒我¶
初徃觀之其後益不觀觀之亂我意不如不觀完用將¶
<pb:KR4h0140_WYG_341-5a>¶
濟諸人捨得業孔顔百年詎㡬時君子不可閑(一本連/前詩合)¶
(作一/首)¶
　　　路傍堠(以下四篇並元和十/四年出為潮州作)¶
堆堆(唐本作/堠堠)路傍堠(音/后)一雙復一雙迎我出秦闗送我¶
入楚澤千以髙山遮萬以逺(一作/大)水隔吾君勤聴治照¶
與日月敵臣愚幸可哀臣罪庶可釋何當迎送歸縁路¶
髙歴歴¶
　　　食曲河驛(驛在商/鄧間)¶
<pb:KR4h0140_WYG_341-5b>¶
晨及曲河驛悽然自傷情羣烏(一作/鳥)巢庭樹乳燕(一作/雀)¶
飛簷楹而我抱重罪孑孑萬里程親戚頓乖角(一作/𣙜)圖¶
史棄縱横下負明(一作/朋)義重上孤朝命榮殺身諒無補¶
何用(一作/由)答生成¶
　　　過南陽¶
南陽郭門外桑下麥青青行子去未巳春鳩鳴不停秦¶
商&KR0684;既逺湖海浩將經孰忍生以慼(一作/蹙)吾其寄餘齡¶
　　　瀧吏¶
<pb:KR4h0140_WYG_341-6a>¶
南行逾六旬始下昌樂瀧(韶州樂昌有昌山有/樂石瀧在縣上十里)險惡不¶
可狀船石相舂撞徃問瀧頭吏潮州尚幾里行當何時¶
到土風復何似瀧吏垂手笑官何問之愚譬官居京邑¶
(一作譬如/官居北)何由知東吳東吳遊宦鄉官知自有由潮州¶
底處所有罪乃竄流儂幸無負犯何由到而知官今行¶
自到那遽妄問為不虞卒見困汗出媿且駭吏曰聊戲¶
官儂嘗使徃罷嶺南大抵同官去道苦遼下此三千里¶
有州始名潮惡溪瘴毒聚雷電常洶洶鱷魚大於船牙¶
<pb:KR4h0140_WYG_341-6b>¶
眼怖殺儂州南數十里有海(一作/水)無天地颶風有時作¶
掀簸眞差(去/聲)事聖人於天下於物無不容比聞此州囚¶
亦有生還儂官無嫌此州固罪人所徙(閣本作官嫌此/州惡固人之所)¶
(徙/)官當明時來事不待説委官不自謹愼宜即引分徃¶
胡為此水邊神色乆戃慌㼚(音/岡)大缾甖小所任自有宜¶
官何不自量滿溢以取斯工農雖小人事業各有守不¶
知官在朝有益國家不得無虱其間(商君以仁義禮樂/為虱官曰六虱成)¶
(俗兵必/大敗)不武亦不文仁義飭其躬巧姦敗羣倫叩頭謝¶
<pb:KR4h0140_WYG_341-7a>¶
吏言始慚今更羞歴官二十餘國恩並未酬凡吏之所¶
訶嗟實頗有之不即金木誅敢不識恩私潮州雖云逺¶
雖惡不可過於身實巳多敢不持自賀¶
　　　贈别元十八協律六首(元十八集虚見白樂天/集桂林伯桂管觀察使)¶
　　　(裴行/立也)¶
知識久去(一作/絶)眼吾行其既逺瞢瞢莫訾省(史記膠西/王傳遂為)¶
(無訾省蘇林謂為無/訾録無所省録也)黙黙但寢飯子兮何為者冠珮立¶
憲憲何氏之從學蘭蕙巳滿畹於何翫其光以至嵗向¶
<pb:KR4h0140_WYG_341-7b>¶
晩治惟尚和同無俟於謇謇或師絶學賢不以藝自輓¶
子兮獨如何能自媚婉娩金石出聲音宫室發闗楗何¶
人識章甫而知駿蹄踠惜乎吾無居不得留息偃臨當¶
背面時裁詩示繾綣¶
英英桂林伯實惟文武特逺勞從事賢(謂元/協律)來弔逐臣¶
色南裔多山海道里屢紆直風波無程期所憂動不測¶
子行誠艱難我去未窮極臨别且何言有淚不可拭¶
吾友栁子厚其人藝且賢吾未識子時巳覽贈子篇寤¶
<pb:KR4h0140_WYG_341-8a>¶
寐想風采於今巳三年不意流竄路旬日(一作/兼旬)同食眠¶
所聞昔已多所得今過前如何又須别使我抱悁悁¶
勢要情所重排斥則埃塵骨肉未免然又况四海人嶷¶
嶷桂林伯矯矯義勇身生平未所識待我逾交親遺我¶
數幅書繼以藥物珍藥物防瘴癘書勸養形神不知四¶
罪地豈有再起晨窮途致感激肝膽還輪囷¶
讀書患不多思義患不明患足巳不學既學患不行子¶
今四美具實大華亦榮王官不可闕未宜後諸生嗟我¶
<pb:KR4h0140_WYG_341-8b>¶
擯南海無由助飛鳴¶
寄書龍城守君驥何時秣峽山逢颶風雷電助撞捽(昨/没)¶
(切/)乗潮簸扶胥(地名在/廣州)近岸指一髮兩巖雖云牢水(一/作)¶
(木/)石牙飛發屯門(地名在/廣州)雖云髙亦映波浪沒余罪不¶
足惜子生未宜忽胡為不忍别感謝情至骨¶
　　　初南食貽元十八協律¶
鱟(音/后)實如惠文骨眼相負行(地里志鱟形如惠文冠嶺/表録異鱟眼在背雌負雄)¶
(而/行)蠔相黏為山百十各自生(嶺表録異蠔即牡蠣也初/生海邉如拳石四面漸長)¶
<pb:KR4h0140_WYG_341-9a>¶
(髙一二丈者/巉巖如山)蒲魚尾如蛇口眼不相營(蒲魚即&KR2424;魚/縈一作縈)蛤¶
即是蝦蟇同實浪異名(本草注青蛙鼁蛤長/脚蠼子皆蝦蟇之類)章舉(有八/脚身)¶
(上有肉如臼/亦曰章魚)馬甲柱(即江/瑶柱)鬬以怪自呈其餘數十種莫¶
不可歎驚我來禦魑魅自宜味南烹調以鹹與酸芼以¶
椒與橙腥臊始發越咀吞面汗騂惟蛇舊所識實憚口¶
眼獰開籠聴其去鬱屈尚不平賣爾非我罪不屠豈非¶
情不祈靈珠報幸無嫌怨并聊歌以記之又以告同行¶
　　　宿曽江口示姪孫湘二首(湘字北渚老成之子/愈兄弇之孫此赴潮)¶
<pb:KR4h0140_WYG_341-9b>¶
　　　(州作/也)¶
雲昬水奔流天水漭相圍三江滅無口(曽江有三江合/流今混為一不)¶
(見江/口)其誰識涯圻暮宿投民村髙處水半扉犬雞俱上¶
屋不復走與飛篙舟入其家暝聞屋中唏問知嵗常然¶
哀此為生微海風吹寒晴波揚衆星輝仰視北斗髙不¶
知路所歸¶
舟行忘故道屈曲髙林間林間無所有奔流但潺潺嗟¶
我亦拙謀致身落南蠻茫然失所詣無路何能還¶
<pb:KR4h0140_WYG_341-10a>¶
　　　荅栁栁州食蝦蟇¶
蝦蟇雖水居水特變形貌强號為蛙蛤於實無所校雖¶
然兩股長其奈脊皴(音/逡)皰(音/砲)跳躑雖云髙意(一作/竟)不離¶
濘淖鳴聲相呼和無理只取閙周公所不堪灑灰垂典¶
教我棄愁海濵恒願眠不覺(音/教)巨堪朋類多沸耳作驚¶
爆端能敗笙磬仍工亂學校雖蒙句踐禮竟不聞報效¶
大戰元鼎年(漢武元鼎五年/秋□蝦蟇鬬)孰强孰敗撓居然當鼎味¶
豈不辱釣罩余初不下喉近亦能稍稍常懼染蠻夷失¶
<pb:KR4h0140_WYG_341-10b>¶
平生好樂而君復何為甘食比豢豹獵較務同俗全身¶
斯為孝哀哉思慮深未見許回櫂¶
　　　别趙子(趙子名徳潮州人愈刺潮徳攝海陽尉/督州學生徒愈移袁州欲與俱不可詩)¶
　　　(以别/之)¶
我遷於揭陽(揭陽漢縣屬南陽/郡至唐為潮州)先君揭陽居揭陽去京¶
華其里萬有餘不謂小郭中有子可與娛心平而行髙¶
兩通詩與書婆娑海水南簸㺯明月珠及我遷宜春(袁/州)¶
意欲攜以俱擺頭笑且言我豈不足歟又奚為於北(一/作)¶
<pb:KR4h0140_WYG_341-11a>¶
(此/)往來以紛如海中諸山中幽子(隠士/也)頗不無相期風¶
濤觀巳久不可渝又嘗疑龍蝦果誰雄牙鬚蚌蠃魚鼈¶
蟲瞿瞿以狙狙識一巳忘十大同細自殊欲一窮究之¶
時嵗屢謝除今子南且北豈非亦有圖人心未嘗同不¶
可一理區各宜從所務未用相賢愚¶
　　　除官赴闕至江州寄鄂岳李大夫(李程也元和/十五年自袁)¶
　　　(州詔拜國子祭/酒行次盆城作)¶
盆城去鄂渚風便一日耳不枉故人書無因帆(去/聲)江水¶
<pb:KR4h0140_WYG_341-11b>¶
故人辭禮闈旌節鎮江圻而我竄逐者龍鍾初得歸别¶
來巳三嵗望望長迢遞咫尺不相聞平生那可計我齒¶
落且盡君鬢(一作/鬚)白幾何年皆過半百來日苦無多少¶
年樂新知衰暮思故友譬如親骨肉寧免相可不我昔¶
實愚惷不能降色辭子犯亦有言臣猶自知之公其務¶
貰(音/世)過我亦請改事桑榆儻可收願寄相思字¶
　　　南山有髙樹行贈李宗閔(鳳凰謂裴度何山鳥/謂宗閔挾丸子及黄)¶
　　　(鵠謂李徳裕李紳元稹也初度伐蔡引宗閔為/彰儀觀察判官蔡平進知制誥長慶初錢徽興)¶
<pb:KR4h0140_WYG_341-12a>¶
　　　(貢舉宗閔托所親於徽徳裕及紳稹共發其事/宗閔坐貶劍州刺史俄復為中書舍人由是嫌)¶
　　　(怨顯結搢紳之禍四十餘年不解此贈詩宗閔/初貶時作也後篇猛虎行宗閔復入後作也)¶
南山有髙樹花葉何衰衰(考張衡南都/賦當作蓑蓑)上有鳳皇巢鳳¶
皇乳且棲四旁多長枝羣鳥所托依黄鵠據其髙衆鳥¶
接(一作/棲)其卑不知何山鳥羽毛有光輝飛飛擇所處正¶
得衆所希上承鳳皇恩自期永不衰中與黄鵠羣不自¶
隠其私下視衆鳥羣汝徒竟何為不知挾丸子心黙有¶
所規彈汝枝葉間汝翅不覺摧或言由黄鵠黄鵠豈有¶
<pb:KR4h0140_WYG_341-12b>¶
之慎勿猜衆鳥衆鳥不足猜(一作/疑)無人語鳳皇汝屈安¶
得知黄鵠得汝去婆娑弄毛衣前汝下視鳥各議汝瑕¶
疵汝豈無朋匹有口莫肯開汝落蒿艾間幾時復能飛¶
哀哀故山友中夜思汝悲路逺翅翎短不得(一作/能)持汝¶
歸¶
　　　猛虎行(諸本有贈/李宗閔字)¶
猛虎雖云惡亦各有匹儕羣行深谷間百獸望風低身¶
食黄熊父子食赤豹麛擇肉於熊豹肯視兔與貍正晝¶
<pb:KR4h0140_WYG_341-13a>¶
　當谷眠眼有百步威自矜無當對氣性縱以乖朝怒殺¶
　其子暮還食(一作/飱)其妃匹儕四散走猛虎還孤棲狐鳴¶
　門兩旁烏鵲從噪之出逐猴(一作/猚)入居虎不知所歸誰¶
　云猛虎惡中路正悲啼豹來銜其尾熊來攫其頤猛虎¶
　死不辭但慚前所為虎坐(一作/兕)無助死况如汝細微故¶
　當結以信親當結以私親故且不保人誰信汝為¶
　¶
　¶
<pb:KR4h0140_WYG_341-13b>¶
　¶
　¶
　¶
　¶
　¶
　¶
　¶
御定全唐詩卷三百四十一¶
