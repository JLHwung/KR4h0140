# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.392396
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五
<pb:KR4h0140_WYG_005-1a>¶
　欽定四庫全書¶
御定全唐詩巻五¶
　　文徳皇后¶
　太宗后長孫氏河南洛陽人隋左驍衛將軍晟之女武¶
　徳九年立為皇后喜圖傳視古今善惡以自鑒矜尚禮¶
　法常采古婦人事作女則十篇今存詩一首¶
　　　　春遊曲¶
　上苑桃(一作/杏)花朝日明蘭閨豔妾動春情井上新桃偷¶
<pb:KR4h0140_WYG_005-1b>¶
　面色檐邊嫩柳學身輕花中來去看舞蝶樹上長短聽¶
　啼鶯林下何須逺借問出衆風流舊有名¶
　　則天皇后¶
　髙宗后武氏幷州文水人荆州都督士彠之女永徽六¶
　年立為皇后中宗即位稱皇太后臨朝尋自稱皇帝改¶
　國號曰周自名曌在位二十二年中宗反正諡則天順¶
　聖皇后有垂拱集百巻金輪集六巻今存詩四十六篇¶
　　　　曳鼎歌(萬歳通天元年鑄九鼎成上各寫本州/山川物産之象令著作郎賈膺福殿中)¶
<pb:KR4h0140_WYG_005-2a>¶
　　　(丞薛昌容鳳閣主事李元振司農録事鍾紹京/等分題左尚令曹元廨畫令南北衛士十餘萬)¶
　　　(人幷仗内大牛白象曳之自𤣥武門/入后自製蔡州永昌鼎歌見唐㑹要)¶
羲農首出軒昊膺期唐虞繼踵湯禹乗時天下光宅海¶
内雍熙上𤣥降鑒方建隆基(中有隆基字開元中姚崇/等以啓運休兆請宣付史)¶
(館/)¶
　　　唐享昊天樂¶
　　　　第一¶
太隂凝至化真耀蘊軒儀徳邁娥臺敞仁髙姒幄披捫¶
<pb:KR4h0140_WYG_005-2b>¶
天遂啓極夢日乃昇曦¶
　　　　第二¶
瞻紫極望𤣥穹翹至懇罄深衷聽雖逺誠必通垂厚澤¶
降雲宫¶
　　　　第三¶
乾儀混成沖邃天道下濟髙明闓陽晨披紫闕太一曉¶
降黄庭圜壇敢申昭報方璧冀展䖍情丹襟式敷衷懇¶
𤣥鑒庶察微誠¶
<pb:KR4h0140_WYG_005-3a>¶
　　　　第四¶
巍巍叡業廣赫赫聖基隆菲徳承先顧禎符萃𦕈躬銘¶
開武巖側圖薦洛川中微誠詎幽感景命忽昭融有懐¶
慙紫極無以謝𤣥穹¶
　　　　第五¶
朝壇霧巻曙嶺煙沉爰設筐幣式表誠心筵輝麗璧樂¶
暢和音仰惟靈鑒俯察翹襟¶
　　　　第六¶
<pb:KR4h0140_WYG_005-3b>¶
昭昭上帝穆穆下臨禮崇僃物樂奏鏘金蘭羞委薦桂¶
醑盈斟敢希明徳幸罄莊心¶
　　　　第七¶
尊浮九醞禮僃三周陳誠菲奠契福神猷¶
　　　　第八¶
奠璧郊壇昭大禮鏘金拊石表䖍誠始奏承雲娱帝賞¶
復歌調露暢韶英¶
　　　　第九¶
<pb:KR4h0140_WYG_005-4a>¶
荷恩承顧託執契恭臨撫廟略靜邊荒天兵曜神武有¶
截資先化無為遵舊矩禎符降昊穹大業光寰宇¶
　　　　第十¶
肅肅祀典邕邕禮秩三獻巳周九成斯畢爰撤其俎載¶
遷其實或升或降惟誠惟質¶
　　　　第十一¶
禮終肆類樂闋九成仰惟明徳敢薦非馨顧慙菲奠久¶
駐雲軿瞻荷靈澤悚戀兼盈¶
<pb:KR4h0140_WYG_005-4b>¶
　　　　第十二¶
式乾路闢天扉廻日馭動雲衣登金闕入紫微望仙駕¶
仰恩徽¶
　　　唐明堂樂章¶
　　　　外辦將出¶
總章陳昔典衢室禮惟神宏規則天地神用叶陶鈞負¶
扆三春旦充庭萬宇賓顧巳誠虚薄空慙馭(一作/億)兆人¶
　　　　皇帝行¶
<pb:KR4h0140_WYG_005-5a>¶
仰膺厯數俯順謳歌逺安邇肅俗阜時和化光玉鏡訟¶
息金科方興典禮永戢干戈¶
　　　　皇嗣出入升降¶
至人光俗大孝通神謙以表性恭惟立身洪規載啓茂¶
典方陳譽隆三善祥開萬春¶
　　　　迎送王公¶
千官肅事萬國朝宗載延百辟爰集三宫君臣徳合魚¶
水斯同睿圗方永周厯長隆¶
<pb:KR4h0140_WYG_005-5b>¶
　　　　登歌¶
禮崇宗祀志表嚴禋笙鏞合奏文物惟新敬遵茂典敢¶
擇良辰絜誠斯著奠謁方申¶
　　　　配饗¶
笙鏞間玉宇文物昭清輝晬影臨芳奠休光下太微孝¶
思期有感明絜庶無違¶
　　　　宫音¶
履艮包羣望居中冠百靈萬方資廣運庶品荷財成神¶
<pb:KR4h0140_WYG_005-6a>¶
功諒匪測盛徳實難名藻奠申誠敬恭祀表惟馨¶
　　　　角音¶
出震位開平秩扇條風乗甲乙龍徳盛鳥星出薦珪篚¶
陳誠實¶
　　　　徵音¶
赫赫離精御炎陸滔滔熾景開隆暑冀延神鑒俯蘭尊¶
式表䖍襟陳桂俎¶
　　　　商音¶
<pb:KR4h0140_WYG_005-6b>¶
律中夷則序應收成功宣建武義表惟明爰申禮奠庶¶
展翹誠九秋是式百榖斯盈¶
　　　　羽音¶
葭律肇啓隆冬蘋(一作/蘊)藻攸陳饗祭黄鍾旣陳玉燭紅¶
粒方殷稔嵗¶
　　　唐大饗拜洛樂章(唐書樂志曰則天皇后永昌/元年大享拜洛樂禮設用昭)¶
　　　(和次致和次咸和乗輿初行用九和次拜洛受/圖用顯和登歌用昭和迎俎用敬和酌獻用欽)¶
　　　(和送文舞出迎武舞入用齊和武舞用徳和撤/俎用禋和辭神用通和送神用歸和按樂志又)¶
<pb:KR4h0140_WYG_005-7a>¶
　　　(有歸和一章/亦送神詞也)¶
　　　　昭和¶
九𤣥眷命三聖基隆奉成先㫖明臺畢功宗祀展敬冀¶
表深衷永昌帝業式播淳風¶
　　　　致和¶
神功不測兮運隂陽包藏萬宇兮孕八荒天符旣出兮¶
帝業昌願臨明祀兮降禎祥¶
　　　　咸和¶
<pb:KR4h0140_WYG_005-7b>¶
坎澤祠容僃舉坤壇祭典爰申靈睠遥行祕躅嘉貺薦¶
委殊珍肅禮㳟禋載展翹襟邈志逾殷方期交際懸應¶
(下一/句逸)¶
　　　　九和¶
祗荷坤徳欽若乾靈慙惕㒺寘興居匪寧恭崇禮則肅¶
奉儀形惟憑展敬敢薦非馨¶
　　　　拜洛¶
菲躬承睿顧薄徳忝坤儀乾乾遵後命翼翼奉先規撫¶
<pb:KR4h0140_WYG_005-8a>¶
俗勤雖切還淳化尚虧未能𢎞至道何以契明祇¶
　　　　顯和¶
顧徳有慙虚菲明祇屢降禎符汜水初呈祕象温洛薦¶
表昌圖𤣥澤流恩載洽丹襟荷渥増愉¶
　　　　昭和¶
舒云致養合大資生徳以恆固功由永貞升歌薦序垂¶
幣翹誠虹開玉照鳳引金聲¶
　　　　敬和¶
<pb:KR4h0140_WYG_005-8b>¶
蘭俎旣升蘋羞可薦金石載設咸英巳變林澤斯總山¶
川是徧敢用敷誠實惟忘倦¶
　　　　齊和¶
沈潛演貺分三極廣大凝禎總萬方旣薦羽旌文化啓¶
還呈干戚武威揚¶
　　　　徳和¶
夕惕同(一作/司)龍契晨兢當鳳扆崇儒習舊規偃伯循先¶
㫖絶壌飛冠蓋遐區麗山水幸承三聖餘忻屬千年始¶
<pb:KR4h0140_WYG_005-9a>¶
　　　　禋和¶
百禮崇容千官肅事靈降舞(一作/無)兆神凝有粹奠亨咸¶
周威儀畢僃奏夏登列歌雍撤肆¶
　　　　通和¶
皇皇靈睠穆穆神心暫動凝質還歸積隂功𤣥樞紐理¶
寂髙深銜恩佩徳聳志翹襟¶
　　　　歸和¶
言旋雲洞兮躡煙塗永寧中宇兮安下都包涵動植兮¶
<pb:KR4h0140_WYG_005-9b>¶
順榮枯長貽寶貺兮贊璇圖¶
　　　　歸和¶
調雲闋兮神座興驂雲駕兮儼將升騰絳霄兮垂景祜¶
翹丹懇兮荷休徵¶
　　　唐武氏享先廟樂章¶
先徳謙撝冠昔嚴規節素超今奉國忠誠毎竭承家至¶
孝純深追崇懼乖尊意顯號恐玷徽音旣迫王公屢請¶
方乃俯遂羣心有限無由展敬奠醑每闕親斟大禮䖍¶
<pb:KR4h0140_WYG_005-10a>¶
申典冊蘋藻敬薦翹襟¶
　　　早春夜宴¶
九春開上節千門敞夜扉蘭燈吐新燄桂魄朗圓輝送¶
酒惟須滿流杯不用稀務使霞漿興方乗汎洛歸¶
　　　遊九龍潭¶
山窗遊玉女澗户對瓊峰巖頂翔雙鳳潭心倒九龍酒¶
中浮竹葉杯上寫芙蓉故驗家山賞惟有風入松(一作/入松)¶
(風/)¶
<pb:KR4h0140_WYG_005-10b>¶
　　　贈胡天師(見許旌/陽傳)¶
髙人叶髙志山服徃山家迢迢間風月去去隔煙霞碧¶
岫窺𤣥洞玉竈鍊丹砂今日星津上延首望靈槎¶
　　　從駕幸少林寺(并序/)¶
　　覩先妃營建之所倍切煢衿逾悽逺慕聊題即事¶
　　用述悲懷¶
陪鑾遊禁苑侍賞出蘭闈雲偃攢峰蓋霞低插浪旂日¶
宫疏澗戸月殿啓巖扉金輪轉金地香閣曳香衣鐸吟¶
<pb:KR4h0140_WYG_005-11a>¶
輕吹發幡揺薄霧霏昔遇焚芝火山紅連(一作/匝)野飛花¶
臺無半影蓮墖有全輝實頼能仁力攸資善世威慈縁¶
興福緒於此罄(一作/欲)歸依風枝不可靜泣血竟何追¶
　　　石淙(即平/樂澗)¶
三山十洞光𤣥籙玉嶠金巒鎮紫微均露均霜標勝壤¶
交風交雨列皇畿萬仞髙巖藏日色千尋幽澗浴雲衣¶
且駐歡筵賞仁智琱鞍薄晚雜塵飛¶
　　　臘日宣詔幸上苑(天授二年臘卿相欲詐稱花/發請幸上苑有所謀也許之)¶
<pb:KR4h0140_WYG_005-11b>¶
　　　(尋疑有異圖乃遣使宣詔云云於是凌晨名花/布苑羣臣咸服其異后託術以移唐祚此皆妖)¶
　　　(妄不足信也大凡后之詩/文皆元萬頃崔融等為之)¶
明朝遊上苑火急報春知花須連夜發莫待曉風吹¶
　　　如意娘(樂苑曰如意娘商調曲/唐則天皇后所作也)¶
看朱成碧思紛紛顦顇支離為憶君不信比來長下淚¶
開箱驗取石榴帬¶
　　　製袍字賜狄仁傑(狄公/家傳)¶
敷政術守清勤升顯位勵相臣¶
<pb:KR4h0140_WYG_005-12a>¶
　徐賢妃¶
妃名惠湖州長城人生五月能言四歲通論語詩八嵗¶
自曉屬文辭致贍蔚又無淹思太宗召為才人再遷充¶
容常上疏論時政帝善其言優賜之永徽九年贈賢妃¶
詩五首¶
　　　擬小山篇(唐書本傳妃八嵗父孝徳使擬離騷/為小山篇云云孝徳大驚知不可掩)¶
　　　(於是所著遂盛傳/太宗知之召入宫)¶
仰幽巖而流盼撫桂枝以凝想將千齡兮此遇荃何為¶
<pb:KR4h0140_WYG_005-12b>¶
兮獨徃¶
　　　長門怨¶
舊愛柏梁臺新寵昭陽殿守分辭芳(一作/方)輦含情泣團¶
扇一朝歌舞榮夙昔詩書賤頹恩誠巳矣覆水難重薦¶
　　　秋風函谷應詔¶
秋風起函谷勁(一作/朔)氣動河山偃松千嶺上雜雨二陵¶
間低雲愁廣隰落日慘重關此時飄紫氣應驗眞人還¶
　　　賦得北方有佳人¶
<pb:KR4h0140_WYG_005-13a>¶
由來稱獨立本自號傾城柳葉睂間發桃花臉上生腕¶
揺金釧響歩轉玉環鳴纖腰宜寶袜紅衫&KR0233;織成懸知¶
一顧重别覺舞腰輕¶
　　　進太宗(紀事云長安崇聖寺有賢妃妝殿太/宗曾召妃久不至怒之因進是詩)¶
朝來臨鏡臺妝罷暫裵回千金始一笑一召詎能來¶
　上官昭容¶
昭容名婉兒西臺侍郎儀之孫天后時配入掖庭天性¶
韶警善文章年十四后召見自通天以來内掌誥命中¶
<pb:KR4h0140_WYG_005-13b>¶
宗即位大被信任進拜昭容勸帝侈大書館增學士員¶
引大臣名儒充選數賜宴賦詩君臣賡和婉兒常代帝¶
及后長寜安樂二主衆篇竝作詞㫖益新又差第羣臣¶
所賦賜金爵故朝廷靡然成風當時屬辭者大抵雖浮¶
豔然皆有可觀婉兒力也臨淄王兵起被誅開元初裒¶
次其文章詔張說題篇集二十巻今失傳存詩三十二¶
篇¶
　　　奉和聖製立春日侍宴内殿出翦綵花應製¶
<pb:KR4h0140_WYG_005-14a>¶
密葉因裁吐新花逐翦舒攀條雖不謬摘橤詎知虚春¶
至由來發秋還未肻疎借問桃將李相亂欲何如¶
　　　九月九日上幸慈恩寺登浮圖羣臣上菊花壽¶
　　　酒¶
帝里重陽節香園萬乗來却邪萸入(一作/結)佩獻壽菊傳¶
杯墖類承天湧門疑待佛開睿詞懸日月長得仰昭回¶
　　　綵書怨(一云綵/毫怨)¶
葉下洞庭初思君萬里餘露濃香被冷月落錦屏虚欲¶
<pb:KR4h0140_WYG_005-14b>¶
奏江南曲貪封薊北書書中無别意惟悵久離居¶
　　　駕幸三㑹寺應製(景龍二年/十月三日)¶
釋子談經處軒臣刻字留故臺遺老識殘簡聖皇(一作/君)¶
求駐蹕懷千古開襟望九州四山縁塞合二水夾城流¶
宸翰陪瞻仰天杯接獻酬太平詞藻盛長願紀鴻休¶
　　　駕幸新豐温泉宫獻詩三首(景龍三年十二月/十二日中宗皇帝)¶
　　　(駕幸新豐温泉宫勅蒲州刺史徐彦伯入仗同學/士例因與武平一等獻詩上官昭容亦賦絶句)¶
　　　(三首/以獻)¶
<pb:KR4h0140_WYG_005-15a>¶
三冬季月景龍年萬乗觀風出灞川遥看電躍龍為馬¶
回矚霜原玉作田¶
鸞旂掣曳拂空回羽騎驂驔躡景來隠隠驪山雲外聳¶
迢迢御帳日邊開¶
翠幙珠幃敞月營金罍玉斝泛蘭英歲歲年年常扈蹕¶
長長久久樂昇(一作/承)平¶
　　　遊長寧公主流杯池二十五首(長寧公主韋庶/人所生下嫁楊)¶
　　　(眘交皇帝制曰門下特進行右散騎常侍駙馬/都尉觀國公楊眘交分榮戚里藉寵公門㳟肅)¶
<pb:KR4h0140_WYG_005-15b>¶
　　　(著於立身協勤效於從政鳳皇樓上宛符琴瑟/之歡烏鵲橋邊載協松蘿之契宜覃茅土式廣)¶
　　　(山河因造第於東都府財幾竭又取西京髙士/亷第左金吾衛廢營改為宅作三重樓築山浚)¶
　　　(池帝及后數臨幸令/昭容賦詩羣臣屬和)¶
逐仙賞展幽情踰崐閬邁蓬瀛¶
遊魯館陟秦臺汚山壁媿瓊瓌¶
檀欒竹影飈䫻松聲不煩歌吹自足娛(一作/怡)情¶
仰循茅宇俯眄喬枝煙霞問訊風月相知¶
枝條鬱鬱文質彬彬山林作伴松桂為鄰¶
<pb:KR4h0140_WYG_005-16a>¶
清波洶湧碧樹冥䝉莫怪留歩因攀桂叢¶
莫論圓嶠休說方壺何如魯館即是仙都¶
玉環騰逺創金埒荷殊榮弗玩珠璣飾仍留仁智情鑿¶
山便作室憑樹即為楹公輸與班爾從此遂韜聲¶
登山一長望正遇九春初結駟填街術(一作/衎)閭閻滿邑¶
居鬬雪梅先吐驚風柳未舒直愁斜日落不畏酒尊虚¶
霽曉氣清和披襟賞薜蘿玳瑁凝春色琉璃漾水波跂¶
石聊長嘯攀松乍短歌除非物外者誰就此經過¶
<pb:KR4h0140_WYG_005-16b>¶
暫爾遊山第淹留惜未歸霞(一作/水)窗明月滿澗戸白雲¶
飛書引藤為架人將薜作衣此真攀玩所(一作/桂府)臨晲賞¶
光輝¶
放曠出煙雲蕭條自不羣漱流清意府隠几避嚻氛石¶
畫妝苔色風梭織水文山室(一作/空)何為貴唯餘蘭桂熏¶
策杖臨霞岫危歩下霜蹊志逐深山靜途隨曲澗迷漸¶
覺心神逸俄看雲霧低莫怪人題樹祗為賞幽棲¶
攀藤招逸客偃桂協幽情水中看樹影風裏聽松聲¶
<pb:KR4h0140_WYG_005-17a>¶
攜琴侍叔夜負局訪安期不應題石壁為記賞山時¶
泉石多仙趣巖壑寫竒形欲知堪恱耳唯聽水泠泠¶
巖壑恣登臨瑩目復怡心風篁類長笛流水當鳴琴¶
嬾歩天台路惟登地肺山幽巖仙桂滿今日恣情攀¶
暫遊仁智所蕭然松桂情寄言棲遯客勿復訪蓬瀛¶
瀑溜晴疑雨叢篁晝似昏山中真可玩暫請報王孫¶
傍池聊試筆倚石旋題詩豫彈山水調終擬從鍾期¶
横鋪豹皮褥側帯鹿胎巾借問何為者山中有逸人¶
<pb:KR4h0140_WYG_005-17b>¶
沁水田園先自多齊城樓觀更無過倩語張騫莫辛苦¶
人今從此識天河¶
參差碧岫聳蓮花潺湲緑水瑩金沙何須逺訪三山路¶
人今巳到九仙家¶
憑髙瞰險(一作/迥)足怡心菌閣桃源不暇尋餘雪依林成¶
玉樹殘霙㸃岫即瑶岑¶
　　　句¶
勢如連璧友心似臭蘭人(詠後苑雙頭牡丹/見龍城録)¶
<pb:KR4h0140_WYG_005-18a>¶
　　楊貴妃¶
　妃蒲州永樂人匄籍女官號太真善歌舞䆳曉音律智¶
　算警穎㤙幸無比宫中號娘子天寶初進冊貴妃十五¶
　載西幸至馬嵬縊路祠下有詩一篇¶
　　　　贈張雲容舞(雲容妃侍兒善為霓裳舞/妃從幸繡嶺宫時贈此詩)¶
　羅袖動香香不巳紅蕖褭褭秋煙裏輕雲嶺上乍揺風¶
　嫩柳池邊初拂水¶
　　江妃¶
<pb:KR4h0140_WYG_005-18b>¶
　妃名采蘋莆田人開元初髙力士選歸侍明皇大見寵¶
　幸善屬文自比謝女所居悉植梅花帝因其所好戲名¶
　梅妃有詩一首¶
　　　　謝賜珍珠(上在花萼樓封珍珠/一斛密賜妃妃不受)¶
　桂葉雙睂久不描殘妝和淚汚紅綃長門盡日無梳洗¶
　何必珍珠慰寂寥¶
　¶
御定全唐詩巻五¶
