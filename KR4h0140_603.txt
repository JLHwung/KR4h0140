# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:55.162626
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百三
<pb:KR4h0140_WYG_603-1a>¶
　欽定四庫全書¶
御定全唐詩巻六百三¶
　　許棠¶
　許棠字文化宣州涇縣人咸通十二年登進士第授涇¶
　縣尉又嘗為江寜丞集一卷今編詩二巻¶
　　　　過洞庭湖¶
　驚波常不定半日鬢堪斑四顧疑無地中流忽有山鳥¶
　髙(一作/飛)恒(一作/應)畏墜(一作/堕)帆逺却如閒漁父閒(一作/時)相¶
<pb:KR4h0140_WYG_603-1b>¶
　引時(一作/行)歌浩𣺌間¶
　　　　登渭南縣樓¶
　近甸名偏著登城(一作/樓)景又寛半空分太華極目是長¶
　安雪助河流漲(一作廣/一作急)人耕燒色殘閒來時甚少欲下¶
　重慿欄¶
　　　　送李頻之南陵主簿¶
　赴縣是還鄉途程豈覺長聽鶯離灞岸盪槳入陵陽野¶
　蕨生公署閒雲拂印床(一作/章)晴天調膳外垂釣有池塘¶
<pb:KR4h0140_WYG_603-2a>¶
　　　寫懷¶
汨没與辛勤全鍾在此身半生爲下客終老託何人兩¶
鬢關中改千巖海上春青雲知有路(一作非/有礙)自是致無¶
因¶
　　　過中條山¶
徒爲經異岳不得訪靈蹤日盡行難盡千重復萬重雲¶
垂多作雨雷動半和鐘孤竹人蔵處無因認本峰¶
　　　早發洛中¶
<pb:KR4h0140_WYG_603-2b>¶
半夜發清洛不知過石橋雲增中岳大樹隱上陽遥塹¶
黒初沉月河明欲認潮孤村人尚夢無處暫停橈¶
　　　汝州郡樓望嵩山¶
不共衆山同岧嶤出迥空幾層髙鳥外萬仞一樓中水¶
落難歸地雲離便逐風唯應霄漢客絶頂路方通¶
　　　將歸江南留别友人¶
連春不得意所業已疑非舊國亂離後新年惆悵歸雪¶
開還楚地(一作/路)花惹别秦衣江徼多留滯髙秋㑹恐違¶
<pb:KR4h0140_WYG_603-3a>¶
　　　塞外書事¶
征路出窮邊孤吟傍戍煙河光深蕩塞磧色迥連天殘¶
日沉鵰外驚蓬到馬前空懷釣魚所未定卜歸年¶
　　　日暮江上¶
孤帆收廣岸落照在遥峰南北渡人少高低歸鳥重潮¶
囘沙出樹雨過浦沉鐘漁父雖相問那能話所從¶
　　　客行¶
旅食(一作/日日)唯草草此生誰我同故園䰟夢外長路别離¶
<pb:KR4h0140_WYG_603-3b>¶
中人事萍隨水年光鳥過空欲吟先落淚多是怨途窮¶
　　　送李員外知楊子州留務(一作/後)¶
帝命分留務東南向楚天幾程迴送騎中路見迎船冶¶
例開山鑄民多酌海煎青雲名素重此去豈經年¶
　　　春暮途次華山下¶
他皆宴牡丹獨又出長安逺道行非易無圖住自難離¶
城風已暖近岳雨翻寒此去知誰顧閒吟祇自寛¶
　　　旅次滑臺投獻陸侍御¶
<pb:KR4h0140_WYG_603-4a>¶
已是鴻來日堪驚却背秦天遥三楚樹路逺兩河人旅¶
夢難歸隱吟魂不在身霜臺欹冠豸(一作/豸次)頼許徃來頻¶
　　　重歸江南¶
無成歸故里不似在他鄉嵗月逐流水山川空夕陽囘¶
潮迷古渡迸竹過鄰墻(一作岸移迷釣/石竹廣認鄰墻)耆舊休(一作/稀)存¶
省(一作/者)胡爲止淚行¶
　　　寄黔南李校書¶
從戎巫峽外吟興更應多郡響蠻江漲山昬蜀雨過公¶
<pb:KR4h0140_WYG_603-4b>¶
筵饒越味俗土尚巴歌中夜懷呉夢知經(一作/驚)&KR1527;澦波¶
　　　東歸留辭沈侍郎¶
一第乆乖期深心(一作/終身)已自疑滄江歸恨逺紫閣別愁¶
遲稽古成何事龍鐘負巳知依門非近日不慮舊恩移¶
　　　題開明里友人居¶
城中塵(一作/園)外住入望是田家井出深山(一作/泉)水闌蔵¶
異國花風巢和鳥動雪竹向人斜來往唯君熟鄉園共¶
海涯¶
<pb:KR4h0140_WYG_603-5a>¶
　　　遣懷¶
此生何處遂屑屑復悠悠舊國歸無計他鄉夢亦愁飛¶
塵長滿眼衰髮暗添頭章句非經濟終難動五侯¶
　　　送龍州樊使君¶
曾見卭人說龍州地未深碧溪飛白鳥紅斾映青林土¶
産唯宜藥王租只貢金政成開(一作/閑)宴日誰伴使君吟¶
　　　寄盩厔薛能少府¶
滿縣唯雲水何曾似近畿曉庭猿(一作/禽)集慣寒署吏衙¶
<pb:KR4h0140_WYG_603-5b>¶
稀冰色封深澗樵聲出(一作/在)紫(一作/翠)微時聞迎隱者依¶
舊著山衣¶
　　　送李左丞廵邊¶
狂戎侵内地左轄去蕭關走馬衝邊雪鳴鞞動塞山風¶
收枮草定月滿(一作/日閉)廣沙閒西繞河蘭匝應多隔嵗還¶
　　　題青山館(即謝公/舊居)¶
境槩殊諸處依然是謝家遺文齊日月舊井照煙霞水¶
隔平蕪逺山横度鳥斜無人能此隱來徃謾興嗟¶
<pb:KR4h0140_WYG_603-6a>¶
　　　鴈門關野望¶
髙關閑獨望望乆轉愁人紫塞唯多雪胡山不盡春河¶
遥分斷野樹亂起飛塵時見東來騎心知近别秦¶
　　　五原書事¶
西出黃雲外東懷白浪遥星河愁立夜雷電獨行朝磧¶
迥人防寇天空鴈避鵰如何非戰卒弓劒不離腰¶
　　　送從弟歸泉州¶
問省歸南服懸帆任北風何山猶見雪半路已無鴻瘴¶
<pb:KR4h0140_WYG_603-6b>¶
雜春雲重星垂夜海空往來如不住亦是一年中¶
　　　留別故人¶
殊(一作/孤)立本不偶非唯今所難無門(一作/聞)閒共老盡日¶
泣相看鳥畏聞鶗鴂花慚(一作/愁)背牡丹何人知此計復¶
議出長安¶
　　　塞下二首¶
胡虜偏狂悍邊兵不敢閒防秋朝伏弩縱火夜搜山鴈¶
逆風鼙振沙飛獵騎還安西雖有路難更出陽關¶
<pb:KR4h0140_WYG_603-7a>¶
征役已不定又縁無定河塞深烽砦宻山亂犬羊多漢¶
卒聞笳泣胡兒擊劒歌畨情終未測今昔謾言和¶
　　　題張喬昇平里居¶
下馬似無人開門只一身心同孤鶴静行過老僧眞亂¶
水蔵幽徑髙原隔逺津匡廬曾共隱相見自相親¶
　　　題鄭拾遺南齋¶
明時無事諫豈是隠明君每值離丹陛多陪宴白雲門¶
連蕭洞僻地(一作/路)與曲江分滿院皆檉竹(一作/柏)期棲鸞¶
<pb:KR4h0140_WYG_603-7b>¶
鶴羣¶
　　　渭上送人南歸¶
逺役與歸愁同來渭水頭南浮應到海北去阻無州楚¶
雨天連地胡風夏甚秋江人如見問爲話復貧遊¶
　　　寄睦州陸(一作/侯)郎中(一作寄/陸睦州)¶
下國多髙趣終年半是吟海濤(一作/汐潮)通越分部伍雜閩¶
(一作/蠻)音曉郭雲藏市春山鳥䕶林東浮(一作/遊)雖未遂日¶
日至中心¶
<pb:KR4h0140_WYG_603-8a>¶
　　　投徐端公¶
無謀尋舊友强喜亦如愁丹桂阻丹懇白衣成白頭窮¶
吴迷釣業大漠事貧遊霄漢期提引龍鍾未擬休¶
　　　出塞門¶
歩歩經戎虜防兵不離身山多曽戰處路斷野行人暴¶
雨聲同瀑奔沙勢異塵片時懐萬慮白髪數莖新¶
　　　新年呈友¶
一月月相似一年年不同清晨窺古鏡旅貌近衰翁處¶
<pb:KR4h0140_WYG_603-8b>¶
世閒難得關身事半空浮生能幾許莫惜醉春風¶
　　　銀州北書事¶
南辭采石逺北背乞銀深磧路雖多險(一作/阻)江人不廢¶
吟鵰依孤堠立鷗向迥沙沉因共邊人熟行行起戰心¶
　　　寄趙能卿¶
我命同君命君詩似我詩俱無中道計各失半生期素¶
業滄江逺清時白髪垂蹉跎一如此何處卜棲遲¶
　　　夏州道中¶
<pb:KR4h0140_WYG_603-9a>¶
茫茫沙漠廣漸逺赫連城堡迥烽(一作/旗)相見河移浪旋¶
生無蟬嘶折柳有寇似防兵不耐饑寒迫終誰(一作/難)至¶
此行¶
　　　經故楊太尉舊居¶
在漢信垂功於唐道更隆一川留古迹多代仰髙風樹¶
折巢墮鳥階荒草覆蟲行人過豈少獨駐夕陽中¶
　　　東歸次采石江¶
東下經牛渚依然是故關客程臨岸盡鄉思入鷗閒雨¶
<pb:KR4h0140_WYG_603-9b>¶
漲巴來(一作/天)浪雲増楚際(一作/國)山漁翁知未逹相顧不¶
開顔¶
　　　隴上書事¶
城疉(一作/堞)連雲壑人家似隱居樹飛鸚鵡衆川下鶺鴒¶
疎滴夢關山雨資餐隴水魚誰知江徼客此景倍相於¶
　　　陳情獻江西李常侍五首¶
二十二三年遊秦復滯燕徒陪羣彥後自苦此生前徑¶
折啼猿樹巖荒噴月泉東堂曾受薦垂白志猶堅¶
<pb:KR4h0140_WYG_603-10a>¶
淅淅復棲棲人間只自迷終年愁逺道到老去何蹊始¶
見紅葉落又聞黃鳥啼不因趨大斾誰肻暫提攜¶
童䝉即苦辛未識杏園春謾倚無為日還成不偶人鄉¶
程長恨逺旅夢亦愁貧天地雖云廣殊難寄此身¶
春闈乆巳滯秋賦又逄停選士疑(一作/宜)長阻傷時自不¶
寧秦城還逐夢楚徼影隨形此去吟雖苦何人更肻聽¶
孤立時全塞求名勢轉難身多離下國分合阻長安越¶
鳥啼春早蠻花送雨寒丘門沾顧重未别欲闌干¶
<pb:KR4h0140_WYG_603-10b>¶
　　　經八合坂¶
躡險入髙空初疑勢不窮又縁千嶂盡還共七盤同下¶
辨東流水平隨北去鴻天然無此道應免患窮通¶
　　　送友人北遊¶
北出陰關去何人肻待君無青山擁晉半濁水通汾鴈¶
塞雖多鴈雲州却少雲兹遊殊不惡莫恨暫離羣¶
　　　登凌歊臺¶
平蕪望已極况復倚凌歊江截呉山斷天臨楚澤遥雲¶
<pb:KR4h0140_WYG_603-11a>¶
帆髙出樹水市迥分橋立乆斜陽盡無言似寂寥¶
　　　曲江三月三日¶
滿國賞芳辰飛蹄復走輪好花皆折盡明日恐無春鳥¶
避連雲幄魚驚逺浪塵如何當此節獨自作愁人¶
　　　贈棲白上人¶
閒身却不閒日日對天顔巳住城中寺難歸海上山詩¶
傳華夏外偈布市朝間欲問空門事空門豈有關¶
　　　野歩¶
<pb:KR4h0140_WYG_603-11b>¶
閒賞歩易逺野吟聲自髙路無人到跡林有鶴遺毛物¶
外趣都别塵中心枉勞沿溪收墮果坐石喚飢猱¶
　　　過湍溝(一作/浦)谷¶
西去窮胡(一作/湖)處嵓崖境不常石形相對聳天勢一條¶
長棧底鳴流水林端歛夕陽雖隨兵馬至未免畏豺狼¶
　　　送友人遊蜀(一本無/友字)¶
巴興千萬岑此去若為心蟋蟀既將定獮猴應正吟劒¶
門秋斷鴈褒谷夜多砧自古西南路艱難直至今¶
<pb:KR4h0140_WYG_603-12a>¶
　　　題秦州城¶
聖澤滋遐徼河隄四向通大荒收虜帳遺土復秦風亂¶
燒迷歸路遥山似夢中此時懷感切極目思無窮¶
　　　寄敬亭山清越上人¶
南朝山半寺謝眺故鄉鄰嶺上非無主秋詩復有人髙¶
禪星月近野火虎狼馴舊許陪閒社終應待此身¶
　　　秋江霽望¶
髙秋偏入望霽景倍闗情落木(一作/葉)滿江水離人懷渭¶
<pb:KR4h0140_WYG_603-12b>¶
城山髙孤戍斷野極暮天平漁父時相問羞(一作/修)真道¶
姓名¶
　　　隴州旅中(一作/舎)書事寄李中丞¶
三伏客吟過長安未擬還蛩聲(一作/驚)秋不動燕别思仍¶
閒亂葉隨寒雨孤蟾起暮關經時髙嶺(一作/枕)外來徃斾¶
旌間¶
　　　秋日歸舊山¶
山雲蟬滿樹欲住更何安上國回將晩孤峰别自難磧¶
<pb:KR4h0140_WYG_603-13a>¶
遥鴻未到江近夜先寒泉石雖堪戀行人不願看¶
　　　下黄耳盤¶
獨下黃盤路多虞部落連雲晴仍著地樹古自叅天亂¶
鳥飛人上驚麋起馬前行行無郡邑唯見虎狼煙¶
　　　旅懐¶
終年唯旅舎只似已無家白髪除還出丹霄去轉賖夏¶
遊窮塞路春醉負秦花應是穹蒼意空敎老若耶¶
　　　題金山寺¶
<pb:KR4h0140_WYG_603-13b>¶
四靣波濤匝中樓(一作/峰)日月鄰上窮如出世下瞷忽驚¶
神刹(一作/塔)礙長空鳥船通外國人房房皆疉石風掃永¶
無塵¶
　　　送王侍御(一作/郎)赴宣城¶
朝回離九陌島外賞殘春經宿留閒客看雲作主人時¶
清難議隱位重亦甘貧岩洞真仙境應休别卧鄰¶
　　　題汧湖二首¶
偶得湖中趣都忘隴坻愁邊聲風下鴈楚思浪移舟静¶
<pb:KR4h0140_WYG_603-14a>¶
極亭連寺凉多島近樓吟遊終不厭還似曲江頭¶
隴首時無事湖邊日縱吟遊魚來復去浴鳥出還沉蜃¶
氣藏孤嶼波光到逺林無人見垂釣暗起洞庭心¶
　　　宿青山舘¶
下馬青山下無言有所思雲藏李白墓苔暗謝公詩烈¶
燒飛荒野棲鳬宿廣陂東來與西去皆是不閒時¶
　　　宿同州厲評事舊業寄華下¶
從戎依逺地無日見家山地近風沙處城當甸服間阻¶
<pb:KR4h0140_WYG_603-14b>¶
河通渭水曲苑帶秦關待月登樓夜何人相伴閒¶
　　　聞蟬十二韻¶
造化生微物常能(一作/偏宜)應候鳴初離何處樹又發去年¶
聲未蛻唯愁(一作/微能)動纔飛似解驚聞來鄰海徼恨起過¶
邊城騷屑隨風逺悠揚類雪輕報秋凉漸至嘶月思偏¶
清互黙疑相荅微揺似欲行繁音人已厭朽殻蟻猶爭¶
朝士嚴冠飾宫嬪逞鬢名亂依西日噪多引北歸情篠¶
露凝濳吸蛛絲忽迸縈此時吟立者(一作/聽乆)不覺萬愁生¶
<pb:KR4h0140_WYG_603-15a>¶
(一本只十韻云造化全微物常能應候鳴初離何處樹/又發去年聲騷屑隨風逺悠揚類葉輕報秋凉漸至嘶)¶
(夜思偏清黙守疑相荅微揺似欲行繁音人已厭朽殻/蟻相爭朝士嚴冠飾宫嬪逞鬢名亂依西月噪多引北)¶
(歸情篠露凝濳吸蛛絲迸忽/縈此時吟立久萬緒一時生)¶
　　　冬杪歸陵陽别業五首¶
無媒歸别業所向自乖心閭里故人少田園荒草深浪¶
翻全失岸竹迸别成林鷗鳥猶相識時來聽苦吟¶
眠雲終未遂䇿馬暫休期上國勞魂夢中心甚别離冰¶
封巖溜斷雪壓砌松欹骨肉嗟名晚看歸却淚垂¶
<pb:KR4h0140_WYG_603-15b>¶
學劒雖無術吟詩似有魔已貧甘事晚臨老愛閑多雞¶
犬唯隨鹿兒童只衣簔時因尋野叟狂醉復狂歌¶
鄉國亂離後交親半旅遊逺聞誠可念歸見豈無愁敗¶
葦迷荒徑寒簑没壞舟衡門終不掩倚杖看波流¶
遊秦復滯燕不覺近衰年旅貌同柴毁行衣對骨穿籬¶
寒多啄雀木落斷浮煙楚夜聞鳴鴈猶疑在塞天¶
　　　送王侍御赴宣城(一作赴/越城令)¶
戴豸却(一作/忽)驅雞東南上句溪路過金谷口(一作外/一作盡)帆¶
<pb:KR4h0140_WYG_603-16a>¶
　轉石城西水樹連天暗山禽繞郡(一作/縣)啼江人諳舊化¶
　那復俟招𢹂¶
　　　　春日烏延道中¶
　邊窮厄未窮復此逐歸鴻去路多相似行人半不同山¶
　川藏北狄草木背東風虚負男兒志無因立戰功¶
　　　　寄華隂劉拾遺¶
　堅心持諫諍自古亦艱難寄邑雖行化眠雲似去官河¶
　分中野斷岳入半天寒瀑布冰成日誰陪吟復看¶
<pb:KR4h0140_WYG_603-16b>¶
　　　　憶江南¶
　南楚西秦逺名遲别嵗深欲歸難遂去閒憶自成吟雷¶
　電閒傾雨猿猱鬬墮林眠雲機尚在未忍負初心¶
　¶
　¶
　¶
　¶
御定全唐詩卷六百三¶
