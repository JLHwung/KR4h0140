# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.642969
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百二十二
<pb:KR4h0140_WYG_722-1a>¶
　欽定四庫全書¶
御定全唐詩巻七百二十二¶
　　李洞¶
　　　　題崔少府莊¶
　何須鑿井飲門占古溪居寂寞苔牀卧寒虛玉柄書有¶
　期登白閣又得賞紅蕖清淺蒲根水時看鷺啄魚¶
　　　　寄太白隐者¶
　開闢巳来雪為山長欠春髙遮辭(一作雲/凝藏)磧雁寒噤入¶
<pb:KR4h0140_WYG_722-1b>¶
　川人棧閣交(一作/連)氷柱耕樵隔日輪此中棲息者不識¶
　兩京塵¶
　　　　秋宿青龍禪閣¶
　前山不可望暮色漸沉規日轉須彌北蟾来渤海西風¶
　鈴亂僧語霜枿欠猿啼閣外千家月(一作/夢)分明見裏迷¶
　　　　登圭峯舊隐寄薦福棲白上人¶
　返照塔輪邉殘霖滴幾懸夜寒吟病甚秋健講聲圓粟¶
　穂乾燈焰苔根濁水泉(一作内殿思行/後巖房約在前)西峰埋蘚石秋¶
<pb:KR4h0140_WYG_722-2a>¶
月即師禪¶
　　　將之蜀别友人¶
嘉陵雨色青(一作/清)澹别酌參苓到蜀髙諸嶽窺天合四¶
溟書来應隔雪夢覺巳無星若遇多吟友何妨勘竺經¶
　　　弔膳曹從叔郎中¶
華省支殘俸寒蔬辦祭稀安墳對白閣買石折朱衣蜀¶
客彈琴哭江鷗入宅飛帆吹佳句逺不獨徧王畿¶
　　　亂後龍州送鄭郎中兼寄鄭侍御¶
<pb:KR4h0140_WYG_722-2b>¶
待車登疊(一作/沓)嶂經亂集鴒原省壞蘭終潔(一作/飄葉)臺寒¶
(一作/空)栢有根縣清江入峡樓静雪連村莫隐匡山社機¶
雲受晉(一作/晋受)恩¶
　　　段秀才溪居送從弟遊涇隴¶
抱疾寒溪卧因循草木青相留開夏蜜(一作聞/夏蛩)辭去見¶
秋螢朔雪㾗(一作/寒)侵雍邉烽焰(一作/夜)照涇煙沉隴山色¶
西望涕交零¶
　　　題劉相公光德里新搆茅亭¶
<pb:KR4h0140_WYG_722-3a>¶
野色迷亭曉龍墀待押班帶涎移海木兼雪寫湖山月¶
白吟牀冷河清直印閒唐封三萬里人偃翠㣲間¶
　　　江峡㓂亂寄懷吟僧¶
半錫探寒流别師猿鶴洲二三更後雨四十字邉(一作/論)¶
秋立塞吟霞石敲鼙看雪樓扶親何處隐驚夢入嵩丘¶
　　　賀昭國從叔員外轉本曹郎中¶
苔砌塔隂濃朝囘尚呌蛬粟徴山縣欠官轉水曹重燈¶
照樓中雨書求海上峰詩家無驟顯一一古人蹤¶
<pb:KR4h0140_WYG_722-3b>¶
　　　贈宋校書¶
曽伴元戎獵寒来夢北軍閑身不計日病鶴(一作/鹿)放歸¶
林石上鋪碁勢船中賭酒分長言買天姥髙卧謝人羣¶
　　　越公上人洛中歸寄南孟家兄弟¶
洛下因歸去闗西憶二龍笠漫河岸雪衣着虢城鍾睡¶
鴨浮寒水樵人出逺峰何當化閭俗䕶取草堂松¶
　　　龍州送裴秀才¶
違拜斾旗前松隂路半千樓衝髙雪㑹驛閉亂雲眠牓¶
<pb:KR4h0140_WYG_722-4a>¶
挂臨江省名題赴宅筵人求新蜀賦應貴浣花牋¶
　　　題慈恩友人房¶
賈生躭此寺勝事入詩多鶴宿星千樹僧歸燒一坡塔¶
稜垂雪水江色暎茶鍋長乆堪棲息休言憶鏡波¶
　　　寄竇禪山薛秀才¶
竇嶺吟招隐新詩滿集賢白衫春絮暖紅紙夏雲鮮琴¶
纒江絲細棊分海石圓因知醉公子虚寫世人傳¶
　　　西蜀與崔先生話東洛舊遊¶
<pb:KR4h0140_WYG_722-4b>¶
王屋峭難名三刀夢四更日升當地缺星盡未天明度¶
雪雲林濕穿松角韻清崔家開錦浪憶着水窗聲¶
　　　上昭國水部從叔郎中¶
極南極北遊東汎復西流行匝中華地魂銷四海秋題¶
詩在瓊府附舶出青州不遇一公子彈琴弔古丘¶
　　　題玉芝趙尊師院¶
曉起磬房前真經誦百篇潄流星入齒照鏡石差肩静¶
閉街西觀存思海上仙閑聼説五嶽窮徧一根蓮¶
<pb:KR4h0140_WYG_722-5a>¶
　　　送盧少府之任鞏洛¶
從知東甸尉銓注似恩除帶土移嵩木和泉送尹魚印¶
牀寒鷺宿壁記醉僧書堂下諸昆在無妨候起居¶
　　　送人歸覲河中¶
青門塚前别道路武闗西有寺雲連石無僧葉滿溪河¶
長隨鳥盡山遠與人齊覲省波濤縣寒窗響曙雞¶
　　　錦城秋寄懷𢎞播上人¶
極頂雲兼凍孤城露洗初共辭嵩少雪久絶貝多書逺¶
<pb:KR4h0140_WYG_722-5b>¶
照雁行細寒條狖挂虚分泉煎月色憶就茗林居¶
　　　圭峯溪居寄懷韋曲曹秀才¶
南北飛山雪萬片寄相思東西曲流水千聲瀉别離巴¶
猿學導引隴鳥觧吟詩翻羡家林賞世人那得知¶
　　　送舎弟之山南¶
南山入谷遊去徹山南州下馬雲未盡聽猿星正稠印¶
茶泉遶石封國角吹樓遠宦有何興貧兄無計留¶
　　　題南鑒公山房¶
<pb:KR4h0140_WYG_722-6a>¶
竹房開處峭迥挂半山燈石磬敲来穴不知何代僧講¶
歸䨇袖雪禪起一盂氷唯説黄桑屐當時着秣陵¶
　　　送知巳¶
郡清官舎冷枕席濺山泉藥氣来人外燈光到鶴邉夢¶
秦書印斗思越畫漁船擲笏南歸去波濤路幾千¶
　　　送人赴職湘潭(第六句/缺二字)¶
南征雖赴辟其奈負髙科水合湘潭住山分越國多梅¶
花雪共下文　　相和白髪陪官宴紅旗影裏歌¶
<pb:KR4h0140_WYG_722-6b>¶
　　　過野叟居¶
野人居止處竹色與山光留客羞蔬飯灑泉開草堂雨¶
餘松子落風過术苖香盡日無炎暑眠君青石牀¶
　　　弔鄭賔客¶
朝行䘮名節嶽色慘天風待漏秋吟斷焚香夜直空骨¶
寒依壠草(一作兔/一作樹)家盡逐邉鴻一弔知音後歸来碎嶧¶
桐¶
　　　送從叔書記山隂隐居¶
<pb:KR4h0140_WYG_722-7a>¶
山頂絶茅居雲泉遶枕虚燒移僧影瘦風展鷺行踈巻¶
箔清江月敲松紫閣書由来簪組貴不信教猿鋤¶
　　　避暑莊嚴禪院¶
定裏無煩熱吟中逹性情入林逢客話上塔接僧行八¶
水皆知味諸翁盡得名常論氷井近莫便厭浮生¶
　　　寄清演¶
忽聞清演病可料苦吟身不見近詩久徒言華髪新别¶
来山巳破住處月為鄰幾遶庭前樹于今四十春¶
<pb:KR4h0140_WYG_722-7b>¶
　　　遷村居二首¶
移居入村宇樹闕見城隍雲水雖堪畫恩私不可忘猿¶
涎滴鶴氅麈尾拂僧牀棄逐隨樵牧何由報稻粱¶
歌樂聽常稀茅亭静掩扉槎(一作/畫)来垂釣次月落問安¶
歸逺客傳燒研幽禽看衲衣眼前無俗事松雨蜀山輝¶
　　　出山覩春牓¶
未老鬢毛焦心歸向石橋指霞辭二紀吟雪遇三朝連¶
席頻登相分廊尚祝堯廻眸舊行侣免使負嵩樵¶
<pb:KR4h0140_WYG_722-8a>¶
　　　賈島墓¶
一第人皆得先生豈不銷位卑終蜀士詩絶占唐朝旅¶
葬新墳小魂歸故國遥我来因奠灑立石用為標¶
　　　觀水墨障子¶
若非神助筆硯水恐藏龍研盡一寸墨埽成千仞峰壁¶
根堆亂石牀罅插枯松嶽麓穿因鼠湘江綻為蛬挂衣¶
嵐氣濕夢枕浪頭舂只為少顔色時人著(一作/看)意慵¶
　　　對棊¶
<pb:KR4h0140_WYG_722-8b>¶
小檻明髙雪幽人鬬智棊日斜抛作劫月午蹙(一作/變)成¶
遲倚杕湘僧筭翹松野鶴窺側楸敲醒睡片石夹吟詩¶
雨㸃奩中漬燈花局上吹秋濤寒竹寺此興謝公知¶
　　　題竹溪禪院¶
溪邉(一作/連)山一色水擁竹千竿鳥觸翠㣲濕人居酷暑¶
寒風揺缾影碎沙䧟履㾗端爽極青(一作/清)崖樹平流緑¶
峡灘閑来披衲數漲後巻經看三境通禪寂囂塵染着¶
難¶
<pb:KR4h0140_WYG_722-9a>¶
　　　投獻吏部張侍郎十韻¶
苔染馬蹄青何曽似在城不於僧院宿多傍御溝行隐¶
岫侵巴疊租田帶渭平肩囊㝷省寺袖軸徧公卿夢入¶
連濤郡書来積雪營淚隨邉雁墮魂逐(一作/共)夜蟬驚發¶
憤廵江塔無眠數縣更元都一病客興善幾回鶯貢藝¶
披沙細酬恩戴嶽輕心期公子念滴酒在雕楹¶
　　　終南山二十韻¶
闗内平田窄東西截杳𠖇雨侵諸縣黒雲破九門青暫¶
<pb:KR4h0140_WYG_722-9b>¶
看猶無暇長棲信有靈古苔秋漬斗積霧夜昏螢怒恐¶
撞天漏深疑隐地形盤根連北嶽轉影落南溟窮穴何¶
山出遮蠻上國寜殘陽髙照蜀敗葉逺浮涇斸竹煙嵐¶
凍偷楸雨雹腥閑房僧灌頂浴澗鶴遺翎梯滑危縁索¶
雲深静唱經放泉驚鹿睡聞磬得人醒踏著神仙宅敲¶
開洞府扄棊殘秦士局字缺晉公銘一谷勢當午(一作/開子)¶
孤峰聳起丁逺平丹鳯闕冷射五侯㕔萬丈氷聲折千¶
㝷樹影停(一作/亭)望中仙島動行處月輪馨疊石移臨砌¶
<pb:KR4h0140_WYG_722-10a>¶
研膠潑上屏明時獻君壽不假老人星¶
　　　秋日同覺公上人眺慈恩塔六韻¶
九級聳蓮宫晴登袖拂虹房廊窺井底世界出籠中照¶
牖三山火吹鈴八極風細聞槎客語遥辨海魚冲禁静¶
聲連北江寒影在東謁師開秘鎻塵目閉虚空¶
　　　感知上刑部鄭侍郎¶
寄掩白雲司蜀都髙卧時鄰僧照(一作/㸃)寒竹(一作/燭)宿鳥¶
動秋池帝誦嘉蓮表人吟寳劒詩石渠流月斷畫角截¶
<pb:KR4h0140_WYG_722-10b>¶
江吹閑出黄金勒前飛白鷺鷀公心外國説重望兩朝¶
(一作/川)推静蘚斜圭影孤窗響錫枝興幽松雪見心苦硯¶
氷知縁杖蛩聲切過門馬足遲漏殘終巻讀日下大名¶
垂平磧容鵰上仙山許狖窺數聨金口出死免愧丘為¶
　　　叙事寄薦福棲白(一作聼白/公話舊)¶
險倚石屏風秋濤夢越中前朝吟㑹㪚故國講流終北¶
地聞巴狖南山見磧鴻樓髙驚雨濶木落覺城空兔滿¶
期姚監蟬稀别楚公(一作望/塞翁)淨瓶光照客拄杖朽生蟲¶
<pb:KR4h0140_WYG_722-11a>¶
平地塔千尺半空燈一籠祝堯談幾句旋瀉海濤東(棲/白)¶
(有宣宗壽/昌節詩)¶
　　　送龍州田使君舊詩家¶
御札軫西陲龍州出牧時度闗雲作雪挂棧水成澌劒¶
淬號猿岸弓懸宿鶴枝江燈混星斗山木亂槍旗鎻庫¶
休秤藥開樓又見詩無心陪宴集吟苦憶京師¶
　　　和(一作/送)知巳赴任華州¶
東門罷相郡此拜動京華落日開宵印初燈見早麻鶴¶
<pb:KR4h0140_WYG_722-11b>¶
身紅斾拂仙掌白雲遮塞色侵三縣河聲聒兩衙松根¶
醒客酒蓮座(一作/葉)隱僧家一道帆飛直中筵嶽影斜書¶
名(一作/銘)㝷雪石澄鼎露金沙鎻合眠闗吏杯寒啄廟鴉¶
分臺話嵩洛賽雨戀(一作/拜)煙霞樹谷期招隱吟詩煮栢¶
茶¶
　　　題咸陽樓¶
晚亞(一作/壘)古城門凭髙黯客魂塞侵秦舊國河浸漢荒¶
村客(一作/官)路颺(一作/揚)書燼人家帶水㾗獵頻虚塜穴耕¶
<pb:KR4h0140_WYG_722-12a>¶
苦露松根牆外峰粘漢氷中日晃原斷碑移作砌廣第¶
灌成園北馬疑眠磧南人憶釣湓橋閑野鹿過街靜禁¶
鴉翻灘鼓城隍動雲衝太白昏標衣多吕裔荷鍤或劉¶
孫弔問難知主登攀強滴罇不能扶壯勢冠劒惜乾坤¶
　　　贈興善徹公上人¶
師資懷劒外徒歩管街東九里山横燒三條木落風古¶
池曽看鶴新塔未吟蟲夜久龍髯冷年多麈尾空心宗¶
本無礙問學豈難同¶
<pb:KR4h0140_WYG_722-12b>¶
　　　龍池春草¶
龍池清禁裏芳草傍池春旋長方遮岸全生不染塵和¶
風輕動色湛露靜流津淺得承天歩深疑遶御輪魚㝷¶
倒影沒花帶濕光新肯學長河畔綿綿思逺人¶
　　　秋宿梓州牛頭寺¶
月去簷三尺川雲入寺樓靈山頓離衆列宿不多稠篆¶
字焚初缺翻經誦若流窗閑二江冷簾巻半空秋詔㪚¶
松梢别棊終竹節収靜増雙闕念髙並五翁遊鶴夢生¶
<pb:KR4h0140_WYG_722-13a>¶
　紅日雲閑鎻梓州望空工部眼搔亂廣文頭石室僧調¶
　馬銀河客問牛曉樓歸下界大地一浮漚¶
　　　　送韋太尉自坤維除廣陵¶
　全蜀拜楊州征(一作/徂)東輟武侯直来萬里月旁到五峯¶
　秋幢冷遮髙雪旗(一作/旌)閑卓亂流謝朝明王喜登省舊¶
　寮愁隔海城通舶連河市響樓千官倚元老虚夢法雲¶
　遊¶
　¶
<pb:KR4h0140_WYG_722-13b>¶
　¶
　¶
　¶
　¶
　¶
　¶
　¶
御定全唐詩巻七百二十二¶
