# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:03.618808
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百七十九
<pb:KR4h0140_WYG_779-1a>¶
　欽定四庫全書¶
御定全唐詩卷七百七十九¶
　　王約(詩一首以下並省試/詩爵里世次俱無考)¶
　　　　日暖萬年枝¶
　靄靄彤庭裏沈沈玉砌陲初升九華日濳暖萬年枝煦¶
　嫗光偏好青葱色轉宜每因韶景麗長沐惠風吹隱暎¶
　當龍闕氛氲隔鳳池朝陽光照處唯有近臣知¶
　　郭求(詩一/首)¶
<pb:KR4h0140_WYG_779-1b>¶
　　　　日暖萬年枝¶
　旭日升溟海芳枝散曙煙温仁臨樹久煦嫗在條偏陽¶
　徳符君惠嘉名表聖年若承恩渥厚常屬棟梁賢生植¶
　雖依地光華只信天不才堪仄陋徒望向榮先¶
　　鄭師貞(詩一/首)¶
　　　　日暖萬年枝¶
　禁樹敷榮早偏將麗日宜光揺連北闕影泛滿南枝得¶
　地方知照逢時異赫曦葉和盈數積根是永年移宵露¶
<pb:KR4h0140_WYG_779-2a>¶
猶殘潤薫風更共吹餘暉誠可託况近鳳凰池¶
　石殷士(詩二/首)¶
　　　日華川上動¶
曙霞攢旭日浮景弄晴川晃曜層潭上悠揚極浦前岸¶
髙時擁媚波逺漸澄鮮萍實空隨浪珠胎不照淵早暄¶
依曲渚微動觸(一作/澄)輕漣孰假咸池望幽情得古篇¶
　　　聞擊壤¶
堯年聽野老擊壤復何云自謂歡由已寧知徳在君氣¶
<pb:KR4h0140_WYG_779-2b>¶
平閑易暢聲賀作難分耕鑿方隨日恩威比望雲蕢桴¶
均下調和木等南薫無落於吾事誰將帝力聞¶
　柴宿(詩二/首)¶
　　　初日照華清宫¶
靈山初(一作/煦)照澤(一作/日)逺近見離宫影動參差裏光分¶
縹緲中鮮飇收晚翠佳氣滿晴空林潤温泉入樓深複¶
道通璇題生烱晃珠綴引&KR0008;朧鳳輦何時幸朝朝此望¶
同¶
<pb:KR4h0140_WYG_779-3a>¶
　　　瑜不掩瑕¶
朗玉微瑕在分明異璞瑜堅貞寧可雜羙惡自能殊待¶
價知彌久稱忠定不誣光輝今見黜毫髪外呈符豈假¶
良(一作/相)工指堪(一作/甘)為逹士模他山儻磨琢慕愛是洪¶
鑪¶
　陶拱(一作洪/詩一首)¶
　　　秋日懸清光¶
秋至雲容歛天中日景清懸空寒色淨委照曙光盈泫¶
<pb:KR4h0140_WYG_779-3b>¶
泫看彌上輝輝望最明烟霞輪乍透葵藿影初生鑒下¶
應無極升髙自有程何當廻盛彩一為表精誠¶
　劉&KR1939;(詩一/首)¶
　　　三讓月成魄(不得泛説/鄉飲之事)¶
為禮依天象周旋逐月成教人三讓羙為客一宵生初¶
進輪猶暗終辭影漸明幸陪賓主(一作/客)位取捨任虧盈¶
　朱華(詩一/首)¶
　　　海上生明月¶
<pb:KR4h0140_WYG_779-4a>¶
皎皎秋中月團圓(一作/團)海上生影開金鏡滿輪抱玉壺¶
清漸出三山岊將凌一漢横素娥嘗藥去烏鵲遶枝驚¶
照水光偏白浮雲色最明此時堯砌下蓂莢自將榮¶
　戴察(詩一/首)¶
　　　月夜梧桐葉上見寒露¶
蕭疎桐葉上月白露初團滴瀝清光滿熒煌素彩寒風¶
揺愁玉墜枝動惜珠乾氣冷疑秋晩聲微覺夜䦨凝空¶
流欲遍潤物淨宜看莫厭窺臨倦將晞聚更難¶
<pb:KR4h0140_WYG_779-4b>¶
　孫顧(詩一/首)¶
　　　清露被臯蘭¶
九臯蘭葉茂八月露華清稍與秋隂合還將曉色并向¶
空羅細影臨水泫微明的皪添幽興芊綿動逺情夕芳¶
人未採初降鶴先驚為感生成惠心同葵藿傾¶
　孫頠(詩二/首)¶
　　　宿煙含白露¶
㭊㭊有新意微微曙色幽露含疎月淨光與曉煙浮迥¶
<pb:KR4h0140_WYG_779-5a>¶
野遥凝素空林望已秋著霜寒未結凝葉滴還流比玉¶
偏清潔如珠詎可收裵回阡陌上瞻想但淹留¶
　　　送薛大夫和蕃¶
亞相獨推賢乗軺向逺邊一心傾漢日萬里望胡天忠¶
信皇恩重要荒聖徳傳戎人方屈膝塞月復嬋娟别思¶
流鶯晩歸朝候雁先當書外垣傳廻奏赤墀前¶
　陳璀(詩一/首)¶
　　　風光草際浮¶
<pb:KR4h0140_WYG_779-5b>¶
春風泛揺草旭日遍神州已向花間積還來葉上浮曉¶
光緣圃麗芳氣滿街流澹蕩依朱萼䬙颺帶玉溝向空¶
看轉媚臨水見彌幽况被崇蘭色王孫正可遊¶
　裵杞(詩一/首)¶
　　　風光草際浮¶
澹蕩和風至芊綿碧草長徐吹遥(一作/揺)撲翠半偃乍浮¶
光葉似翻宵露藂疑扇夕陽逶迤明曲渚照耀滿廻塘¶
白芷生還暮崇蘭泛更香誰知攬結處含思向餘芳¶
<pb:KR4h0140_WYG_779-6a>¶
　陳祜(詩一/首)¶
　　　風光草際浮¶
香發王孫草春生君子風光揺低偃處影散豔陽中稍¶
稍移蘋末微微轉蕙叢浮煙傾綠野逺色澹晴空泛彩¶
池塘媚含芳景氣融清暉誰不挹幾許賞心同¶
　吳秘(詩一/首)¶
　　　風光草際浮¶
草色春沙裏風光曉正幽輕明揺不散郁昱麗仍浮吹¶
<pb:KR4h0140_WYG_779-6b>¶
緩苖難轉暉閒葉本柔碧凝煙彩入紅是日華流耐可¶
披襟對誰應滿掬收恭聞掇芳客為此尚淹留¶
　張復元(詩一/首)¶
　　　風光草際浮¶
纎纎春草長遲日度風光靃靡含新彩霏微籠逺芳殊¶
姿媚原野佳色滿池塘最好垂清露偏宜帶豔陽淺深¶
浮嫩綠輕麗拂餘香好助鶯遷勢乗時冀便翔¶
　穆寂(詩二/首)¶
<pb:KR4h0140_WYG_779-7a>¶
　　　冬至日祥風應候¶
節逢清景至占氣二儀中獨喜登臺日先知應候風呈¶
祥光舜化表慶感堯聦既(一作/况)與乗時叶還將入律同¶
微微萬井遍習習九門通更繞鑪煙起殷勤報歲功¶
　　　清風戒寒¶
風清物候殘蕭灑報將寒掃得天衢静吹來眼界寛條¶
鳴方有異蟲思亂無端就樹收鮮膩衝池起澀瀾過山¶
嵐可掬度月色宜看華實從兹始何嗟歲序殫¶
<pb:KR4h0140_WYG_779-7b>¶
　王景中(詩一/首)¶
　　　風草不留霜¶
繁霜當永夜寒草正驚風飄素衰蘋末流光晚蕙叢悠¶
揚方泛影皎潔却飛空不定離披際難凝蘙薈中低昻¶
閒散質肅殺想成功獨感𤣥暉詠依依此夕同¶
　鄧倚(詩一/首)¶
　　　春雲¶
揺曵自西東依林又逐風勢移青道裏影泛綠波中夕¶
<pb:KR4h0140_WYG_779-8a>¶
霽方明日朝陽復蔽空度闗隨去馬出塞引歸鴻色任¶
寒暄變光將逺近同為霖如見用還得助成功¶
　湯洙(詩一/首)¶
　　　登雲梯¶
謝客常游處層巒枕碧溪經過殊俗境登陟象雲梯歩¶
歩勞山屐行行躡澗霓迥臨天路廣俯眺夕陽低賞詠¶
情彌愜風塵事已暌前修如可慕投足固思齊¶
　殷琮(詩一/首)¶
<pb:KR4h0140_WYG_779-8b>¶
　　　登雲梯¶
碧落逺澄澄青山路可昇身輕疑易蹋歩獨覺難憑邐¶
迤排將近迴翔勢漸登上寧愁屈曲髙更喜超騰江樹¶
遥分藹山嵐宛若凝赤城容許到敢憚百千層¶
　朱延齡(詩一/首)¶
　　　秋山極天淨¶
雨洗髙秋淨天臨大野閑葱蘢清萬象繚繞出層山日¶
落千峯上雲銷萬壑間綠蘿霜後翠紅葉雨來殷散彩¶
<pb:KR4h0140_WYG_779-9a>¶
　輝吳甸分形壓楚闗欲尋霄漢路延首願登攀¶
　¶
　¶
　¶
　¶
　¶
　¶
　¶
<pb:KR4h0140_WYG_779-9b>¶
　¶
　¶
　¶
　¶
　¶
　¶
　¶
御定全唐詩卷七百七十九¶
