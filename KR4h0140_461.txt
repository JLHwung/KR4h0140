# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.576132
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百六十一
<pb:KR4h0140_WYG_461-1a>¶
　欽定四庫全書¶
御定全唐詩巻四百六十一¶
　　　白居易(以下/别集)¶
　　　　窗中列逺岫(題中以平聲為韻鵠見本/集宣州試射中正  賦後)¶
　天靜秋山好窗開曉翠通遥憐峰窈窕不隔竹朦朧(一/作)¶
　(䝉/籠)萬㸃當虛室千重疊逺空列檐攢秀氣緣隙助清風¶
　碧愛新晴後明宜反照中宣城郡齋在望與古時(一作/古詩)¶
　同¶
<pb:KR4h0140_WYG_461-1b>¶
　　　　玉水記方流(以流字為韻六十字成/省試性習相逺近賦後)　(見本集/中書侍)¶
　　　　(郎髙郢下試貞元十六年/二月十四日及第第四人)¶
　良璞含章乆寒泉徹底幽矩浮光&KR1527;&KR1527;(一作尹和/光泛泛)方折¶
　浪悠悠凌亂波紋異縈迴水性柔似風揺淺瀨疑(一作/如)¶
　月落清流潛潁應傍達藏真豈上浮玉人如不見淪棄¶
　即千秋¶
　　　　大社觀獻捷詩(以功字為韻四韻成賢元和二/年十一月四日自集  院召赴)¶
　　　　(銀臺候㫖五日召入翰林奉敕試制書詔批荅/詩等五首翰林院使梁守謙奉宣宜授翰林學)¶
<pb:KR4h0140_WYG_461-2a>¶
　　　(士數月除/左拾遺)¶
淮海妖氛滅乾坤嘉(一作/喜)氣通班師郊社内操袂凱歌¶
中廟算無遺策天兵不戰功小臣同鳥獸率舞向皇風¶
　　　自誨¶
樂天樂天來與汝言汝宜拳拳終身行焉物有萬類錮¶
人如鎖事有萬感爇人如火萬類遰来鏁汝形骸使汝¶
未老形枯如柴萬感遰至火汝心懐使汝未死心化為¶
灰樂天樂天可不大哀汝胡不懲往而念来人生百嵗¶
<pb:KR4h0140_WYG_461-2b>¶
七十稀設使與汝七十期汝今年已四十四却後二十¶
六年能㡬時汝不思二十五六年来事疾速倐忽如一¶
寐徃日来日皆瞥然胡為自苦於其間樂天樂天可不¶
大哀而今而後汝宜飢而食渇而飲晝而興夜而寢無¶
浪喜無妄憂病則卧死則休此中是汝家此中是汝鄉¶
汝何捨此而去自取其遑遑遑遑兮欲安往哉樂天樂¶
天歸去来¶
　　　三謡(并序/)¶
<pb:KR4h0140_WYG_461-3a>¶
　　余廬山草堂中有朱藤杖一蟠木机一素屏風二¶
　　時多杖藤而行隐机而坐掩屏而卧宴息之暇茟¶
　　研在前偶為三謡各導其意亦猶座右陋室銘之¶
　　類爾¶
　　　　蟠木謡¶
蟠木蟠木有似我身不中乎器無用於人下擁腫而上¶
轔菌桷不桷兮輪不輪天子建明堂兮既非梁棟諸侯¶
斵大輅兮材又不中唯我病夫或有所用用爾為几承¶
<pb:KR4h0140_WYG_461-3b>¶
吾臂支吾頤而巳矣不傷爾性不枉爾理爾怏怏為几¶
之外無所用爾爾既不材吾亦不材胡為乎人間裵囘¶
蟠木蟠木吾與汝歸草堂去來¶
　　　　素屏謡¶
素屏素屏胡為乎不文不飾不丹不青當世豈無李陽¶
冰之篆字張旭之筆迹邊鸞之花鳥張璪之松石吾不¶
令加一㸃一畫於其上欲爾保真而全白吾於香爐峰¶
下置草堂二屏倚在東西牆夜如明月入我室(一作/懐)曉¶
<pb:KR4h0140_WYG_461-4a>¶
如白雲圍我牀我心久養浩然氣亦欲與爾表裏相輝¶
光爾不見當今甲第與王宫織成歩障銀屏風綴珠陷¶
鈿貼雲母五金七寳相玲瓏貴豪待此方恱目晏然寢¶
卧乎其中素屏素屏物各有所宜用各有所施爾今木¶
為骨兮紙為面捨吾草堂欲何之¶
　　　　朱藤謡¶
朱藤朱藤温如紅玉直如朱繩自我得爾以為杖大有¶
裨於股肱前年左選東南萬里交遊别我於國門親友¶
<pb:KR4h0140_WYG_461-4b>¶
送我於滻水登髙山兮車倒輪摧渡漢水兮馬跙蹄開¶
中途不進部曲多迴唯此朱藤實隨我來瘴癘之鄉無¶
人之地扶衞衰病驅訶魑魅吾獨一身賴爾為二或水¶
或陸自北徂南泥黏雪滑足力不堪吾本兩足得爾為¶
三紫霄峰頭黄石巖下松門石磴不通輿馬吾與爾披¶
雲撥水環山繞野二年蹋徧匡廬間未嘗一歩而相捨¶
雖有佳子弟良友朋扶危助蹇不如朱藤嗟乎窮既若¶
是通復何如吾不以常杖待爾爾勿以常人望吾朱藤¶
<pb:KR4h0140_WYG_461-5a>¶
朱藤吾雖青雲之上黄泥之下誓不棄爾於斯須¶
　　　無可奈何歌(一無/歌字)¶
無可奈何兮白日走而朱顔頽少日往而老日催生者¶
不住兮死者不迴況乎寵辱豐顇之外物又何常不十¶
去而一來去不可挽兮来不可推無可奈何兮已焉哉¶
惟天長而地乆前無始兮後無終嗟吾生之㡬何寄瞬¶
息乎其中又如太倉之稊米委一粒於萬鍾何不與道¶
逍遥委化從容縱心放志洩洩融融胡為乎分愛惡於¶
<pb:KR4h0140_WYG_461-5b>¶
生死繫憂喜於窮通倔强其骨髄齟齬其心胷合冰炭¶
以交戰祗自苦其厥躬彼造物者云何不為此與化者¶
云何不随或喣或吹或盛或衰雖千變與萬化委一順¶
以貫之為彼何非為此何是誰𠖇此心夢蝶之子何禍¶
非福何吉非凶誰達此觀䘮馬之翁俾吾為秋毫之杪¶
吾亦自足不見其小俾吾為泰山之阿吾亦無餘不見¶
其多是以逹人静則脗然與隂合迹動則浩然與陽同¶
波委順而已孰知其他時耶命耶吾其無奈彼何委耶¶
<pb:KR4h0140_WYG_461-6a>¶
順邪彼亦無奈吾何夫兩無奈何然後能𠖇至順而合¶
太和故吾所以飲太和扣至順而為無可奈何之歌¶
　　　池上篇(并序/)¶
　　都城風土水木之勝在東南偏東南之勝在履道¶
　　里里之勝在西北隅西閈北垣第一第即白氏叟¶
　　樂天退老之地地方十七畆屋室三之一水五之¶
　　一竹九之一而島樹橋道間之初樂天既為主喜¶
　　且曰雖有臺無粟不能守也乃作池東粟廩又曰¶
<pb:KR4h0140_WYG_461-6b>¶
　　雖有子弟無書不能訓也乃作池北書庫又曰雖¶
　　有賔朋無琴酒不能娱也乃作池西琴亭加石樽¶
　　焉樂天罷杭州刺史時得天竺石一華亭鶴二以¶
　　歸始作西平橋開環池路罷蘇州刺史時得太湖¶
　　石白蓮折腰菱青版舫以歸又作中髙橋通三島¶
　　徑罷刑部侍郎時有粟千斛書一車洎臧獲之習¶
　　筦磬弦歌者指百以歸先是潁川陳孝山與釀法¶
　　酒味甚佳博陵崔晦叔與琴韻甚清蜀客姜發授¶
<pb:KR4h0140_WYG_461-7a>¶
　　秋思聲甚淡𢎞農楊貞一與青石三方長平滑可¶
　　以坐卧太和三年夏樂天始得請為太子賔客分¶
　　秩於洛下息躬於池上凡三任所得四人所與洎¶
　　吾不才身今率為池中物矣每至池風春池月秋¶
　　水香蓮開之旦露清鶴淚之夕拂楊石舉陳酒援¶
　　崔琴弹姜秋思頽然自適不知其他酒酣琴罷又¶
　　命樂童登中島亭合奏霓裳&KR0262;序聲随風飄或凝¶
　　或散悠揚於竹煙波月之間者乆之曲未竟而樂¶
<pb:KR4h0140_WYG_461-7b>¶
　　天陶然已醉睡於石上矣睡起偶詠非詩非賦阿¶
　　龜握筆因題石間視其麤成韻章命為池上萹云¶
　　爾¶
十畆之宅五畆之園有水一池有竹千竿勿謂土狭勿¶
謂地偏足以容膝足以息肩有堂有庭有橋有船有書¶
有酒有歌有弦有叟在中白鬚飄然識分知足外無求¶
焉如鳥擇木姑務巢安如龜居坎不知海寛靈鶴怪石¶
紫菱白蓮皆吾所好盡在吾前時飲一杯或吟一篇妻¶
<pb:KR4h0140_WYG_461-8a>¶
孥熈熈雞犬閑閑優哉游哉吾将終老乎其間¶
　　　齒落辭(并序/)¶
　　開成二年予春秋六十六瘠黒衰白老狀具矣而¶
　　雙齒又堕慨然感歎者乆之因為齒落辭以自廣¶
　　其辭曰¶
嗟嗟乎雙齒自吾有之爾俾爾嚼肉咀蔬銜杯潄水豐¶
吾膚革滋吾血髄從幼逮老勤亦至矣幸有輔車非無¶
齗齶胡然捨我一旦雙落齒雖無情吾豈無情老與齒¶
<pb:KR4h0140_WYG_461-8b>¶
别齒随涕零我老日来爾去不迴嗟嗟乎雙齒孰謂而¶
來哉孰謂而去哉齒不能言請以意宣為口中之物忽¶
乎六十餘年昔君之壮也血剛齒堅今君之老矣血衰¶
齒寒輔車齗齶日削月朘上參差而下&KR1557;&KR1632;曽何足以¶
少安嘻君其聽哉女長辭姥臣老辭主髮衰辭頭葉枯¶
辭樹物無細大功成者去君何嗟嗟獨不聞諸道經我¶
身非我有也盖天地之委形君何嗟嗟又不聞諸佛說¶
是身如浮雲湏臾變滅由是而言君何有焉所宜委百¶
<pb:KR4h0140_WYG_461-9a>¶
骸而順萬化胡為乎嗟嗟於一牙一齒之間吾應曰吾¶
過矣爾之言然¶
　　　不能忘情吟(并序/)¶
　　樂天既老又病風乃録家事㑹經費去長物妓有¶
　　樊素者年二十餘綽綽有歌舞態善唱楊枝人多¶
　　以曲名名之由是名聞洛下籍在經費中将放之¶
　　馬有駱者駔壮駿稳乗之亦有年籍在經物中将¶
　　鬻之圉人牽馬出門馬驤首反顧一鳴聲音間佀¶
<pb:KR4h0140_WYG_461-9b>¶
　　知去而旋戀者素聞馬嘶惨然立且拜婉孌有辭¶
　　(辭具/下)辭畢泣下予聞素言亦愍黙不能對且命迴¶
　　勒反袂飲素酒自飲一杯快吟數十聲聲成文文¶
　　無定句句随吟之短長也凡二百五十五言噫予¶
　　非聖達不能忘情又不至於不及情者事來攪情¶
　　情動不可柅因自哂題其篇曰不能忘情吟吟曰¶
鬻駱馬兮放楊柳枝掩翠黛兮頓金羈馬不能言兮長¶
鳴而却顧楊柳枝再拜長跪而致辭辭曰主乘此駱五¶
<pb:KR4h0140_WYG_461-10a>¶
　年凡千有八百日銜橜之下不驚不逸素事主十年凡¶
　三千有六百日巾櫛之間無違無失今素貌雖陋未至¶
　衰摧駱力猶壮又無虺隤即駱之力尚可以代主一歩¶
　素之歌亦可以送主一杯一旦雙去有去無迴故素将¶
　去其辭也苦駱将去其鳴也哀此人之情也馬之情也¶
　豈主君獨無情哉予俯而歎仰而咍且曰駱駱爾勿嘶¶
　素素爾勿啼駱反廐素反閨吾疾雖作年雖頽幸未及¶
　項籍之将死何必一日之内棄騅兮而别虞兮乃目素¶
<pb:KR4h0140_WYG_461-10b>¶
　兮素兮為我歌楊柳枝我姑酌彼金罍我與爾歸醉鄉¶
　去來¶
　¶
　¶
　¶
　¶
　¶
御定全唐詩巻四百六十一¶
