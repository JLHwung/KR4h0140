# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:56.399911
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百三十二
<pb:KR4h0140_WYG_632-1a>¶
　欽定四庫全書¶
御定全唐詩巻六百三十二¶
　　司空圖¶
　司空圖字表聖河中虞鄉人咸通末擢進士第由宣歙¶
　幕歴禮部即中僖宗行在用為知制誥中書舍人歸隠¶
　中條山王官谷龍紀乾寜間徴拜舊官及以户兵二部¶
　侍即召皆不起遷洛後被詔入朝以野耄丏歸朱全忠¶
　受禪召為禮部尚書不食而卒圖少有俊才晩年避世¶
<pb:KR4h0140_WYG_632-1b>¶
　棲遯自號知非子耐辱居士有先世别墅泉石林亭頗¶
　愜幽趣日與名僧高士遊詠其中有一鳴集三十巻内¶
　詩十巻今編詩三巻¶
　　　塞上¶
　萬里隋城在三邊虜氣衰沙填孤障角燒斷故關碑馬¶
　色經寒慘鵰聲帶晩悲(一作/飢)將軍正閑暇留客換歌辭¶
　　　寄永嘉崔道融¶
　旅寓雖難定乘閒是勝遊碧雲蕭寺霽紅樹謝邨秋戌¶
<pb:KR4h0140_WYG_632-2a>¶
鼔和潮暗船燈照島幽詩家多滯此風景似相留¶
　　　下方¶
三十年來往中間京洛塵倦行今白首歸臥巳清神坡¶
暖冬抽(一作/生)筍松凉夏健人更慚徴詔起避世迹非眞¶
　　　華下¶
日炙旱雲裂迸為千道血天地沸一鑊竟自烹妖孽堯¶
湯遇災數災數還中輟何事姦與邪古來難撲滅¶
　　　僧舍貽友¶
<pb:KR4h0140_WYG_632-2b>¶
笑破人間事吾徒莫自欺解吟僧亦俗愛舞鶴終卑竹¶
上題幽夢溪邊約敵棋舊山歸有阻不是故遲遲¶
　　　下方¶
昏旦松軒下怡然對一瓢雨微吟思(一作/春未)足花落夢無¶
聊細事當棋遣衰容喜鏡饒溪僧有深趣書至又相邀¶
　　　華下送文浦(一作/涓)¶
郊居謝名利(舊史云河北/亂圖寓華陰)何事最相親漸與論詩久皆¶
知得句新川明虹照雨樹宻鳥衝人應念從今去還來¶
<pb:KR4h0140_WYG_632-3a>¶
嶽下頻¶
　　　自誡¶
我祖銘座右嘉謀貽厥孫勤此茍不怠令名日可存媒¶
&KR0247;士所耻慈儉道所尊松柏豈不茂桃李亦自繁衆人¶
皆察察而我獨昏昏取訓於老氏大辯欲訥言¶
　　　效陳拾遺子昻感遇二首¶
高燕飛何㨗啄害恣羣雛人豈玩其暴華軒容爾居强¶
欺自天禀剛吐信吾徒乃知不平者矯世道終孤¶
<pb:KR4h0140_WYG_632-3b>¶
陽和含煦潤卉木競紛華當為衆所恱私巳汝何誇北¶
里祕穠豓東園鎻名花豪奪乃常理笑君徒咄嗟¶
　　　效陳拾遺子昻¶
醜婦競簪花花多映愈醜鄰女恃其姿掇之不盈手量¶
巳茍自私招損乃誰咎寵禄既非安於吾竟何有¶
　　　感時¶
好鳥無惡聲仁獸肯狂噬寜教鸚鵡啞不遣麒麟細(一/作)¶
(吠/)人人語與黙唯觀利與勢愛毁亦自遭掩謗終失計¶
<pb:KR4h0140_WYG_632-4a>¶
　　　秋思¶
身病時亦危逢秋多慟哭風波一揺蕩天地幾翻覆孤¶
螢出荒池落葉穿破屋勢利長草草何人訪幽獨¶
　　　早春¶
傷懐同(一作/仍)客處病眼却花朝草嫩侵沙短(一作/長)冰輕¶
著雨消風光知可愛容髪不相饒早晩丹丘去(一作/伴)飛¶
書肯(一作/首)見招¶
　　　上陌梯寺懐舊僧二首¶
<pb:KR4h0140_WYG_632-4b>¶
雲根禪客居皆說舊無(一作/吾)廬松日明金像山風(一作/苔龕)¶
嚮木魚依棲應不阻名利本來疎縱有人相問林間懶¶
拆書¶
高鴉隔谷見路轉寺西門塔影蔭泉脉山苖侵燒痕鐘¶
疎含杳靄閤(一作/閣)逈亘黄昏更待他僧到長如前信存¶
　　　寄懐元秀上人¶
悠悠干禄利草草廢漁樵身世堪惆悵風騷頓(一作/頗)寂¶
寥高秋期歩野積雨放趨朝得句如相憶莎齋且見招¶
<pb:KR4h0140_WYG_632-5a>¶
　　　次韻和秀上人遊南五臺¶
中峰曽到處題記没蒼苔振錫傳深谷翻經想舊臺危¶
松臨砌偃驚鹿驀溪來内殿御(一作/評)詩切(師以文/章應制)身廻¶
心未廻¶
　　　贈圓昉公(昉蜀僧僖宗幸/蜀昉堅免紫衣)¶
天階讓紫衣冷格鶴猶卑道勝嫌名出身閒覺老遲曉¶
(一作/晩)香延宿火寒磬度高枝每說長松寺他年與我期¶
　　　贈信美寺岑上人¶
<pb:KR4h0140_WYG_632-5b>¶
廵禮諸方遍湘南頻有縁焚香老山寺乞食向江船紗¶
碧籠名畫燈寒照淨禪我來能永日蓮漏滴寒泉(一作/堦前)¶
　　　江行二首¶
地濶分吳塞楓高映楚天曲(一作/廻)塘春盡雨方響夜深¶
船(舊唐書方響以鐵為之長/九寸廣二寸貟上方下)行紀添新夢羇愁甚往年¶
何時京洛路馬上見人煙¶
初程風信好廻望失津樓日帶潮聲晩煙含楚色秋戌¶
旗當遠客島樹轉驚鷗此去非名利孤帆任白頭¶
<pb:KR4h0140_WYG_632-6a>¶
　　　長安贈王注(一作/法)¶
正下搜賢詔多君獨避名客來當意愜花發遇歌成樂¶
地留高趣權門讓後生東方御閒駟(一作東風/閑小駟)園外好¶
同行¶
　　　贈歩寄李員外¶
危橋轉溪路經雨石叢荒幽瀑下仙果孤巢懸夕陽病¶
辭青𤨏祕心在紫芝房更喜諧招隠詩家有望即¶
　　　寄鄭仁規¶
<pb:KR4h0140_WYG_632-6b>¶
清才鄭小戎標的貴遊中萬里雲無侣三山鶴不籠香¶
和丹地暖晩着綵衣風榮路期經濟唯應在至公¶
　　　寄考功王員外¶
喜聞三字耗閒客是陪遊白鳥閒疎索青山日滯留琴¶
如高韻稱詩愧逸才酬更勉匡君志論思在獻謀¶
　　　雜言(一作短/歌行)¶
烏飛飛兎蹶蹶朝來暮去驅時節女媧祗解補青天不¶
解煎膠黏日月¶
<pb:KR4h0140_WYG_632-7a>¶
　　　陳疾¶
自憐旅舍亦酣歌世路無機奈爾何霄漢逼(一作/碧)來心¶
不動鬢毛白盡興猶多殘陽暫照鄉關近遠鳥因投嶽¶
廟過閒得此身歸未得磬聲深夏隔煙蘿¶
　　　淅上(一作江淅上是今鄖陽府地在/秦楚之交故有秦雲楚雨之句)¶
華下支離巳隔河又來此地避干戈山田漸廣猨時(一/作)¶
(頻/)到邨舍新添燕亦多丹桂石楠宜並長秦雲楚雨暗¶
相和兒童栗熟迷歸路(一作/新逕)歸得(一作/去)仍隨牧豎歌¶
<pb:KR4h0140_WYG_632-7b>¶
西北鄉關近帝京煙塵一片正傷情愁㸔地色連空色¶
靜聽歌聲似哭聲紅蓼滿(一作/遮)邨人不在(一作/見)青山遶¶
檻路難平從他煙棹更南去休向津頭問去程¶
　　　山中¶
全家與(一作/為)我戀孤岑蹋得蒼苔一徑深逃難人多分¶
隙地放生麋(一作/鹿)大出寒林名應不朽輕仙(一作/山)骨理¶
到忘機近佛心昨夜前溪驟雷(一作雲/又作風)雨晩晴閒(一作/獨)¶
歩數峰吟(一作/溪禽)¶
<pb:KR4h0140_WYG_632-8a>¶
　　　寄贈詩僧秀公¶
靈一心傳清塞心可公吟後礎公吟近來雅道相親少¶
惟仰吾師所得深好句未停無暇日舊山歸老有東林¶
冷曹孤宦甘寥落多謝&KR0157;笻數訪尋¶
　　　重陽日訪元秀上人¶
紅葉黄花秋景寛醉吟朝夕在樊川却嫌今日登山俗¶
且共(一作/共與)高僧對榻眠别畫長懐吳寺壁宜茶偏賞霅¶
溪泉歸來童穉爭相笑何事無人與酒船¶
<pb:KR4h0140_WYG_632-8b>¶
　　　丁未歲歸王官谷¶
家山牢落戰塵西疋馬偷歸路巳迷塜上巻旗人簇立¶
花邊移寨鳥驚啼本來薄俗輕文字却致中原動鼓鼙¶
將(一作/時)取一壺閒日月長歌深入武陵溪¶
　　　書懐¶
病來猶强引雛行力上東原欲試耕幾處馬嘶春麥長¶
一川人喜雪峰情閒知有味心難肯道貴謀安迹易平¶
陶令若能兼不飲無絃琴亦是沽名¶
<pb:KR4h0140_WYG_632-9a>¶
　　　退棲¶
宦遊蕭索為無能移住中條最上層得劒乍如添健僕¶
亡書久似失(一作/憶)良朋燕昭不是空憐馬支遁何妨亦¶
愛鷹自此致身繩檢外肯教世路日兢兢¶
　　　五十¶
閒身事少只題詩五十今來覺陡衰清秩偶叨非養望¶
丹方頻試更堪疑髭鬚强染三分折弦管遥聽一半悲¶
漉酒有巾無黍釀負他黄菊滿東籬¶
<pb:KR4h0140_WYG_632-9b>¶
　　　新歲對冩真¶
得見明時下壽身須甘歲酒更移廵生情暗結(一作/隔)千¶
重恨寒勢常欺一半春文武輕銷丹竈火市朝偏貴黒¶
頭人自傷衰颯慵開鏡擬與兒童别冩真¶
　　　華下¶
籜冠新帶歩池塘逸韻偏宜夏景長扶起緑荷承早露¶
驚廻白鳥入殘陽久無書去干時貴時有僧來自故鄉¶
不用名山訪真訣退休便是養生方¶
<pb:KR4h0140_WYG_632-10a>¶
　　　重陽山居¶
詩人自古恨難窮暮節登臨且喜同四望交親(一作座/賔朋)¶
兵亂後一川風物笛聲中菊殘深處廻幽蝶陂動晴光¶
下早鴻明日更期來此醉不堪寂寞對衰翁¶
　　　爭名¶
爭名豈在更搜竒不朽纔消一句詩窮辱未甘英氣阻¶
乖疎還有正人知荷香浥露侵衣潤松影和風傍枕移¶
只此共棲塵外境無妨亦戀好文時¶
<pb:KR4h0140_WYG_632-10b>¶
　　　光啟四年春戊申(一作歸王/官次年作)¶
亂後燒殘數(一作/滿)架書峰前猶自戀吾廬忘機漸喜逢¶
人少覽鏡空憐待鶴疎孤嶼池痕春漲滿小闌花韻午¶
晴初酣歌自適逃名久不必門多長者車¶
　　　丁巳重陽¶
重陽未到巳登臨探得黄花且獨斟客舍喜逄連日雨¶
家山(一作/鄉)似響隔河砧亂來巳失耕桑計病後休論濟¶
活心(巳且病焉/安能活人)自賀逢時能自棄歸鞭唯拍馬韉吟¶
<pb:KR4h0140_WYG_632-11a>¶
　　　喜王駕小儀重陽相訪¶
白菊初開臥内明聞君相訪病身輕樽前且撥傷心事¶
谿上還隨覓句行幽鶴傍人疑舊識殘蟬向日噪新晴¶
擬將寂寞同留住且勸康時立大名¶
　　　酬張芬赦後見寄(一作司/空曙詩)¶
紫鳯朝銜五色書陽春忽布網羅除巳將心變寒灰後¶
豈料光生腐草餘建水風煙收客淚杜陵花燭夢郊居¶
勞君故有詩相贈欲報瓊瑶愧不如¶
<pb:KR4h0140_WYG_632-11b>¶
　　　上元放二雉¶
嬰網雖皆困搴籠喜共歸無心期爾報相見莫驚飛¶
　　　中秋¶
閒吟秋景外萬事覺悠悠此夜(一作/際)若無月一年虛(一/作)¶
(空/)過秋¶
　　　偶題¶
水榭花繁處春晴日午前鳥窺臨檻鏡馬過隔墻鞭¶
　　　閒歩¶
<pb:KR4h0140_WYG_632-12a>¶
幾處白煙斷一川紅樹時壊橋侵轍水殘照背邨碑¶
　　　春中¶
伏溜侵堦潤繁花隔竹香嬌鶯方曉聽無事過南塘¶
　　　獨望¶
緑樹連邨暗黄花出陌(一作/入麥)稀逺陂春草緑(一作/早滲)猶有¶
水禽飛¶
　　　雜題¶
孤枕聞鶯起幽懐獨悄然地融春力潤花泛曉光鮮¶
<pb:KR4h0140_WYG_632-12b>¶
　　　漫題三首¶
亂後他鄉莭燒殘故國春自憐垂白首猶伴踏青人¶
齒落傷情久心驚健忘頻蝸廬經歲客蠶市異鄉人¶
率怕人言謹閒宜酒韻高山林若無慮名利不難逃¶
　　　河上二首¶
慘慘日將暮驅羸獨到莊沙痕傍墟落風色入牛羊¶
新霽田園處夕陽禾黍明沙邨平見水深巷有鷗聲¶
　　　早朝¶
<pb:KR4h0140_WYG_632-13a>¶
白日新年好青春上國多街平雙闕近塵起五雲和¶
　　　即事二首¶
茶爽添詩句天清瑩道心只留鶴一隻此外是空林¶
御禮徴竒䇿人心注盛時從來留振滯只待濟臨危¶
　　　永夜¶
永夜疑無日危時只頼山曠懐休戚外孤跡是非間¶
　　　秦關¶
形勝今雖在荒凉恨不窮虎狼秦國破狐兎漢陵空¶
<pb:KR4h0140_WYG_632-13b>¶
　　　渡江¶
秋江共僧渡鄉淚滴船回一夜吳船夢家書立馬開¶
　　　退居漫題七首¶
花缺傷難綴鶯喧奈細聽惜春春巳晩珍重草青青¶
堤栁自綿綿幽人無恨牽只憂詩病發莫寄校書牋¶
燕語曽來客花催欲别人莫愁春又過㸔著又新春¶
身外都無事山中久避喧破巢看乳燕留果待啼猨¶
詩家通籍美工部與司勲高賈雖難敵微官偶勝君¶
<pb:KR4h0140_WYG_632-14a>¶
努力省前非人生上壽稀青雲無直道暗室有危機¶
燕拙營巢苦魚貪觸網驚豈縁身外事亦似我勞形¶
　　　即事九首¶
宿雨川原霽憑高景物新陂㾗侵牧馬雲影帶耕人¶
十年深隠地一雨太平心匣澁休看劒窗明復上琴¶
明時那棄置多病自遲留疎磬和吟斷殘燈照臥幽¶
衰鬢閒生少丹梯望覺危松須依石長鶴不傍人卑¶
落葉頻驚鹿連峰欲映鵰此生詩病苦此病更蕭條¶
<pb:KR4h0140_WYG_632-14b>¶
旅思又驚夏庭前長小松逺峯生貴氣殘月歛衰容¶
林鳥頻窺靜家人亦笑慵舊居留穏枕歸臥聽秋鐘¶
華宇知難保燒來又却修只應巢燕惜未必主人留¶
幽鳥穿籬去鄰翁採藥回雲從潭底出花向佛前開¶
　　　松滋渡二首¶
歩上短亭久看回官渡船江鄉宜晩霽楚老語豐年¶
楚岫接鄉思茫茫歸路迷更堪斑竹驛初聽鷓鴣啼¶
　　　華清宫¶
<pb:KR4h0140_WYG_632-15a>¶
帝業山河固離宫宴幸頻豈知驅戰馬只是太平人¶
　　　牛頭寺¶
終南最佳處禪誦出青霄羣木澄幽寂疎煙泛泬寥¶
　　　感時上盧相¶
兵待皇威振人隨國歩安萬方休望幸封岳始鳴鑾¶
　　　亂後三首¶
䘮亂家難保艱虞病懶醫空將憂國淚猶擬灑丹墀¶
流芳能幾日惆悵又聞蟬行在多新貴幽棲獨長年¶
<pb:KR4h0140_WYG_632-15b>¶
世事嘗艱險僧居慣寂寥美香聞夜合清景見寅朝¶
　　　秋景¶
景物皆難駐傷春復怨秋旋書紅葉落擬畫碧雲收¶
　　　避亂¶
離亂(一作/亂離)身偶在竄跡任浮沈虎暴荒居逈螢孤黒夜¶
深¶
　　　長亭¶
梅雨和鄉淚終年共酒衣殷勤華表鶴羡爾亦曽歸¶
<pb:KR4h0140_WYG_632-16a>¶
　　　邨西杏花二首¶
薄膩力偏羸看看愴别時東風狂不惜西子病難醫¶
肌細分紅脉香濃破紫苞無因留得翫爭忍折來抛¶
　　　獨坐¶
幽徑入桑麻塢西逢一家編籬薪帶蠒補屋草和花¶
　　　借居¶
借住郊園久仍逢夏景新緑苔行屐稳黄鳥傍窗頻¶
　　　重陽¶
<pb:KR4h0140_WYG_632-16b>¶
菊開猶阻雨蝶意切於人亦應知暮節不比惜殘春¶
　　　偶書五首¶
衰謝當何懴惟應悔壯圖磬聲花外遠人影塔前孤¶
色變鶯雛長竿齊笋籜垂白頭身偶在清夏景還移¶
蜀妓輕成妙吳娃狎共纎晩妝留拜月卷上水精簾¶
獨歩荒郊暮沉思逺墅幽平生多少事彈指一時休¶
掩謗知迎吠欺心見强顔有名人易困無契債難還¶
　　　雜題九首¶
<pb:KR4h0140_WYG_632-17a>¶
病來勝未病名縛便忘名今日甘為客當時注愍征(圖/集)¶
(有注愍征賦述/賦盧獻卿撰)¶
暑濕深山雨荒居破屋燈此生無懴處此去作高僧¶
不須頻悵望且喜脫喧囂亦有終焉意陂南看稻苖¶
樓帶猨吟迥庭容鶴舞寛㬠書因閱畫封藥偶和丹¶
宴罷論詩久亭高拜表頻岸香蕃舶月洲色海煙春¶
驛歩堤縈閣軍城鼓振橋鷗和湖鴈下雪隔嶺梅飄¶
帶雪南山道和鐘北闕明太平當共賀開化喝來聲¶
<pb:KR4h0140_WYG_632-17b>¶
舴艋猨偷上蜻蜓燕競飛樵香燒桂子苔濕挂莎衣¶
溪漲漁家近煙收鳥道高松花飄可惜睡裏灑離騷¶
　　　古樂府¶
一葉隨西風君行亦向東知妾飛書意無勞待早鴻¶
　　　有感¶
燈影看鬚黒墻陰惜草青歲闌悲物我同是冐霜螢¶
　　　休休亭¶
且喜安能保那堪病更憂可憐藜杖者真箇種𤓰侯¶
<pb:KR4h0140_WYG_632-18a>¶
　　　漫書二首¶
剩欲逢花折須判冐雨頻晴明開漸少莫怕濕新巾¶
小蝶爾何競追飛不憚勞逺教羣雀見寜悟禍梯高¶
　　　歲盡二首¶
明日添一歲端憂奈爾何衝寒出洞口猶校夕陽多¶
莫話傷心事投春滿鬢霜殷勤共尊酒今歲只殘陽¶
　　　牡丹¶
得地牡丹盛曉添龍麝香主人猶自惜錦幕䕶春霜¶
<pb:KR4h0140_WYG_632-18b>¶
　　　亂後¶
羽書傳棧道風火隔鄉關病眼那堪泣傷心不到間¶
　　　春山¶
可是武陵溪春芳著路迷花明催曙早雲膩惹空低¶
　　　樂府¶
寶馬跋塵光雙馳照路旁喧傳報戚里明日幸長楊¶
　　　亂前上盧相¶
虜黠雖多變兵驕即易乘猶須勞斥候勿遣大河冰¶
<pb:KR4h0140_WYG_632-19a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_632-19b>¶
　¶
　¶
　¶
　¶
　¶
　¶
　¶
御定全唐詩巻六百三十二¶
