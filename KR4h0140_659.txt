# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:57.636460
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百五十九
<pb:KR4h0140_WYG_659-1a>¶
　欽定四庫全書¶
御定全唐詩巻六百五十九¶
　　羅隱¶
　　　　省試秋風生桂枝¶
　凉吹從何起中霄景象清漫隨雲葉動髙傍桂枝生漠¶
　漠看無際蕭蕭别有聲逺吹斜漢轉低拂白榆輕寥泬¶
　工夫大乾坤歲序更因悲逺(一作/未)歸客長望一枝榮¶
　　　　思故人¶
<pb:KR4h0140_WYG_659-1b>¶
　故人不可見聊復拂鳴琴鵲繞風枝急螢藏露草深平¶
　生四方志此夜五湖心惆悵友朋盡洋洋漫好音¶
　　　　寄陸龜蒙(李相公在淮南/徴陸龜䝉詩)¶
　龍樓李丞相昔歲仰髙文黄閣尋無主青山竟未焚夜¶
　船乘海月秋寺伴江雲却恐塵埃裏浮名㸃汚君¶
　　　　題方干詩¶
　中間李建州夏汭偶同遊顧我論佳句推君最上流九¶
　霄無鶴板雙鬢老漁舟世難方如此何當浣旅愁¶
<pb:KR4h0140_WYG_659-2a>¶
　　　秋江¶
秋江待晩潮客思斾旌揺(一作/遥)細雨翻蘆葉髙風却(一/作)¶
(怯/)柳條兵戈村落破饑儉虎狼驕吾土兼連此離魂望¶
裏消¶
　　　寄制誥李舎人¶
梁王握豹韜雪裏見枚臯上客趨丹陛遊人歎二毛門¶
閑知待詔星動想濡毫一首長楊賦應嫌索價髙¶
　　　秋日懷孟夷庚¶
<pb:KR4h0140_WYG_659-2b>¶
秋日(一作/葉)黄陂下孤舟憶共誰江山三楚分風雨二妃¶
祠知已秦貂沒流年賈鵩悲中原正兵馬相見是何時¶
　　　送李右丞分司(一本題下有/東城二字)¶
分漕(一作/曹)得洛川讜議更昭然在(一作/左)省曾批敕中臺¶
肯避權所悲時漸薄共賀道由(一作/尢)全賣與清平代相¶
兼直幾錢¶
　　　郴江遷客¶
不是逢清世何由見皂囊事雖危虎尾名勝泊(一作/汨)鵷¶
<pb:KR4h0140_WYG_659-3a>¶
行毒霧郴江濶愁雲楚驛長歸時有詩賦一為弔沈湘¶
　　　感舊¶
劔佩孫𢎞閣戈鋋太尉(一作/大將)營重言虛有位孤立竟無¶
成丘隴笳簫咽池臺歲月平此恩何以報歸處(一作/底事)是¶
柴荆¶
　　　鷹¶
越海霜天暮辭韜野草乾俊通司𨽻職嚴奉武夫官眼¶
惡藏蜂(一作/鋒)在心麤逐物殫近來脂膩足驅遣不妨難¶
<pb:KR4h0140_WYG_659-3b>¶
　　　秋日寄狄補闕¶
紅塵擾擾間立馬看南山謾道經年往何妨逐日閑病¶
中霜葉赤愁裏鬢毛斑不為良知在驅車已出關¶
　　　寄易定公乘億侍郎(侍郎有明皇再見阿蠻舞/及龍池柳賦時稱冠絶也)¶
　　　(無一本題下/  侍郎二字)¶
謝舞仍宫柳髙竒世少雙侍中生不到園令死須降班¶
秩通烏府罇罍奉碧幢昭王有餘烈試為禱迷邦¶
　　　寄大理徐郎中(一本大理/下有寺字)¶
<pb:KR4h0140_WYG_659-4a>¶
佐棘竟誰同因思證聖中事雖(一作/難)忘(一作/亡)顯報理合¶
有陰功官序詵枝老幽塵(一作/生涯)范甑空幾時潘好禮重¶
與話清風(證聖中徐有功為大理少卿執法平/恕鹿城主簿潘好禮著論以美之也)¶
　　　寄蘇拾遺(拾遺許公之後今/猶居開元中舊第)¶
早歲長楊賦當年(一作/今)諫獵書格髙時輩伏言數宦情¶
疎慷慨傳丹桂艱難保舊居退朝觀(一作/焚)藁草(一作應/課草)¶
能望(一作/忘)馬相如¶
　　　寄許融(一題作與干/韞玉話别)¶
<pb:KR4h0140_WYG_659-4b>¶
多病仍疎拙唯君與我同帝鄉年共老江徼(一作/外)業俱¶
空燕冷辭華屋蛩(一作/蟬)凉恨(一作/咽)曉叢白雲髙幾許全¶
屬採芝翁¶
　　　寄禮部鄭員外¶
欒郄門風大裴王禮樂優班資冠雞舌人品壓龍頭夜¶
直爐香細晴編疏草稠近聞潘散騎三十二悲秋¶
　　　菊¶
籬落歲云暮數枝聊自芳雪裁纖蘂密金拆小苞香千¶
<pb:KR4h0140_WYG_659-5a>¶
載白衣酒一生青女霜春叢莫輕薄彼此有行藏¶
　　　臺城¶
水國春常在臺城夜未寒麗華承寵渥江令捧杯盤宴¶
罷明堂爛詩成寶炬殘兵來吾有計金井玉鉤欄¶
　　　舊遊¶
良時不復再漸老更難言逺水猶經眼髙樓似斷魂依¶
依宋玉宅歴歴長卿村今日空江畔相於只酒樽¶
　　　寄䖍州薛大夫¶
<pb:KR4h0140_WYG_659-5b>¶
祝融峰下别三載夢魂勞地轉南康重官兼亞相髙海¶
鵬終負日神馬背眠槽㑹得窺成績幽窗染兔毫¶
　　　蘇小小墓¶
魂兮檇李城猶未有人耕好月當年事殘花觸處情向¶
誰曾豔冶隨分得聲名應侍吳王宴(一作/日)蘭橈暗送迎¶
　　　寒食日早出(一作/春)城東¶
青門欲曙天車馬已喧闐禁柳疎(一作/揺)風雨(一作/細)牆花¶
拆露鮮向誰誇麗景只(一作/此)是歎流年不得髙飛便迴¶
<pb:KR4h0140_WYG_659-6a>¶
頭望紙鳶¶
　　　秋日懷賈隨進士¶
邊宼日騷動故人音信稀長纓慙賈誼孤憤(一作/塜)憶韓¶
非曉匣魚腸冷春園鴨掌肥知君安未得聊且示忘機¶
　　　亂後逢友人¶
滄海去未得倚舟聊問津生靈宼盜盡方鎮改更貧(一/作)¶
(頻/)夢裏舊行處眼前新貴人從來事如此君莫獨霑巾¶
　　　殘花(一作楊/發詩)¶
<pb:KR4h0140_WYG_659-6b>¶
已歎良時晩仍悲别酒催暖芳隨日薄輕片逐風迴黛¶
歛愁歌扇妝殘泣鏡臺繁陰莫矜&KR0247;終是共塵埃¶
　　　秋日富春江行¶
逺岸平如翦澄江靜似鋪紫鱗仙客馭金顆李衡奴冷¶
疉羣(一作/千)山濶清涵萬象殊嚴陵亦髙見歸臥是良圖¶
　　　寄侯博士¶
規諫揚雄賦邅迴賈誼官久貧還往少孤立轉遷難清¶
鏡流年急髙槐旅舎寒侏儒亦何有飽食向長安¶
<pb:KR4h0140_WYG_659-7a>¶
　　　送沈光侍御赴職閩中¶
未至應居右全家出帝鄉禮優逢苑雪官重帶臺霜夜¶
浦吳潮吼(一作/亂)春灘建水狂延平有風雨從此是騰驤¶
　　　寄袁皓侍郎¶
東臺(一作/堂)失路岐榮辱事堪悲我寢牛衣敝君居豸角¶
危風塵慙上品才業愧明時千里芙蓉幕何由話所思¶
　　　寄金吾李蓀常侍¶
西班掌禁兵蘭錡最分明曉色嚴天仗春寒避火城安¶
<pb:KR4h0140_WYG_659-7b>¶
危雖已任韜略即嘉聲請問何功德壺關宼始平¶
　　　商於驛與于藴玉話别¶
南朝徐庾流洛下憶同遊酒采閑坊菊山登逺寺樓相¶
思勞寄夢偶别已經秋還被青青桂催君不自由¶
　　　封禪寺居¶
盛禮何由覩嘉名偶寄居周南太史涙蠻徼長卿書砌¶
竹揺風直庭花泣(一作/滴)露疎誰能賦秋興千里隔吾廬¶
　　　錢¶
<pb:KR4h0140_WYG_659-8a>¶
志士不敢道貯之成禍胎小人無事藝假爾作梯媒解¶
釋愁腸結能分睡眼開朱門狼虎性一半逐君回¶
　　　投寄韋右(一作/左)丞¶
赤壁徵文聘中臺拜郄詵官(一作/班)資參令僕曹署轄(一/作)¶
(豁/)星辰幞被從誰起持綱自此新舉朝明典教(一作舉/明朝典)¶
(數/)封納詔書頻禁樹曾摛藻臺烏舊避塵便應酬倚注¶
何處話(一作/活)窮鱗¶
　　　紅葉¶
<pb:KR4h0140_WYG_659-8b>¶
不奈荒城畔那堪晩照中野晴霜浥綠山冷雨催紅遊¶
子灞陵道美人長信宫等閒居(一作/俱)歲暮揺落意無窮¶
　　　期徐道者不至¶
遼鶴虚空語𠖇鴻未易親偶然來即是必擬見無因霜¶
霰窮冬令(一作/冷)杯盤旅舎貧只應薊子訓醉後嬾分身¶
　　　歲除夜(一本題上/無歲字)¶
官厯行將盡村醪強自傾厭寒思暖律畏老惜殘更歲¶
月已如此宼戎猶未平兒童不諳事歌吹待天明¶
<pb:KR4h0140_WYG_659-9a>¶
　　　雪¶
盡道豐年瑞豐年事若何長安有貧者為瑞不宜多¶
　　　旅夢¶
旅夢思(一作/無)遷次窮愁有歎嗟子鵞京口逺粳米㑹稽¶
賖漏澀纔成滴燈寒不作花出門聊一望蟾桂向人斜¶
　　　秋寄張坤¶
庭樹已黄落閉門俱寂寥未知棲託處空羡聖明朝酒¶
醒鄉心濶雲晴客思遥吾徒自多感顔子只簞瓢¶
<pb:KR4h0140_WYG_659-9b>¶
　　　傷華髮¶
舊國迢迢逺清秋種種新已衰曾軫慮初見忽霑巾日¶
薄梳兼嬾根危鑷恐頻青銅不自見只擬老他人¶
　　　九江早秋¶
雨過晩凉生樓中枕簞清海風吹亂木巖磬落孤城百¶
歲幾多日四蹄無限程(一作/塵)西鄰莫髙唱俱是别離情¶
　　　初秋寄友人¶
九華曾屛跡罹亂與心違是處堪終老新秋又未歸病¶
<pb:KR4h0140_WYG_659-10a>¶
中芳草歇愁裏白雲飛樵侣兼同志音書近亦稀¶
　　　秋居有寄¶
端居湖岸東生計有無中魘處千般鬼寒時百種風性¶
靈從道拙心事柰成空多謝金臺客何當一笑同¶
　　　雪霽¶
南山雪乍晴寒氣轉崢嶸鎻却閑門出隨他駿馬行一¶
竿如有計五鼎豈須烹愁見天街草青青又欲生¶
　　　堠子¶
<pb:KR4h0140_WYG_659-10b>¶
終日路岐旁前程亦可量未能慙面黒只是恨頭方雅¶
㫖逾千里髙文近兩行君知不識字第一莫形相¶
　　　初夏寄顧紹宗¶
江上偶分袂四囘寒暑更青山無路入白髮滿頭生郢¶
浦鴈尋過鏡湖蟬又鳴憐君未歸日杯酒若為情¶
　　　寄第五尊師¶
苕溪煙月久因循野鶴衣裘獨繭綸只說泊船無定處¶
不知攜手是何人朱黄揀日囚尸鬼青白臨時注腦神¶
<pb:KR4h0140_WYG_659-11a>¶
　欲訪先生問經訣世間難得不(一作/自)由身¶
　　　　寄西華黄鍊師¶
　西華有路入中華依約山川認永嘉羽客昔時留篠簜¶
　故人今又種煙霞壇髙已降三清鶴海近應通八月槎¶
　盛事兩般君總得老萊衣服戴顒家¶
　　　　所思(一題作/西上)¶
　西上青雲未有期東浮滄海一(一作/去)何遲酒闌夢覺不¶
　稱意花落月(一作/眼)明空所思長恐病侵多事日可堪貧¶
<pb:KR4h0140_WYG_659-11b>¶
　過少年時鬬雞走狗(一作/大)五陵道惆悵輸他輕薄兒¶
　¶
　¶
　¶
　¶
　¶
　¶
御定全唐詩巻六百五十九¶
