# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.212123
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷九十四
<pb:KR4h0140_WYG_094-1a>¶
　欽定四庫全書¶
御定全唐詩巻九十四¶
　　富嘉謨¶
　富嘉謨雍州武功人舉進士長安中累官晉陽尉預修¶
　三教珠英中興初歴左臺御史與吴少微友善屬詞竝¶
　以經典為本文體一變&KR0197;為富吴體張説稱其文如孤¶
　峯絶岸壁立萬仞濃雲鬱興震雷俱發誠可畏也若施¶
　於廊廟則駭矣集十巻今存詩一首¶
<pb:KR4h0140_WYG_094-1b>¶
　　　　眀冰篇¶
　北陸蒼茫河海凝南山䦨干晝夜冰素彩峨峨眀月升¶
　深山窮谷不自見安知採斲備嘉薦陰房涸沍掩寒扇¶
　陽春二月朝始暾春光潭沲度千門眀冰時出御至尊¶
　彤庭赫赫九儀備腰玉煌煌千官事眀冰畢賦周在位¶
　憶昨沙漠(一作/朔)寒風漲崑崙長河氷始壮澷汗崚嶒積¶
　亭障嗈嗈鳴雁江上来禁苑池臺冰復開揺青涵緑映¶
　樓臺豳歌七月王風始鑿冰藏用昭物軌四時不忒千¶
<pb:KR4h0140_WYG_094-2a>¶
萬祀(一作/䙫)¶
　吴少微¶
吴少微新安人舉進士累至晉陽尉與富嘉謨同官中¶
興初以韋嗣立薦拜右臺御史甞為幷州長史張仁亶¶
撰進九鼎銘表集十巻今存詩六首¶
　　　長門怨¶
月出映層城孤圎上太清君王眷愛歇枕席涼風生怨¶
咽不能寝踟蹰歩前楹空堦白露色百草寒蟲鳴念昔¶
<pb:KR4h0140_WYG_094-2b>¶
金房裏猶嫌玉座輕如何嬌所悮長夜泣恩情¶
　　　和崔侍御日用逰開化寺閣¶
左憲多才雄故人尤鷙鶚䕶贈單于使休軺太原郭館¶
次厭煩歊清懐尋寂寞西縁十里餘北上開化閣初入¶
雲樹間冥蒙未昭廓漸出欄榥外萬里秋景焯(一作/灼)嵗¶
晏風落山天寒水歸壑覽物頌幽景三乘動𤣥鑰但敷¶
利(一作/相)解言永用忘昏著¶
　　　哭富嘉謨(幷序/)¶
<pb:KR4h0140_WYG_094-3a>¶
　　維三月癸丑河南富嘉謨卒予時寝疾於洛陽北¶
　　里聞之投枕而起淚沾乎袵席匍匐於寝門之外¶
　　病不能哭仰天而呼曰天乎天乎俾予曷所朋曷¶
　　有律曷可得而見抑斯文也以存乎哀太常少卿¶
　　徐公鄜州刺史尹公中書徐元二舍人兵部張郎¶
　　中未甞值我不歎于朝夫情悼之賦詩以寵亡也¶
　　其詞曰¶
吾友適不死於戲社稷臣直祿非造利長懐大庇人乃¶
<pb:KR4h0140_WYG_094-3b>¶
通承眀籍遘(一作/遇)此敦牂春藥厲其可畏皇穹故匪仁¶
疇昔與夫子孰云異天倫同病一相失茫茫不重陳子¶
之文章在其殆尼父新鼔興斡河岳貞詞毒鬼神可悲¶
不可朽車輤沒荒榛聖主賢為寳吁兹大國貧(紀事云/少㣲與)¶
(嘉謨齊名竝為御史卧疾聞其亡&KR0197;哭賦詩其詞莫不/歎美既而病亟歎曰生死人之大分何恨焉然官職十)¶
(分未作其一乃至/是耶慷慨而終)¶
　　　過漢故城¶
大漢昔未定強秦猶擅場中原逐鹿罷髙祖鬱龍驤經¶
<pb:KR4h0140_WYG_094-4a>¶
始謀帝座兹焉壮未央規模窺棟宇表裏浚城隍羣后¶
崇長樂中朝增建章句陳被蘭錡樂府奏芝房翡翠眀¶
珠帳鴛鴦白玉堂清晨寶鼎食閒夜鬱金香天馬来東¶
道佳人傾北方何其赫隆盛自謂寶靈長厯數有時盡¶
哀平嗟不昌冰堅成巨猾火徳遂頽綱奥位匪虚校貪¶
天竟速亡魂神吁社稷豹虎鬬巖廊金狄移㶚岸銅盤¶
向洛陽君王無䖏所年代㡬荒涼宫闕誰家域蓁蕪罥¶
我裳井田唯有草海水變為桑昔在髙門内於今岐路¶
<pb:KR4h0140_WYG_094-4b>¶
傍餘基不可識古墓列成行狐兎驚魍魎鴟鳥嚇獝狂¶
空城寒日晚平野暮雲黄烈烈樊青棘蕭蕭吹白楊千¶
秋幷萬嵗空使詠歌傷¶
　　　古意¶
洛陽芳樹向春開洛陽女兒平旦来流車走馬紛相催¶
折芳瑶華向曲臺曲臺自有千萬行重花累葉間(一作/映)¶
垂楊北林朝日鏡(一作/錦)明光南國微風蘇合香可憐窈¶
窕女不作邯鄲娼妙舞輕逥拂長袖髙歌浩唱發清商¶
<pb:KR4h0140_WYG_094-5a>¶
歌終舞罷歡無極樂往悲来長歎息陽春白日不少留¶
紅榮(一作/花)碧樹無顔色碧樹風花先春度珠簾粉澤無¶
人顧如何年少忽遲暮坐見眀月與白露眀月白露夜¶
巳寒香衣錦帯空珊珊今日陽春一妙曲鳳皇樓上與¶
君彈¶
　　　怨歌行¶
城南有怨婦含情傍芳叢自謂二八時歌舞入漢宫皇¶
恩數流盼承幸玉堂中綠柏黄花催夜酒錦衣羅袂逐¶
<pb:KR4h0140_WYG_094-5b>¶
春風建章西宫煥若神燕趙美女三千人君王厭徳不¶
忘新況羣豓冶紛来陳是時别君不再見三十三春長¶
信殿長信重門晝掩闗清房曉帳幽且閒綺窗蟲網氛¶
塵色文軒鶯對(一作/樹)桃李顔天王貴宫不貯老浩然含¶
淚(一作/淚隕)今来還自憐春色轉晚暮試逐佳逰芳草路小¶
腰麗女奪人竒金鞍少年曾不顧(有逸/句)歸来誰為夫請¶
謝西家婦莫辭先醉解羅襦¶
　員半千¶
<pb:KR4h0140_WYG_094-6a>¶
員半千晉州臨汾人本名餘慶其師王義方器之曰五¶
百嵗一賢者生子宜當之因改名半千應八科師舉授¶
武陟尉嵗旱發粟賑饑為薛元超所稱垂拱中補左衛¶
胄曹充吐蕃宣慰使則天曰乆聞卿名謂是古人不意¶
乃在朝列即使入閣供奉證聖中為𢎞文館學士仍分¶
日待制五遷正諌大夫預修三教珠英中宗時為濠州¶
刺史睿宗徴拜太子右諭徳兼崇文館學士性樂山水¶
開元中卜居堯山年九十四卒集十巻今存詩三首¶
<pb:KR4h0140_WYG_094-6b>¶
　　　隴頭水¶
路出金河道山連玉塞門旌旗雲裏度楊栁曲中喧喋¶
血多壮膽裹革無怯魂嚴霜斂曙色大眀辭朝暾塵銷¶
營卒壘沙静都尉垣霧巻白山出風吹黄葉翻将軍獻¶
凱入萬里絶河源¶
　　　隴右途中遭非語¶
趙有兩毛遂魯聞二曾参慈母猶且惑況在行路心冠¶
冕無醜士賄賂成知己名利我所無清濁誰見理敝服¶
<pb:KR4h0140_WYG_094-7a>¶
空逢春緩帯不著身出逰非懷璧何憂乎忌人正須自¶
保愛振衣出世塵¶
　　　儀坤廟樂章¶
孝享云畢維徹有章雲感𤣥羽風悽素商瞻望神座祇¶
戀匪遑禮終樂闋肅雍鏘鏘¶
　王適¶
王適幽州人則天時敕吏部糊名考選人判以求才俊¶
適與劉憲司馬鍠梁載言相次入第二等官至雍州司¶
<pb:KR4h0140_WYG_094-7b>¶
功参軍詩五首¶
　　　銅雀妓¶
日暮銅雀迥秋深玉座清蕭森松柏望委鬱綺羅情君¶
恩不再得妾舞為誰輕¶
　　　蜀中言懐¶
獨坐年將暮常懷志不通有時須問影無事却書空棄¶
置如天外平生似夢中蓬心猶是客華髮欲成翁跡滯¶
魂逾窘情乖路轉窮别離同夜月愁思隔秋風老少悲¶
<pb:KR4h0140_WYG_094-8a>¶
顔駟(一作/叟)盈虚悟翟公時来不可問何用求童䝉¶
　　　古别離¶
昔嵗驚楊栁髙樓悲獨守今年芳樹枝孤棲怨别離珠¶
簾晝不捲羅幔曉長垂苦調琴先覺愁容鏡獨知頻年¶
雁度無消息罷却(一作/去)鴛文何用織夜還羅帳空有情¶
春著帬腰自無力青軒桃李落紛紛紫庭蘭蕙日(一作/香)¶
氛氲巳能顦顇今如此更復含情一待君¶
　　　江上有懐¶
<pb:KR4h0140_WYG_094-8b>¶
湛湛江水見底清荷花蓮子傍江生採蓮將欲寄同心¶
秋風落花空復情櫂歌數曲如有待正見眀月度東海¶
海上雲盡月蒼蒼萬里分輝滿洛陽洛陽閨閣夜何央¶
蛾睂嬋姢斷人腸寂寥金屏空自掩青熒銀燭不生光¶
應憐水宿洞庭子今夕迢遥天一方¶
　　　江濱梅¶
忽見寒梅樹開花漢水濱不知春色早疑是㺯珠人¶
　閭丘均¶
<pb:KR4h0140_WYG_094-9a>¶
閭丘均益州成都人以文章著稱景龍中為安樂公主¶
所薦拜太常博士主敗坐貶循州司倉集十巻今存詩¶
一首¶
　　　臨水亭¶
髙館基曽山微羃生花草傍對野村樹下臨車馬道清¶
朗悟心術幽遐備瞻討迴合峯隱雲聮綿渚縈島氣似¶
滄洲勝風為青春好相及盛年時無令歎衰老¶
　齊澣¶
<pb:KR4h0140_WYG_094-9b>¶
齊澣字洗心定州義豐人聖厯中制科登第調蒲州司¶
法参軍歴監察御史開元中遷中書舍人論駮書詔皆¶
凖古義宋璟蘇頲竝重之與修四庫羣書杜暹表宋璟¶
為吏部尚書澣及蘇晉為侍郎時稱髙選後為江南採¶
訪使以𤓰歩多風濤乃移漕路於京口又立伊婁埭迄¶
今利濟終平陽太守詩二首¶
　　　長門怨¶
㷀㷀孤思逼寂寂長門夜妾妬亦知非君恩那不借攜¶
<pb:KR4h0140_WYG_094-10a>¶
琴就玉階調悲聲未諧將心託(一作/寄)眀月流影入君懐¶
　　　長門怨(一作劉/皁詩)¶
宫殿沈沈月欲分昭陽更漏不堪聞珊瑚枕上千行淚¶
不是思君是恨君(一作半是思/君半恨君)¶
　祝欽眀¶
祝欽眀字文思京兆始平人舉眀經長安元年累遷太¶
子率更令兼崇文館學士中宗在春宫欽眀充侍讀及¶
即位擢拜國子祭酒同中書門下三品歴刑部禮部二¶
<pb:KR4h0140_WYG_094-10b>¶
尚書甞與羣臣侍宴欽眀自言能八風舞據地揺頭睆¶
目顧盼吏部侍郎盧藏用歎曰祝公是舉五經掃地矣¶
景雲初為侍御史倪若水所劾貶饒州刺史詩一首¶
　　　儀坤廟樂章¶
閟宫實實清廟微㣲降格無象馨香有依式昭纂慶方¶
融嗣徽眀禋是享神保聿歸¶
　劉知㡬¶
劉知㡬後名子𤣥以詞學知名弱冠舉進士授獲嘉主¶
<pb:KR4h0140_WYG_094-11a>¶
簿證聖中詔九品巳上各言時政知㡬上陳四事詞甚¶
切直累遷左史擢鳳閣舍人景龍初轉太子中允仍修¶
國史時監修者多知㡬奏記蕭至忠言五不可以為汗¶
青無日頭白可期又著史通二十巻備論史策之體徐¶
堅重其書謂居史職者宜置座右景雲中遷太子左庶¶
子兼崇文館學士開元初為左散騎常侍在史職二十¶
年甞對鄭惟忠曰史才須有三長才也學也識也時人¶
以為知言詩一首¶
<pb:KR4h0140_WYG_094-11b>¶
　　　儀坤廟樂章¶
妙算申帷幄神謀出廟廷兩階文物備七徳武功成挍¶
獵長楊苑屯軍細栁營将軍獻凱入歌舞溢重城¶
　胡雄¶
胡雄開元時人詩一首¶
　　　儀坤廟樂章¶
送文迎武遞参差一始一終光聖儀四海生人歌有慶¶
千齡孝享肅無虧¶
<pb:KR4h0140_WYG_094-12a>¶
　　張齊賢¶
　張齊賢聖厯初為太常奉禮郎累遷諫議大夫詩一首¶
　　　　儀坤廟樂章¶
　祼圭既濯鬱鬯既陳畫幕雲舉黄流玉醇儀充獻酌禮¶
　盛衆禋地察惟孝愉焉饗親¶
　　鄭善玉¶
　鄭善玉開元時人詩一首¶
　　　　儀坤廟樂章¶
<pb:KR4h0140_WYG_094-12b>¶
　酌鬱既灌取蕭方爇籩豆静器簠簋芬飶魚腊薦美牲¶
　牷表絜是戢是將載迎載列¶
　　丘恱¶
　丘恱開元時人詩一首¶
　　　　儀坤廟樂章¶
　孝哉我后沖乎廼聖道映重華徳輝文命慕深視箧情¶
　殷撫鏡萬國移命兆人承慶¶
御定全唐詩巻九十四¶
