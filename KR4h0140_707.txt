# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:59.876686
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百七
<pb:KR4h0140_WYG_707-1a>¶
　欽定四庫全書¶
御定全唐詩巻七百七¶
　　殷文圭(宋時避諱/改殷為湯)¶
　　殷文圭池州人居九華苦學所用墨池底為之穴唐¶
　　末詞場請託公行文圭與遊恭獨歩場屋乾寜中及¶
　　第為裴樞宣諭判官後事楊行密終左干牛衛將軍¶
　　詩一巻¶
　　　八月十五夜¶
<pb:KR4h0140_WYG_707-1b>¶
　萬里無雲鏡九州最團圓夜是中秋滿衣冰彩拂不落¶
　遍地水光凝欲流華嶽影寒清露掌海門風急白潮頭¶
　因君照我丹心事減得愁人一夕愁¶
　　　省試夜投獻座主¶
　闢開公道選時英神鏡髙懸鑒百靈混沌分來融間氣¶
　欃槍滅處炫文星燭然蘭省三條白山束龍門萬仞青¶
　聖敎中興周禮在不勞干羽舞明庭¶
　　　觀賀皇太子冊命¶
<pb:KR4h0140_WYG_707-2a>¶
嗣冊儲皇帝命行萬方臣妾躍歡聲鸞旃再立星辰正¶
雉扇雙開日月明自有漢元爭翊戴不勞商皓定欹傾¶
春宫保傅皆周召致主何憂不太平¶
　　行朝早春侍師門宴西溪席上作¶
西溪水色淨於苔畫鷁横風絳帳開弦筦旋飄蓬島去¶
公卿皆是蘂宫來金鱗擲浪錢翻荇玉爵黏香雪泛梅¶
三榜生徒逾七十豈期龍坂納非才¶
　　賀同年第三人劉先輩鹹辟命¶
<pb:KR4h0140_WYG_707-2b>¶
甲門才子鼎科人拂地藍衫榜下新脫俗文章笑鸚鵡¶
凌雲頭角壓麒麟金壺藉草溪亭晚玉勒穿花野寺春¶
多媿受恩同闕里不嫌師僻與顔貧¶
　　寄廣南劉僕射¶
戰國從今却尚文品流才子作将軍畫船清宴蠻溪雨¶
粉閣閒吟瘴嶠雲暴客卸戈歸惠政史官調筆待儒勲¶
漢儀一化南人後牧馬無因更夜聞¶
　　題呉中陸龜䝉山齋¶
<pb:KR4h0140_WYG_707-3a>¶
萬巻圖書千戸貴十洲煙景四時和花心露洗猩猩血¶
水靣風披瑟瑟羅莊叟靜眠清夢永客兒芳意小詩多¶
天麟不觸人間網擬把公卿換得麽¶
　　經李翰林墓¶
詩中日月酒中仙平地雄飛上九天身謫蓬萊金籍外¶
寳裝方丈玉堂前虎靴醉索將軍脫鴻筆悲無令子傳¶
十字遺碑三尺墓只應吟客弔秋煙¶
　　鸚鵡¶
<pb:KR4h0140_WYG_707-3b>¶
丹觜如簧翠羽輕随人呼物旋知名金籠夜黯山西夢¶
玉枕曉憎簾外聲才子愛奇吟不足美人憐爾繡初成¶
應緣是我邯鄲客相顧咬咬别有情¶
　　邊將别¶
地角天涯倍苦辛十年鉛槧未酬身朱門泣别同鮫客¶
紫塞旅游随鴈臣漢將出師衝曉雪胡兒奔馬撲征塵¶
行行獨止干戈域毳帳望誰為主人¶
　　江南秋日¶
<pb:KR4h0140_WYG_707-4a>¶
水國由來稱道情野人經此頓神清一篷秋雨睡初起¶
半硯冷雲吟未成青笠漁兒筒釣没蒨衣菱女畫橈輕¶
冰綃寫上江南景寄與金鑾馬長卿¶
　　題友人庭竹¶
叢篁蕭瑟拂清陰貴地栽成碧玉林盡待花開添鳳食¶
可憐風擊狀龍吟鈿竿離立霜文靜錦籜飄零粉節深¶
何事子猷偏寄賞此君心似古(一作/主)人心¶
　　覽陸龜䝉舊集¶
<pb:KR4h0140_WYG_707-4b>¶
先生文價沸三呉白雪千編酒一壺吟去星辰筆下動¶
醉來嵩華眼中無峭如謝檜虬蟠活清似緱山鳳路孤¶
身後獨遺封禪草何人尋得佐鴻圖¶
　　玉仙道中¶
蓴鱸方美别呉江筆陣詩魔兩未降山勢北蟠龍偃蹇¶
泉聲東潄玉琤瑽古陂狐兔穿蠻塜破寺荆榛擁佛幢¶
信馬冷吟迷路處隔溪煙雨吠村厖¶
　　趙侍郎看紅白牡丹因寄楊狀頭贊圖¶
<pb:KR4h0140_WYG_707-5a>¶
遲開都為譲羣芳貴地栽成對玉堂紅豓褭煙疑欲語¶
素華映月只聞香翦裁偏得東風意淡薄似(一作/如)矜西¶
子䊋雅稱花中為首冠年年長占斷春光¶
　　題湖州太學丘光庭博士幽居¶
舜軌堯文混九垓明堂宏構集良材江邊雲臥如龍穏¶
天外泥書遣鶴來五夜藥苗滋沆瀣四時花影䕃莓苔¶
草𤣥門似山中靜不是公卿到不開¶
　　初秋留别越中幕客¶
<pb:KR4h0140_WYG_707-5b>¶
魂夢飄零落葉洲北轅南柂㡬時休月中青桂漸看老¶
星畔白榆還報秋鶴禁有知須强進嵇峰無事莫相留¶
呉花越栁饒君醉直待功成始舉頭¶
　　送道者朝見後歸山¶
暫随蒲帛謁金鑾蕭灑風儀傲漢官天馬難將朱索絆¶
海鼇寜覺碧濤寛松壇月作尊前伴竹篋書為敎外歡¶
神鼎巳乾龍虎伏一條真氣出雲端¶
　　贈戰將¶
<pb:KR4h0140_WYG_707-6a>¶
綠沈槍利雪峰尖犀甲軍裝稱紫髯威懾萬人長凜凜¶
禮延羣客每謙謙陣前戰馬黄金勒架上兵書白玉籤¶
不為巳為儒弟子好依門下學韜鈐¶
　　九華賀雨吟¶
陶公焦思念生靈變旱為豐合杳𡨕雷劈老松疑虎怒¶
雨衝隂洞覺龍腥萬畦香稻蓬葱緑九朶奇峰撲亞青¶
吟賀西成饒旅興散絲飛灑滿長亭¶
　　贈池州張太守¶
<pb:KR4h0140_WYG_707-6b>¶
神珠無纇玉無瑕七葉簪貂漢相家陣靣奔星破犀象¶
筆頭飛電躍龍蛇絳幃夜坐窮三史紅斾春行到九華¶
只怕池人留不住别遷征鎮擁髙牙¶
　　中秋自宛陵寄池陽太守¶
出山三見月如睂蝶夢終宵遶㦸枝旅客思歸鴻去日¶
賢侯行化子來時郡樓遐想劉琨嘯相閤方窺謝傳棊¶
按部況聞秋稼熟馬前迎拜羡幷兒¶
　　次韻九華杜先輩重陽寄投宛陵丞相¶
<pb:KR4h0140_WYG_707-7a>¶
日下飛聲徹不毛酒醒時得廣離騷先生鬢為吟詩白¶
上相心因治國勞千乘信廻魚榼重九華秋逈鳳巢髙¶
强酬小謝重陽句沙恨無金盡日淘¶
　　寄賀杜荀鶴及第¶
一戰平疇五字勞晝歸鄉去錦為袍大鵬出海翎猶濕¶
駿馬辭天氣正豪九子舊山増秀絶二南新格變風騷¶
由來稽古符公道平地丹梯甲乙髙¶
　　春草碧色¶
<pb:KR4h0140_WYG_707-7b>¶
細草含愁碧芊綿南浦濵萋萋如恨别苒苒共傷春疎¶
雨煙華潤斜陽細彩匀花黏繁鬬錦人藉軟勝茵淺映¶
宫池水輕遮輦路塵杜回如可結誓作報恩身¶
　　和友人送衡尚書赴池陽副車¶
淮王上將例分憂玉帳參承半列侯次第選材如創厦¶
别離排宴向藏舟鵾鵬變化知難測龍蠖升沈各有由¶
&KR0604;蹀行牽金錽重嬋娟立唱翠娥愁築頭勲業諧三陣¶
滿腹詩書究九流金海珠韜乘月讀肉芝牙茗撥雲收¶
<pb:KR4h0140_WYG_707-8a>¶
　赤鱗斾巻鷗汀晚青雀船横鴈陣秋十字細波澄鏡靣¶
　九華殘雪露峰頭醉沈北海千尊酒吟上南荆百尺樓¶
　況是昭明食魚郡不妨閒擲釣璜鉤¶
　　　貽李南平(文圭為内翰時草司空李德/誠麻潤筆久不至為詩督之)¶
　紫殿西頭月欲斜曾草臨淮上相麻潤筆已曽經奏謝¶
　更飛章句問張華¶
　　　句¶
　龍舒太守人中傑風韻堂中心似月(方輿/勝覽)　衆口聲光¶
<pb:KR4h0140_WYG_707-8b>¶
　誇漢將築頭勲業佐淮王(賀池陽太守正/命  唐詩紀事)¶
　¶
　¶
　¶
　¶
　¶
　¶
御定全唐詩巻七百七¶
