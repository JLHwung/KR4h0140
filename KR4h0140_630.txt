# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:56.319652
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百三十
<pb:KR4h0140_WYG_630-1a>¶
　欽定四庫全書¶
御定全唐詩巻六百三十¶
　　陸龜䝉¶
　　　　水國詩(以下雜/體詩)¶
　水國不堪旱斯民生甚微直至葭菼少敢言魚蟹肥我¶
　到荒村無食啗對案又非梁謝覽況是乾苗結子疎歸¶
　時祇得藜羮糝¶
　　　　井上桐¶
<pb:KR4h0140_WYG_630-1b>¶
　美人傷别離汲井長待曉愁因轆轤轉驚起雙棲鳥獨¶
　立傍銀牀碧桐風嫋嫋¶
　　　　門前路¶
　門前向城路一直復一曲曲去日中(一作/終)還直行日暮¶
　宿何必日中還曲途荆棘間¶
　　　　彼農二章¶
　世路澆(一作/巇)險淳風蕩除彼農家流猶存厥初藁焉而¶
　席茨焉而居首亂如葆形枯若腒大耋既鮐童子未□¶
<pb:KR4h0140_WYG_630-2a>¶
(音/魚)以負以載悉薅悉鉏我慕聖道我躭古書小倦於學¶
時遊汝廬有飯一盛莫鹽莫蔬有繻一緹不襟不袪所¶
謂飢寒汝何逭歟¶
禹貢厥田上下各異善人為邦民受其賜去年西成野¶
有遺穗今夏南畝旱氣赤地遭其豐㓙槩斂無二退輸¶
弗供進訴弗視號于旻天以血為淚孟子有言王無罪¶
歳詩之窮辭以嫉悍吏¶
　　　奉酬襲美苦雨見寄¶
<pb:KR4h0140_WYG_630-2b>¶
松篁交加午隂黒别是江南煙靄國頑雲猛雨更相欺¶
聲似虓號色如墨茅茨裛爛簷生衣夜夜化為螢火飛¶
螢飛漸多屋漸薄一注愁霖當面落愁霖愁霖爾何錯¶
滅頂於余奚所作既不能賦似陳思王又不能詩似謝¶
康樂(曹有愁霖賦/謝有愁霖詩)昔年嘗過杜子美亦得髙歌破印紙¶
慣曽掀攪大筆多為我才情也如此髙揖愁霖詞未已¶
披文忽自皮夫子哀絃怨柱合為吟㤞我窮棲蓬藋裏¶
初悲濕翼何由起末欲牋天叩天耳其如玉女正投壺¶
<pb:KR4h0140_WYG_630-3a>¶
笑電霏霏作天喜我本曽無一稜(去/聲)田平生嘯傲空漁¶
船有時赤脚弄眀月踏破五湖光底天去歳王師東下¶
急輸兵粟盡民相泣伊予不戰不耕人敢怨烝黎無糝¶
粒不然受性圓如規千姿萬態分毫釐唾壺虎子盡能¶
執䑛痔折枝無所辭有頭强方心强直撐拄頺風不量¶
力自愛垂名野史中寧論抱困荒城側唯君浩歎非庸¶
人分衣輟飲来相親横眠木榻忘華薦對食露葵輕八¶
珍欲窮𤣥鳯未白欲懐仙鯨尚隔不如驅入醉鄉中只¶
<pb:KR4h0140_WYG_630-3b>¶
恐醉鄉田地窄¶
　　　夏日閒居作四聲詩寄襲美¶
　　　　平聲¶
荒池菰蒲深閒堦莓苔平江邊松篁多人家簾櫳清為¶
書凌遺編調絃夸新聲求歡雖殊途探幽聊怡情¶
　　　　平上聲¶
朝煙涵樓臺晩雨染島嶼漁童驚狂歌艇子喜野語山¶
容堪停杯栁影好隱暑年華如飛鴻斗酒幸且舉¶
<pb:KR4h0140_WYG_630-4a>¶
　　　　平去聲¶
新開窻猶偏自種蕙未徧書籖風揺聞釣榭霧破見耕¶
耘閑之資嘯詠性最便希夷全天真詎要問貴賤¶
　　　　平入聲¶
端居愁無涯一夕髪欲白因為鸞章吟忽憶鶴骨客手¶
披丹臺文脚著赤玉舄如蒙清音酬若渴吸月液¶
　　　奉酬襲美苦雨四聲重寄三十二句¶
　　　　平聲¶
<pb:KR4h0140_WYG_630-4b>¶
幽棲眠疎窻豪居憑髙樓浮漚驚跳丸寒聲思重裘牀¶
前垂文竿巢邊登輕舟雖無東臯田還生魚乎憂¶
　　　　平上聲¶
層雲愁天低久雨倚檻冷絲禽蔵荷香錦鯉繞島影心¶
將時人乖道與隱者靜桐隂無深泉所以逞短綆¶
　　　　平去聲¶
烏蟾俱沈光晝夜恨暗度何當乗雲螭面見上帝愬臣¶
言隂雲(一作/靈)欺詔用利劒付迴車誅羣姦自散萬籟怒¶
<pb:KR4h0140_WYG_630-5a>¶
　　　　平入聲¶
危簷仍空堦十日滴不歇青莎看成狂白菊即欲没吳¶
王荒金尊越妾挟玉瑟當時雖愁霖亦若惜落月¶
　　　曉起即事因成迴文寄襲美¶
平波落(一作/送)月吟閒景(一作/境)暗幌浮煙思起人清露曉¶
垂花謝半逺風微動蕙抽新城荒上處樵童小石蘚分¶
来宿鷺馴晴寺野尋同去好古碑苔字細書匀¶
　　　囘文¶
<pb:KR4h0140_WYG_630-5b>¶
靜煙臨碧樹殘雪背晴樓冷天侵極戍寒月對行舟¶
　　　疊韻山中吟¶
瓊英輕眀生石脈滴瀝碧𤣥鈆仙偏憐白幘客亦惜¶
　　　雙聲溪上思¶
溪空唯容雲木密不隕雨迎漁隱映間安問謳鴉㯭¶
　　　疊韻吳宫詞二首¶
膚愉吳都姝眷戀便殿宴逡巡新春人轉面見戰箭¶
紅櫳通東風翠珥醉易墜平眀兵盈城棄置遂至地¶
<pb:KR4h0140_WYG_630-6a>¶
　　　和胥口即事¶
雨後山容若動天寒樹色如消目送迴汀隱隱心隨挂¶
鹿揺揺白蔣知秋露裛青楓欲暮煙饒莫問吳趨行樂¶
酒旗竿倚河橋¶
把釣絲隨浪逺采蓮衣染香濃緑倒紅飄欲盡風斜雨¶
細相逢斷岸沈漁□□(約畧二音/魚網也)鄰村送客&KR2556;&KR1956;即是¶
清霜剖野乗閑莫厭来重¶
　　　齊梁怨别¶
<pb:KR4h0140_WYG_630-6b>¶
寥寥缺月看將落簷外霜華染羅幕不知蘭櫂到何山¶
應倚相思樹邊泊¶
　　　閒居雜題五首(以題十五/字離合)¶
　　　　鳴蜩早¶
閒来倚杖柴門口鳥下深枝啄晩蟲周步一池銷半日¶
十年聽此鬢如蓬¶
　　　　野態真¶
君如有意躭田里予亦無機向藝能心跡所便唯是直¶
<pb:KR4h0140_WYG_630-7a>¶
人間聞道最先憎¶
　　　　松間斟¶
子山園靜憐幽木公幹詞清詠蓽門月上風微蕭灑甚¶
斗醪何惜置盈尊¶
　　　　飲巖泉¶
已甘茅洞三君食欠買桐江一朶山嚴子瀨髙秋浪白¶
水禽飛盡釣舟還¶
　　　　當軒鶴¶
<pb:KR4h0140_WYG_630-7b>¶
自笑與人乖好尚田家山客共柴車干時未似棲廬(一/作)¶
(接/盧)雀鳥道閒攜相爾書¶
　　　藥名離合夏日即事三首¶
乗屐著来幽砌滑石甖煎得逺泉甘草堂祇待新秋景¶
天色微涼酒半酣¶
避暑醉眠從樸野葛巾筠席更相當歸来又好乗涼釣¶
藤蔓隂隂著雨香¶
窻外曉簾還自巻柏煙蘭露思晴空青箱有意終須續¶
<pb:KR4h0140_WYG_630-8a>¶
斷簡遺編一半通¶
　　　和襲美懐錫山藥名離合二首¶
鶴伴前溪栽白杏人来隂洞寫枯松蘿深境靜日欲落¶
石上未眠聞逺鐘¶
佳句成来誰不伏神丹偷去亦須防風前莫怪攜詩藁¶
本是吳吟蕩槳郎¶
　　　和襲美懐鹿門縣名離合二首¶
雲容覆枕無非白水色侵磯直是藍田種紫芝食可夀¶
<pb:KR4h0140_WYG_630-8b>¶
春来何事戀江南¶
竹溪深處猿同宿松閣秋来客共登封逕古苔侵石鹿¶
城中誰解訪山僧¶
　　　寒日古人名¶
初寒朗詠裴囘立欲謝𤣥闗早晚開昨日登樓望江色¶
魚梁鴻雁㡬多来¶
　　　句¶
㡬㸃社翁雨一畨花信風(見提/要錄)　水鳥歌婦女衣襟便¶
<pb:KR4h0140_WYG_630-9a>¶
　佞舌(以下並見/海録碎事)　溪山自是清涼國松竹合封蕭灑侯¶
　　山上花眀水上曛一橈青翰破霞文　白帝霜輿欲¶
　御秋　但説漱流并枕石不辭蟬腹與龜腸(以下見/侯鯖録)¶
　頭方不會王門事塵土空緇白苧衣　秋来嬾上向吳¶
　亭(見方輿/勝覽)¶
　¶
　¶
　¶
<pb:KR4h0140_WYG_630-9b>¶
　¶
　¶
　¶
　¶
　¶
　¶
　¶
御定全唐詩巻六百三十¶
