# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:51.300417
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百七
<pb:KR4h0140_WYG_507-1a>¶
　欽定四庫全書¶
御定全唐詩巻五百七¶
　　蒋防¶
　蒋防義興人官右拾遺元和中李紳薦為司封郎中知¶
　制誥進翰林學士李逢吉逐紳因出防為汀州刺史集¶
　一巻今存詩十二首¶
　　　　題杜賔客新豐里幽居¶
　退跡依三徑辭榮繼二疏聖情容解印帝里許懸車巳¶
<pb:KR4h0140_WYG_507-1b>¶
　去龍樓籍猶分御廩儲風泉輸耳目松竹助𤣥虚調護¶
　心常在山林意(一作/思)有餘應嗤紫芝客逺就白雲居¶
　　　　望禁院祥光¶
　嘉瑞生天色葱蘢㡬效祥樹揺三殿側日映九城傍仙¶
　霧今同色卿雲未可章拱汾疑鼎氣臨渭比榮光豈並¶
　春風舊俄同聖夀長微臣時一望短羽欲翺翔¶
　　　　冬至日祥風應候(一作穆/寂詩)¶
　節逢清景空氣占二儀中獨喜登髙日先知應候風瑞¶
<pb:KR4h0140_WYG_507-2a>¶
呈光舜化慶表盛堯聰况與承時叶還将入律同微微¶
萬井逼習習九門通遶殿爐烟起殷勤報歳功¶
　　　春風扇微和¶
麗日催遲景和風扇早春暖浮丹鳳闕韶媚黒龍津澹¶
蕩迎仙仗霏微送畫輪緑揺官栁散紅待禁花新舞席¶
皆廽雪歌筵暗送塵幸當陽律候惟願及佳辰¶
　　　日暖萬年枝¶
新陽歸上苑嘉樹獨含妍散漫添和氣曈曨巻曙烟流¶
<pb:KR4h0140_WYG_507-2b>¶
輝宜聖日接影貴芳年自與恩光近那関煦嫗偏結根¶
誠得地表夀欲符天誰道凌寒質從兹不曖然¶
　　　秋月懸清輝¶
秋月沿霄漢亭亭委素輝山眀桂花發池滿夜珠歸入¶
牖人偏攬臨枝鵲正飛影連平野净輪度曉雲微晶晃¶
浮輕露裵回映薄帷此時千里道延望獨依依¶
　　　八風從律¶
製律窺元化因聲感八風還從萬籟起更與五音同習¶
<pb:KR4h0140_WYG_507-3a>¶
習蘆灰上冷冷玉管中氣隨時物好響徹霽天空自得¶
隂陽順能令恵澤通願吹寒谷裏從此逹前蒙¶
　　　藩臣戀魏闕¶
剖竹隨皇命分憂鎮大藩恩波懐魏闕獻納望天閽政¶
奉南風順心依北極尊夢魂通玉陛動息寄朱軒直以¶
蒸黎念思陳政化源如何子牟意今古道斯存¶
　　　秋稼如雲¶
肆目如雲處三田大有秋蔥蘢初蔽野散漫正盈疇稍¶
<pb:KR4h0140_WYG_507-3b>¶
混從龍勢寜同觸石幽紫芒分羃羃青穎澹油油始惬¶
倉箱望終無滅裂憂西成知不逺雨露復何酬¶
　　　玉巵無當¶
美玉常為器兹焉變漏巵酒漿悲莫挹樽俎念空施符¶
彩功難補盈虚數已虧豈惟孤玩好抑亦類瑕疵清越¶
音雖在操持意漸隳賦形期大匠良璞勿同斯¶
　　　至人無夢¶
巳賾希微理知将静黙鄰坐忘寜有夢跡滅示凝神化¶
<pb:KR4h0140_WYG_507-4a>¶
蝶誠知(一作/知成)幻徴蘭匪契真抱𤣥雖解帶守一自離塵¶
寥朗壺中曉虚眀洞裏春翛然碧霞客那比漆園人¶
　　　𤣥都樓桃¶
舊傳天上千年熟今日人間五日香紅軟滿枝須作意¶
莫交方朔施偷将¶
　李虞¶
李虞紳之族子隠華陽後為拾遺詩一首¶
　　　題李賔客舊居¶
<pb:KR4h0140_WYG_507-4b>¶
逢時不得致升平豈是眀君忘姓名眼暗髪枯縁世事¶
今来無淚哭先生¶
　裵潾¶
裵潾聞喜人元和初以䕃仕累擢起居舎人開成中終¶
兵部侍郎詩十五首¶
　　　前相國賛皇公早葺平泉山居蹔還憩旋起赴¶
　　　詔命作鎮浙右輙抒懷賦四言詩十四首奉寄¶
動復有原進退有期用在得正眀以知微夫惟哲人㑹¶
<pb:KR4h0140_WYG_507-5a>¶
且有歸静固勝熱安毎慮危将憩於盤止亦先機¶
植愛在根鍾福有兆珠潛巨海玉藴崑嶠披室生白照¶
夜成晝揮翰飛文入侍左右出納帝命𢎞兹在宥¶
歷難求試執憲成風四鎮咸乂三階以融捧日柱天造¶
膝納忠建儲固本樹屏息戎彼狐彼䑕窒穴掃蹤¶
我力或屈我躬莫汚三黜如飴三起唯懼再賔為寵一¶
麾為飫昔在治繁常思歸去今則合契行斯中慮¶
有鳳自南亦翽其羽好姱佳麗于伊之滸五彩含章九¶
<pb:KR4h0140_WYG_507-5b>¶
苞合矩佩仁服義鳴中律吕我来思巻薄言遵渚¶
鑿龍中闢伊原古奔下有祕洞豁起石門竹澗水横松¶
架雪屯岫環如璧巖虚若軒朝昏含景夏凊冬溫¶
南溪廻舟西嶺望竦水逺如空山微似&KR0034;二室峰連四¶
山駢聳五女乍欹玉華獨踊雲翔日耀如戴如拱¶
飛泉挂空如决天潯萬仭懸注直貫潭心月正中央洞¶
見淺深羣山無影孤鶴時吟我嘯我歌或眺或臨¶
鳥之在巢風起林揺退翔城顛翠虬捫天雨止雪(一作/雲)¶
<pb:KR4h0140_WYG_507-6a>¶
旋亦息于淵人皆知進我獨止焉人皆務眀我獨晦焉¶
邈矣其山黙矣其泉¶
寢丘之田土山之上孫既貽謀謝亦遐想儉則為福華¶
固難長寜若我心一泉一壤造適為足超然孤賞¶
其風自西言發帝庭飄彼黄素堕於山楹公拜稽首靡¶
敢受榮宸嚴再臨俾撫百城戀此莫處星言其征¶
公昔南邁我不及覩言旋舊觀莫獲安語今則不遑載¶
騫載舉離憂莫寫歡好曷叙愴矣東望泣涕如雨¶
<pb:KR4h0140_WYG_507-6b>¶
山嵇之舊劉盧之恩舉世莫尚惟公是敦哀我蠢蠢念¶
我諄諄振此鎩翮扇之騰翻斯徳未報祗誓子孫¶
迢迢秦塞南望吴門對酒不飲設琴不援何以代面寄¶
之濡翰何以寫懐詩以足言無宻玉音以慰我魂(開成/九年)¶
(九月相公以太子賔客分司東都九月十九日逹洛下/安居於平泉别墅潾輙述公素尚賦四言詩兼述山泉)¶
(之美未及刻石其年十一月二十一日除浙西觀察使/寵兼八座亞相之重十二月四日發赴任開成二年潾)¶
(自兵部侍郎除河南尹乃於河南廨中自書於石立於/平泉之山居開成二年九月二十五日河南尹裵潾題)¶
　　　白牡丹(一作長/安牡丹)¶
<pb:KR4h0140_WYG_507-7a>¶
長安豪貴惜春殘争賞先開紫牡丹别有玉杯承露冷¶
無人起就月中看¶
　劉三復¶
劉三復潤州句容人以文章見知于李徳裕自浙西迄¶
淮甸常在賔幕後遣詣闕求試登第㑹昌時歴刑部侍¶
郎𢎞文館學士集十三巻今存詩一首¶
　　　送黄眀府曄赴岳州湘隂任¶
擬占名場第一科龍門十上困風波三年䕶塞從戎逺¶
<pb:KR4h0140_WYG_507-7b>¶
萬里投荒失意多花縣到時銅墨貴葉舟行處水雲和¶
遥知布恵蘇民後應向祠堂弔汨羅¶
　韋瓘¶
韋瓘字茂𢎞京兆萬年人登進士第累擢中書舍人貶¶
眀州刺史㑹昌末累遷楚州刺史終桂管觀察使詩一¶
首¶
　　　留題桂州碧潯亭¶
半年領郡固無勞一日為心素所操輪奐未成繩墨在¶
<pb:KR4h0140_WYG_507-8a>¶
　規模已壮閌閎髙理人雖切才常短薄宦都縁命不遭¶
　從此歸耕洛川上大千江路任風濤¶
　　崔郾¶
　崔郾字廣畧邠之弟中進士補集賢校書郎累遷吏部¶
　貟外三升諌議大夫敬宗即位進中書舎人遷禮部侍¶
　郎出為虢州觀察使厯鄂岳浙西觀察終檢校禮部尚¶
　書詩一首¶
　　　　贈毛仙翁¶
<pb:KR4h0140_WYG_507-8b>¶
　存亡去住一壺中兄事安期弟葛洪甲子已過千嵗鶴¶
　儀容方稱十年童心靈暗合行人數藥力潜均造化功¶
　終待此身無繋累武陵山下等黄公¶
　¶
　¶
　¶
　¶
御定全唐詩卷五百七¶
