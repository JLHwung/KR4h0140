# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.629748
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百五十九
<pb:KR4h0140_WYG_159-1a>¶
　欽定四庫全書¶
御定全唐詩巻一百五十九¶
　　孟浩然¶
　孟浩然字浩然襄陽人少隱鹿門山年四十乃遊京師¶
　常於太學賦詩一坐嗟伏與張九齡王維為忘形交維¶
　私邀入内署適明皇至浩然匿牀下維以實對帝喜曰¶
　朕聞其人而未見也詔浩然出誦所為詩至不才明主¶
　棄帝曰卿不求仕朕未常棄卿奈何誣我因放還採訪¶
<pb:KR4h0140_WYG_159-1b>¶
　使韓朝宗約浩然偕至京師欲薦諸朝㑹與故人劇飲¶
　懽甚不赴朝宗怒辭行浩然亦不悔也張九齡鎮荆州¶
　署為從事開元末疽發背卒浩然為詩佇興而作造意¶
　極苦篇什旣成洗削凡近超然獨妙雖氣象清逺而采¶
　秀内映藻思所不及當明皇時章句之風大得建安體¶
　論者推李杜為尤介其間能不媿者浩然也集三巻今¶
　編詩二巻¶
　　　　從張丞相遊南紀城獵戲贈裵廸張叅軍¶
<pb:KR4h0140_WYG_159-2a>¶
從禽非吾樂不好雲夢田歳暮登城望偏令鄉思懸公¶
卿有幾幾(一作/數子)車(一作/聯)騎何翩翩世禄金張貴官曹幕¶
府賢(一作/連)順時行殺氣飛刃爭割鮮十里屆賔館徴聲¶
匝妓筵髙標回落日平楚散(一作/壓)芳煙何意狂歌客從¶
公亦在㫋¶
　　　登江中孤嶼贈白雲先生王迥¶
悠悠清江水水落沙嶼出回潭石下深緑篠岸傍密鮫¶
人潛不見漁父歌自逸憶與君别時泛舟如昨日夕陽¶
<pb:KR4h0140_WYG_159-2b>¶
開返照中坐興非一南望鹿門山歸來恨如(一作/相)失¶
　　　晩春卧病寄張八¶
南陌春將晩北窗猶卧病林園乆不遊草木一何盛狹¶
逕花障迷(一作/將盡)閒庭竹掃淨翠羽戲蘭苕頳鱗動荷柄¶
念我平生好江鄉逺從政雲山阻夢思衾枕勞歌(一作/感)¶
詠歌(一作/感)詠復何為同心恨别離世途皆自媚流俗寡¶
相知賈誼才空逸安仁鬢欲絲(一作/垂)遥情每東注奔晷¶
復西馳常恐填溝壑無由振羽儀窮通若有命欲向論¶
<pb:KR4h0140_WYG_159-3a>¶
中推¶
　　　秋登蘭山寄張五(一作九月九日峴山寄張子/容一作秋登萬山寄張文儃)¶
北(一作/此)山白雲裏隱者自怡悦相望試(一作/始)登髙心飛¶
逐鳥滅(一作心隨/雁飛滅)愁因薄暮起興是清秋發時見歸村¶
人(一作村/人歸)沙行(一作平一/作平沙)渡頭歇天邊樹若薺江畔舟¶
如月何當載酒來共醉重陽節¶
　　　入峽寄弟¶
吾昔與爾(一作/汝)輩讀書常閉門未嘗冒湍險豈顧垂堂¶
<pb:KR4h0140_WYG_159-3b>¶
言自此歴江湖辛勤難具論徃來行旅弊開鑿禹功存¶
壁(一作/直)立千峰(一作/巖)峻潨流萬壑奔我來凡幾宿無夕¶
不聞猿浦上揺(一作/思)歸戀舟中失夢魂淚沾明月峽心¶
斷鶺鴒原離闊星難聚秋深露已繁因君下南楚書此¶
示(一作/寄)鄉園¶
　　　湖中(一作/襄陽)旅泊寄閻九司户防¶
桂水通百越扁舟期曉發荆雲蔽三巴夕望不見家襄¶
王夢行雨才子謫長沙長沙饒瘴癘胡為苦留滯久别¶
<pb:KR4h0140_WYG_159-4a>¶
思欵顔承歡懷接袂接袂杳無由徒增旅泊愁清猿不¶
可聽沿月下湘流¶
　　　大堤行寄萬七¶
大堤行樂處車馬相馳突歳歳春草生踏青二三月王¶
孫挾珠彈遊女矜羅襪擕手今莫同江花為誰發¶
　　　仲夏歸漢南園寄京邑耆舊(一作仲夏歸南/園寄京邑舊遊)¶
嘗讀髙士傳最嘉陶徵君日躭(一作/覩)田園趣自謂羲皇¶
人予復何為者棲棲徒問津中年廢丘壑上國(一作/十上)旅¶
<pb:KR4h0140_WYG_159-4b>¶
風塵忠欲事明主孝思侍老親歸來當炎夏(一作冐/炎暑)耕¶
稼不及春扇枕北窗下采芝南澗濱因聲謝同列吾慕¶
潁陽眞¶
　　　題雲門山(一作寺一作/遊龍門寺)寄越府包户曹徐起居¶
我行適諸越夢寐懷所歡久負獨往願今來恣遊盤台¶
嶺踐磴石耶溪泝林湍捨舟入香界登閣憇㫋檀晴山¶
秦望近春水鏡湖寛逺懷(一作/行)佇應接卑位徒勞安白¶
雲日夕滯滄海去(一作/朅)來觀故國眇天末良朋在朝端¶
<pb:KR4h0140_WYG_159-5a>¶
遲爾同攜手何時方挂冠¶
　　　宿楊子津寄潤州長山劉隱士¶
所思在建業(一作/夢寐)欲往大江深日夕望京口煙波愁我¶
心心馳茅山洞目極楓樹林不見少微星(一作/隱)星(一作/風)¶
霜勞(一作/徒)夜吟¶
　　　書懷貽京邑同好¶
維先自鄒魯家世重儒風詩禮襲遺訓趨庭霑(一作/紹)末¶
躬晝夜常自強詞翰(一作/賦)頗亦工(一作/攻)三十旣成立嗟¶
<pb:KR4h0140_WYG_159-5b>¶
吁命不通慈親向羸老喜懼在深衷甘脆朝不足簟瓢¶
夕屢空執鞭慕夫子捧檄懷毛公感激遂彈冠安能守¶
固窮當途訴知已投刺匪求蒙秦楚邈離異飜飛何日¶
同¶
　　　還山貽湛法師¶
㓜(一作/幻)聞無生理常欲觀此身心跡罕兼遂嶇﨑多在¶
塵晚途歸舊壑偶與支公鄰導以微妙法結為清淨因¶
(近本無以上二句下有喜得林下契共推/席上珍念兹汎苦海方便示迷津四句)煩惱業頓捨¶
<pb:KR4h0140_WYG_159-6a>¶
山林情轉殷朝來問疑義夕話得清眞墨妙稱古絶詞¶
華驚世人禪房閉虛靜花藥連冬春平石藉琴硯落泉¶
灑衣巾欲知㝠滅意(一作意/㝠滅)朝夕海鷗馴¶
　　　夏日(一作/夕)南亭懐辛大¶
山光忽西落(一作/發)池月漸東上散髮乘夕凉開軒臥閒¶
敞荷風送香氣竹露滴清響欲取鳴琴彈恨無知音賞¶
感此懷故人中宵勞夢想¶
　　　秋宵月下有懷¶
<pb:KR4h0140_WYG_159-6b>¶
秋空明月懸光彩露霑濕驚鵲棲未(一作/不)定飛螢捲簾¶
入庭槐寒影疎鄰杵夜聲急佳期曠何許望望空佇立¶
　　　將適天台留别臨安李主簿¶
枳棘君尚棲匏𤓰吾豈繫念離當夏首(一作誰念/離亭下)漂(一/作)¶
(淡/)泊指炎裔江海非墮(一作/惰)遊田園失歸計定山旣早¶
發漁浦亦宵濟泛泛隨波瀾行行任艫枻故林日已逺¶
羣木坐成翳羽人在丹丘吾亦從此逝¶
　　　送丁大鳳進士赴舉呈張九齡¶
<pb:KR4h0140_WYG_159-7a>¶
吾觀鷦鷯賦君負王佐才惜無金張援十上空歸來棄¶
置鄉園老翻飛羽翼摧故人今在位岐路莫遲囬¶
　　　送呉恱遊韶陽¶
五色憐鳳雛南飛適鷓鴣楚人不相識何處求椅梧去¶
去日千里茫茫天一隅安能與斥鷃决起但槍榆¶
　　　適越留别譙縣張主簿申屠少府¶
朝乘汴河流(一作/去)夕次譙縣界幸值(一作/因)西風吹得與¶
故人㑹君學梅福隱余從(一作/隨)伯鸞邁别後能相思浮¶
<pb:KR4h0140_WYG_159-7b>¶
雲在(一作/去)呉㑹¶
　　　送陳七赴西軍¶
吾觀非常者碌碌在目前君負鴻鵠志蹉跎書劒年一¶
聞邊烽動萬里忽爭先余亦赴京國(一作/闕)何當獻凱還¶
　　　送從弟邕下第後尋㑹稽¶
疾風吹征帆倐爾向空没千里在(一作/去)俄頃三江坐超¶
忽向來共歡娯日夕成楚越落羽更分飛誰能不驚骨¶
　　　送辛大之鄂渚不及¶
<pb:KR4h0140_WYG_159-8a>¶
送君不相見日暮獨愁緒(一作余楚詞曰眇眇兮愁予/余予唐韻竝有上聲或改作)¶
(緒/非)江上空(一作/久)裵回天邊迷處所郡邑經樊鄧山河(一/作)¶
(雲/山)入嵩汝蒲輪去漸遥石徑徒延佇¶
　　　江上别流人¶
以我越鄉客(一作/里)逢君謫居者分飛黄鶴樓流落(一作/宕)¶
蒼梧野驛使乘雲去征帆沿溜下不知從此分還袂何¶
時把¶
　　　宴包二融宅(一作宴/鮑二宅)¶
<pb:KR4h0140_WYG_159-8b>¶
閒居枕清洛左右接大野門庭無雜賓車轍多長者是¶
時(一作/歳)方盛夏風物自瀟灑五日休沐歸相攜竹林下¶
開襟成歡趣對酒不能罷煙暝棲鳥迷(一作/還)余將(一作/亦)¶
歸白社¶
　　　與王昌齡宴王道士房(一作與王昌/齡宴黄十一)¶
歸來臥青山常夢遊清都漆園有傲吏惠好(一作我/一作縣)在¶
招呼書幌神仙籙畵屛山海圖酌霞復對此宛似入蓬¶
壺¶
<pb:KR4h0140_WYG_159-9a>¶
　　　襄陽公宅飲¶
窈窕夕陽(一作/陰)佳(一作/在)䒠茸春色好欲覓淹留處無過¶
狹斜道綺席卷龍鬚香杯浮碼碯北林積修樹南池生¶
别島手撥金翠花心迷玉紅(一作/芝)草談笑光六義發論¶
明三倒座非陳子驚門還魏公掃榮辱(一作/華)應無間歡¶
娯當共保¶
　　　尋香山湛上人¶
朝遊訪名山山逺在(一作/若)空翠氛氲亘百里日入行始¶
<pb:KR4h0140_WYG_159-9b>¶
至杖策尋故人解鞭暫停騎石門殊豁險篁逕轉森(一/作)¶
(深/)䆳法侣欣相逢清談曉不寐平生慕眞隱累日探(一/作)¶
(求/)奇(一作/靈)異野老朝入田(一作/雲)山僧暮歸寺松泉多逸¶
(一作/清)響苔壁饒古意谷口聞鐘聲林端識香氣(近夲以/上二句)¶
(在第五/第六)願言投此山身世兩相棄¶
　　　雲門寺西六七里聞符公蘭若最幽與薛八同¶
　　　徃¶
謂予獨迷(一作/遊)方逢子亦在野結交指松柏問法尋蘭¶
<pb:KR4h0140_WYG_159-10a>¶
若小溪劣容舟怪石屢驚馬所居最幽絶所住(一作/往)皆¶
靜者雲簇興座隅天空落階下(以上二句一作密篠/夾路傍清泉流舍下)上¶
人亦何聞(一作/閑)塵念都巳捨四禪合眞如一切是虛假¶
願承甘露潤喜得惠風灑依止託(一作/此)山門誰能(一作/願又)¶
(作知/誰)效丘也¶
　　　宿天台桐柏觀¶
海行信風帆夕宿逗雲島緬尋滄洲趣近愛赤城好捫¶
蘿亦踐苔輟櫂恣探(一作/窮)討息陰憇桐柏采秀弄芝草¶
<pb:KR4h0140_WYG_159-10b>¶
鶴唳清露垂鷄鳴信潮早願言解纓紱(一作/絡)從此去(一/作)¶
(無/)煩惱髙歩凌四明(一作/壁)𤣥蹤得三老紛吾逺遊意學¶
(一作/樂)彼長生道日夕望三山雲濤空浩浩¶
　　　峴潭(一作/山)作¶
石潭傍隈隩沙岸(一作/榜)曉夤縁試垂竹竿釣果得槎(一/作)¶
(查/)頭鯿美人騁金錯纖手膾紅鮮因謝陸内史蓴羮何¶
足傳¶
　　　題終南翠微寺空上人房(一作宿終/南翠微寺)¶
<pb:KR4h0140_WYG_159-11a>¶
翠微終南裏雨後宜返照閉關久沈㝠杖䇿一登眺遂¶
造幽人室始知靜者妙儒道雖異門雲林頗同調兩心¶
相喜(一作/喜相)得畢景共談笑暝還髙窗眠(一作/昬)時見逺山¶
燒緬懷赤城標更憶臨海嶠風泉有清音(一作/聽)何必蘇¶
門嘯¶
　　　初春漢中漾舟¶
羊公峴山下(一作漾舟/逗何處)神女漢臯曲雪罷氷復開春潭¶
千丈緑輕舟恣來徃探翫無厭足波影揺妓釵沙光逐¶
<pb:KR4h0140_WYG_159-11b>¶
人目傾杯魚鳥醉聯句鶯花續良㑹難再逢日入須秉¶
燭(輕舟二句良㑹/二句宋刻竝無)¶
　　　宿業師(一作/來公)山房期(一作/待)丁大不至¶
夕陽度西嶺羣壑倐已暝松月生夜凉風泉滿清聽樵¶
人歸欲盡煙(一作/磴)鳥棲初定之子期宿(一作/未)來孤琴(一/作)¶
(宿/)候蘿逕¶
　　　耶溪泛舟¶
落景餘清輝輕橈(一作/欋)弄溪渚澄明(一作/泓澄)愛水物臨泛¶
<pb:KR4h0140_WYG_159-12a>¶
何容與白首垂釣翁新妝浣紗女相看(一作/看看)似(一作/未)相¶
識脉脉不得語¶
　　　彭蠡湖中望廬山¶
太虛生月暈舟子(一作/中)知天風挂席候(一作/知)明發眇漫¶
平湖中中流見匡阜勢壓九江雄黤黕容霽(一作/凝黛)色崢¶
嶸當曉(一作/曙)空香爐(一作/爐峰)初上日瀑布(一作/水)噴成虹久¶
欲追尚子況兹懷逺公我來限(一作/恨)于役未暇息微躬¶
淮海途將半星霜歳欲窮寄言巖棲者畢趣當來同¶
<pb:KR4h0140_WYG_159-12b>¶
　　　登(一作/題)鹿門山(題下一有/懷古二字)¶
清曉因興來乘流越江峴沙禽近方(一作初/又作相)識浦樹遥¶
(一作/逺)莫辨漸至(一作/到)鹿門山山明翠微淺巖潭多屈曲¶
舟檝屢回轉昔聞龎德公采藥遂不返金澗餌(一作/養)芝¶
术石牀臥苔蘚紛吾感耆舊結攬事攀踐隱迹今尚存¶
髙風邈已逺白雲何時去丹桂空偃蹇探討意未窮回¶
艇(一作/艫)夕陽晩¶
　　　遊明禪師西山蘭若¶
<pb:KR4h0140_WYG_159-13a>¶
西山多竒狀秀出倚前楹停午收彩翠夕陽照分明吾¶
師住其下禪坐證(一作/説)無生結廬就嵌窟剪苕(一作/竹)通¶
往(一作/徑)行談空對樵叟授法與山精日暮方辭去田園¶
歸冶城¶
　　　登望楚山最髙頂¶
山水觀形勝襄陽美㑹稽最髙唯望楚曾未一攀躋石¶
壁疑削成衆山比全低晴明試登陟目極無端倪雲夢¶
掌中小武陵花處迷暝還歸騎下蘿月映(一作/在)深谿¶
<pb:KR4h0140_WYG_159-13b>¶
　　　疾愈過龍泉寺精舍呈易業二公¶
停午聞山鐘起行散(一作/送)愁疾尋林采芝去轉谷松翠¶
(一作/蘿)密傍見精舍開長廊飯僧畢石渠(一作/梁)流雪水金¶
子(一作/烏)耀霜橘竹房思舊遊過憇終永日入洞窺石髓¶
傍崖采蜂蜜日暮辭逺公虎溪相送出¶
　　　萬山潭作¶
垂釣坐盤石水清心亦(一作/益)閒魚行(一作/遊)潭樹下猿挂¶
島藤間游女昔解佩傳聞於此山求之不可得沿月櫂¶
<pb:KR4h0140_WYG_159-14a>¶
歌還¶
　　　與黃侍御北津泛舟¶
津無蛟龍患日夕常安流本欲避驄馬何如(一作/知)同鷁¶
舟豈伊今日幸曾是昔年遊莫奏琴中鶴且隨波上鷗¶
隄縁九里郭山面百城樓自顧躬耕者才非管樂儔聞¶
君薦草澤從此泛滄洲¶
　　　洗然弟竹亭¶
吾與二三子平生結交深俱懷鴻鵠志昔(一作/共)有鶺鴒¶
<pb:KR4h0140_WYG_159-14b>¶
心逸氣假毫翰清風在竹林達(一作/逺)是酒中趣琴上偶¶
然音¶
　　　山中逢道士雲公¶
春餘草木繁耕種滿田園酌酒聊自勸農夫安與言忽¶
聞荆山子時出桃花源采樵過北谷賣藥來西村村煙¶
日云夕榛路有歸客杖䇿前相逢依然是疇昔邂逅歡¶
覯止殷勤叙離隔謂予搏扶桑輕舉振六翮奈何偶昌¶
運獨見遺草澤旣笑接輿狂仍憐孔丘厄物情趨勢利¶
<pb:KR4h0140_WYG_159-15a>¶
吾道貴閒寂偃息西山下門庭罕人迹何時還清溪從¶
爾鍊丹液¶
　　　越中逢天台太乙子¶
仙穴逢羽人停艫向前拜問余渉風水何處逺行邁登¶
陸尋天台順流下呉㑹兹山夙所尚安得問(一作/聞)靈怪¶
上逼青天髙俯臨滄海大鷄鳴見日出常覿仙人斾(一/作)¶
(每與仙/人㑹)往來(一作去去/又作來去)赤城中逍遥白雲外莓苔異人¶
間瀑布當(一作/作)空界福庭長自然(一作/不死)華頂(一作/勝境)舊稱¶
<pb:KR4h0140_WYG_159-15b>¶
最永此(一作懷/又作願)從之(一作/此)遊何當濟所屆¶
　　　家園臥疾畢太祝曜(一無/此字)見尋¶
伏枕舊遊曠笙簧(一作/歌)勞夢思平生重交結迨此令人¶
疑氷室無煖氣炎(一作/火)雲空赫曦隙駒不暫駐日聽凉¶
蟬悲壯圖哀未立斑白恨吾衰夫子自南楚緬懷嵩汝¶
期顧予衡茅下兼致稟物資脫分趨庭禮殷勤伐木詩¶
脫君車前鞅設我園中葵斗酒須寒興明朝難重持(一/夲)¶
(無以上/八句)¶
<pb:KR4h0140_WYG_159-16a>¶
　　　白雲先生(一無此/四字)王迥見訪¶
閒歸(一作/歸閒)日無事雲臥晝不起有客欵柴扉自云巢居¶
子居閒好芝术(一作/花木)采藥來城市家在鹿門山常遊澗¶
澤水手持白羽扇脚歩青芒履聞道鶴書徵臨流還洗¶
耳¶
　　　田園(一作/家)作¶
弊廬隔塵喧惟先養(一作/尚)恬素卜鄰近(一作/勞)三徑植果¶
盈千樹粤余任推遷三十猶未遇書劔時將晩丘園日¶
<pb:KR4h0140_WYG_159-16b>¶
已(一作/空)暮晨興自多懷晝坐常寡悟冲天羡鴻鵠爭食¶
羞(一作/嗟)鷄鶩望斷金馬門勞歌采樵路鄉曲無知已朝¶
端乏親故誰能為揚雄一薦甘泉賦¶
　　　采樵作¶
采樵入深山山深樹重疊橋崩臥槎擁路險垂藤接日¶
落伴將稀山風拂蘿(一作/薜)衣長歌負輕䇿平野望煙歸¶
　　　自潯陽泛舟經明(一作/湖)海¶
大江分九流(一作/派)淼淼(一作漫漫/一作淼漫)成水鄉舟子乘利渉¶
<pb:KR4h0140_WYG_159-17a>¶
往來至(一作過/又作經)潯陽因之泛五湖流浪經三湘觀濤壯¶
枚發弔屈痛沈湘魏闕心恒(一作/常)在金門詔不忘遥憐¶
上林雁冰泮也(一作/已)回翔¶
　　　早發漁浦潭¶
東(一作/晨)旭早光芒(一作光/蒼茫)渚禽已(一作/似)驚聒臥聞漁浦¶
口橈聲暗相撥日出氣象分始知江湖(一作/路)濶美人常¶
晏起(一作/然)照影弄流沫飲水畏驚猿祭魚時(一作/常)見獺¶
舟行自無悶況值晴景豁¶
<pb:KR4h0140_WYG_159-17b>¶
　　　經七里灘¶
予奉垂堂誡千金非所輕為多山水樂頻作泛舟行五¶
嶽追向子三湘弔屈平湖經洞庭濶江入新安清復聞¶
嚴陵瀬乃在兹湍(一作川又/作此行)路疊障數百里沿洄非一¶
趣彩翠相氛氲别流亂奔注釣磯平可坐苔磴滑難歩¶
猨飲石下潭鳥還日邊樹觀奇恨來晚倚櫂惜將暮揮¶
手弄潺湲從兹洗塵慮¶
　　　歳暮海上作¶
<pb:KR4h0140_WYG_159-18a>¶
仲尼旣云(一作/已)殁余亦浮于海昏(一作/又)見斗柄回方(一/作)¶
(始/)知歳星(一作/新歲)改虛舟任所適垂釣非有待為問乘槎¶
人滄洲(一作/浪)復誰(一作/何)在¶
　　　南歸阻雪(一作南陽/北阻雪)¶
我行滯宛許日夕望京豫曠野莽茫茫鄉山在何處孤¶
煙村際起歸雁天邊去積雪覆平臯(一作/湍)饑鷹捉寒兎¶
少年弄文墨屬意在章句十上恥還家裵囬守歸路¶
　　　聽鄭五愔彈琴¶
<pb:KR4h0140_WYG_159-18b>¶
阮籍推名飲清風滿(一作/坐)竹林半酣下衫袖拂拭龍唇¶
琴一杯彈一曲不覺夕陽沈予意在山水聞之諧夙心¶
　　　同張明府清鏡歎¶
妾有盤龍鏡清光常晝發自從生塵埃有若霧中月愁¶
來試取照坐歎生白髮寄語邊塞人如何久離别¶
　　　庭橘¶
明發覽羣物萬木何陰森凝霜漸漸氷庭橘似懸金女¶
伴爭攀摘摘窺礙葉深竝生憐共蔕相示感同心骨刺¶
<pb:KR4h0140_WYG_159-19a>¶
紅羅帔香黏翠羽簪擎來玉盤裏全勝在幽林¶
　　　早梅¶
園中有早梅年例犯寒開少婦曾(一作/爭)攀折將歸插鏡¶
臺猶言看不足更欲剪刀裁¶
　　　清明即事¶
帝里重清明人心自愁思車聲上路合柳色東城翠花¶
落草齊生鶯飛蝶雙戲空堂坐相憶酌茗聊代醉¶
　　　和盧明府送鄭十三還京兼寄之什¶
<pb:KR4h0140_WYG_159-19b>¶
昔時風景登臨地今日衣冠送别筵醉坐(一作/閒臥)自傾彭¶
澤酒思歸長望白雲天洞庭一葉驚秋早濩落空嗟滯¶
江島寄語朝廷當世人何時重見長安道¶
　　　髙陽池送朱二¶
當昔襄陽雄盛時山公常醉習家池池邊釣女日(一作/自)¶
相隨妝成照影競(一作/近)來窺澄(一作/紅)波澹澹芙蓉發緑¶
岸𣯶𣯶(一作/□□)楊柳垂一朝物變人亦非四面荒凉人徑¶
(一作/住)稀意氣豪華何處在空餘草露濕羅(一作/征)衣此地¶
<pb:KR4h0140_WYG_159-20a>¶
朝來餞行者翻向此中牧征馬征馬分飛日漸斜見此¶
空為人所嗟殷勤為訪桃源路予亦歸來松子家¶
　　　鸚鵡洲送王九之(一作/遊)江左¶
昔登江上黄鶴樓遥愛江中鸚鵡洲洲勢逶迤遶(一作/還)¶
碧流鴛鴦鸂䳵滿灘(一作/沙)頭灘頭日落沙磧長金沙熠¶
熠(一作/燿燿)動飇光舟人牽錦纜浣女結羅裳月明全見蘆¶
花白風起遥聞杜若香君行采采莫相忘¶
　　　送王七尉松滋得陽臺雲¶
<pb:KR4h0140_WYG_159-20b>¶
君不見巫山神女作行雲霏紅(一作/虹蜺)沓翠曉氛氲嬋娟¶
流(一作/遊)入楚(一作/襄)王夢倐忽(一作/覺後)還隨零雨分空中飛¶
(一作/曉)去復飛來朝朝暮暮下陽臺愁君此去(一作/處)為仙¶
尉便逐行雲去不回¶
　　　夜歸鹿門山歌¶
山寺鐘鳴晝已昬漁梁(一作/陽)渡頭爭渡喧人隨沙路(一/作)¶
(岸/)向江村余亦乘舟歸鹿門鹿門月照開煙(一作/煙中)樹忽¶
到(一作/辨)龎公棲隱處巖扉松(一作/草)徑(一作樵/逕非遥)長寂寥(一/作)¶
<pb:KR4h0140_WYG_159-21a>¶
　(寞/)惟有幽人夜來去¶
　　　　長樂宫¶
　秦城舊來稱窈窕漢家更衣應不少紅粉邀君在何處¶
　青樓苦夜長難曉長樂宫中鐘暗來可憐歌舞慣相催¶
　歡娯此事今寂寞惟有年年陵樹哀¶
　　　　示孟郊(按浩然與郊年代邈不/相及詩題疑有繆誤)¶
　蔓草蔽極野蘭芝結孤根衆音何其繁伯牙獨不喧當¶
　時髙深意舉世無能分鐘期一見知山水千秋聞爾其¶
<pb:KR4h0140_WYG_159-21b>¶
　保靜節薄俗徒云云¶
　¶
　¶
　¶
　¶
　¶
　¶
御定全唐詩巻一百五十九¶
