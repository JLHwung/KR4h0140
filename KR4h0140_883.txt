# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:09.538140
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百八十三
<pb:KR4h0140_WYG_883-1a>¶
　欽定四庫全書¶
御定全唐詩卷八百八十三¶
　　嚴維(詩一/首)¶
　　　　晚霽登王六東閣¶
　試上江樓望初逢山雨晴連空青嶂合向晚白雲生俊¶
　美要殊觀蕭條見逺情情來不可極日暮水流清¶
　　顧况(詩四/首)¶
　　　　曲龍山歌¶
<pb:KR4h0140_WYG_883-1b>¶
　曲龍丈人冠藕花其顔色映光明砂玉䋲金枝有通籍¶
　五嶽三山如一家遥指叢霄㳫靈島島中曄曄無凡草¶
　九仙傲倪折五芝翠鳯白麟回異道石臺石鏡月長明¶
　石洞石橋連上清人間妻子見不識拍雲揮手升天行¶
　摩天截漢何瀟灑四石五雲更上下下方小兆更拜焉¶
　願得騎雲作車馬¶
　子欲居九夷乗桴浮於海聖人之意有所在曲龍何在¶
　在海中石室玉堂窅玲瓏其下深怪之所産其上靈棲¶
<pb:KR4h0140_WYG_883-2a>¶
復無恨無風浪頂髙屋脊有風天晴翻海眼願逐剛風¶
騎吏旋起居按摩參寥天鳯皇頬骨流珠佩孔雀尾毛¶
張翠盖下看人界等蟲沙夜宿層城阿母家¶
　　　栁宜城鵲巢歌(并序/)¶
　　俗傳鵲巢在南令人貧窮多口舌東西家者巳斫¶
　　樹枝公獨任其乳育於鳥如此於人可知况承命¶
　　歌曰¶
相公宅前楊栁樹野鵲飛來復飛去東家斫樹枝西家¶
<pb:KR4h0140_WYG_883-2b>¶
斫樹枝東家西家斫樹枝發遣野鵲巢何枝相君處分¶
留野鵲一月生得三箇兒相君長命復富貴口舌貧窮¶
徒爾為¶
　　　道該上人院石竹花歌¶
道該房前石竹叢深淺紫深淺紅嬋娟灼爍委清露小¶
枝小葉飄香風上人心中如鏡中永日垂簾觀色空¶
　耿湋(詩一/首)¶
　　　九日¶
<pb:KR4h0140_WYG_883-3a>¶
九日强游登藻井髮稀那敢插茱茰横空過雨千峰出¶
大野新霜萬壑鋪更望尊中菊花酒殷勤能得㡬回沽¶
　竇叔向(詩一/首)¶
　　　青陽館望九子山¶
蒼翠岧嶤上碧天九峰遥落縣門前毫芒映日千重樹¶
涓滴垂空萬丈泉武帝南遊曽駐蹕始皇東幸亦祈年¶
雲祠絶跡終難訪唯有猨聲到客邉¶
　王季友(詩二/首)¶
<pb:KR4h0140_WYG_883-3b>¶
　　　青出藍¶
芳藍滋疋帛人力半天經浸潤加新氣光輝勝本清還¶
同氷出水不共草為螢翻覆衣襟上偏知造化靈¶
　　　皇帝移晦日為中和節¶
皇心不向晦改節號中和淑氣同風景嘉名别詠歌前¶
裙移舊俗賜尺下新科厯象千年正酺醵四海多花隨¶
春令發鴻度嵗陽過天地齊休慶歡聲欲蕩波¶
　劉商(詩一/首)¶
<pb:KR4h0140_WYG_883-4a>¶
　　　送劉南史徃杭州拜覲别駕叔¶
兄弟飄零自長年見君眉白轉相憐清揚似玉須勤學¶
富貴由人不在天萬里榛蕪迷舊國兩河烽火復相連¶
林中若使題書信但問漳濵訪客船¶
　楊巨源(詩二首/)¶
　　　和汴州令狐相公白菊¶
兔園春欲盡别有一叢芳直似窮隂雪全輕向曉霜凝¶
暉侵桂魄晶彩奪螢光素蕚迎風舞銀房泫露香水晶¶
<pb:KR4h0140_WYG_883-4b>¶
簾不隔雲母扇韜鋩紈袖呈瑶瑟氷容啟玉堂今來碧¶
油下知自白雲鄉留此非吾土須移鳯沼傍¶
　　　贈陳判官求子花詩(魏府出/此物)¶
油地輕綃碧且紅須憐纎手是良工能生麗思千花外¶
善㸃穠姿五彩中子細傳看臨霽景殷勤持贈及春風¶
若将江上迎桃葉一帖何妨錦繡同¶
　歐陽詹(詩一/首)¶
　　　同諸公過福先寺律院宣上人房¶
<pb:KR4h0140_WYG_883-5a>¶
律座下朝講晝門猶掩闗叨同静者來正值髙雲閑寂¶
爾方丈内瑩然虛白間千燈智慧心片玉清羸顔松色¶
落深井竹隂寒小山晤言流曦晚惆悵歸人寰¶
　白居易(詩三首/)¶
　　　城西别元九¶
城西三月三十日别友辭春兩恨多帝里却歸猶寂寞¶
通州獨去又如何¶
　　　陳家紫藤花下贈周判官¶
<pb:KR4h0140_WYG_883-5b>¶
藤花無次第萬朶一時開不是周從事何人喚我來¶
　　　遊小洞庭¶
湖山上頭别有湖芰荷香氣占仙都夜含星斗分乾象¶
曉映雷雲作畵圖風動緑蘋天上浪鳥棲寒照月中烏¶
若非神物多靈迹争得長年冬不枯¶
　楊衡(詩一/首)¶
　　　傷蔡處士¶
箧中遺草是琅玕對此令人灑淚看三逕尚疑行迹在¶
<pb:KR4h0140_WYG_883-6a>¶
數螢猶自映書殘晨光不借泉門曉暝色空添隴樹寒¶
欲問皇天天更逺有才無命説應難¶
　丘丹(詩二/首)¶
　　　奉使過石門瀑布(并序/)¶
　　謝康樂宋景平中為永嘉守有宿石門巖上詩予¶
　　六代祖梁中書侍郎天監中有過石門瀑布詩後¶
　　亦為此郡小子大厯中奉使竊有繼作雖不足克¶
　　紹祖徳追蹤昔賢盖造竒懐感之志也¶
<pb:KR4h0140_WYG_883-6b>¶
溪上望懸泉耿耿雲中見披榛上巖巘絶壁正東面千¶
仞瀉聨珠一潭噴飛霰嵯灇滿山響坐覺炎氛變照日¶
類虹蜺從風似綃練靈竒既天造惜處窮海甸吾祖昔¶
登臨謝公亦遊衍王程懼淹泊下磴空延眷千里雷尚¶
聞巒廻樹葱蒨奔波(一作/此來)恭賤役探討媿前彦永欲洗¶
塵纓終當惬兹願¶
　　　秋夕宿石門館¶
暝從石門宿揺落四岩空潭月漾山足天河瀉澗中杉¶
<pb:KR4h0140_WYG_883-7a>¶
松寒似雨猨鳥夕驚風獨卧不成寐蒼然想謝公¶
　張碧(詩三/首)¶
　　　廬山瀑布¶
誰将織女機頭練貼出青山碧雲面造化工夫不等閑¶
剪破澄江凝一片怪来洞口流嗚咽怕見三冬晝飛雪¶
石鏡無光相對愁漫漫頂上沈秋月争得陽烏照山北¶
放出青天豁胸臆黛花新染插天風驀吐中心爛銀色¶
五月六月暑雲飛閣門逺看澄心機參差碎碧落巖畔¶
<pb:KR4h0140_WYG_883-7b>¶
梅花亂擺當風散¶
　　　林書記薔薇¶
東風折盡諸花卉是箇亭䑓冷如水黄鸝舌滑跳栁隂¶
教看薔薇吐金蘂雙成湧出瑠璃宫天香濶罩紅熏籠¶
西施曉下吴王殿亂抛嬌臉新匀濃瑶姬學繡流蘇幔¶
緑夹殷紅垂錦叚炎洲吹落滿汀雲阮瑀庭前装一半¶
醉且書懐還復吟蜀箋影裏霞光侵秦娥晩憑欄干立¶
柔枝墜落青羅襟殷勤無波緑池水為君作鏡開妝蘂¶
<pb:KR4h0140_WYG_883-8a>¶
　　　荅友人新栽松(第十一句/缺二字)¶
石門新長青龍髯虬身宛轉雲光粘聞君愛我幽崖前¶
十株五株寒霜天越溪老僧頭削雪曽云手植當庭月¶
三十年来遮火雲凉風五月生空門願君栽於清澗泉¶
貞姿莫迓夭桃妍　　易開還易落貞姿欎欎長依然¶
山童嬾上孤峯巔當窗劃破屏風煙¶
　陳翥(詩二/首)¶
　　　金錢花¶
<pb:KR4h0140_WYG_883-8b>¶
裊露牽風夹瘦莎一星星火遍窠窠閑門永巷新秋裏¶
幸不傷亷莫怕多¶
古蘚寒蕪讓品流小齋多謝伴清幽若教夷甫門前種¶
也是無多過一秋¶
　長孫佐輔(詩二/首)¶
　　　山居雨霽即事¶
結茅蒼嶺下自與喧卑隔况值雷雨晴郊原轉岑寂出¶
門看反照繞屋殘溜滴古路絶人行荒陂響螻蟈籬崩¶
<pb:KR4h0140_WYG_883-9a>¶
𤓰豆蔓圃壊牛羊跡斷續古祠鴉髙低逺村笛喜聞東¶
臯潤欲徃未通屐杖䇿試危橋攀蘿瞰苔壁隣翁夜相¶
訪緩酌聊跂石新月出汙尊浮雲在巾舄常隳腐儒操¶
謬習經邦畫有待時未知非闗慕沮溺¶
　　　秋日登山¶
逐勝不怯寒秋山閒獨登依稀小徑通深處逢来僧側¶
石擁寒溜欹松懸古藤明書問知友興詠将誰能¶
　竇鞏(詩一/首)¶
<pb:KR4h0140_WYG_883-9b>¶
　　　自京師将赴黔南¶
風雨荆州二月天問人須雇峽中船西南一望雲和水¶
猶道黔南有四千¶
　姚合(詩一/首)¶
　　　中秋夜洞庭圓月¶
素月閒秋景騷人汎洞庭滄波正澄霽凉葉未飄零練¶
彩凝葭菼霜容静杳㝠曉棲河畔鶴宵映渚邉螢圓彩¶
含珠魄㣲飈發桂馨誰憐採蘋客此夜宿孤汀¶
<pb:KR4h0140_WYG_883-10a>¶
　李渉(詩九/首)¶
　　　濉陽行¶
黄昬日暮驅羸馬夜宿濉陽烽火下此地新經殺戮來¶
墟落無煙空碎瓦層氷塞斷隋朝水一道銀河貫千里¶
愁心翻覆夢難成病僕呻吟呼不起泗水三千招義軍¶
夲是征戰邀殊勲十年麾下蓄壮氣一朝此地為愁人¶
昨日太陽回照燭轉見天心重含育早晩東風的發生¶
古堤春草年年緑¶
<pb:KR4h0140_WYG_883-10b>¶
　　　六歎(集巳載/三首)¶
蓬莱島邉採珠客西望人寰星漢隔千重疊浪聳雲髙¶
萬里平沙連月白海中洞穴尋難極水底鮫人半相識¶
𤣥蚌初開影暫明驪龍欲近威難逼辛苦風濤白首期¶
得珠却恨求珠時隋侯歿世㡬千載只今薄俗空嗤嗤¶
燕王愛賢築金臺四方豪俊承風来秦王燒書殺儒客¶
肘腋之中千里隔去年八月幽并道昭王陵邉哭秋草¶
今年二月遊函闗秦家城外悲河山河上山邉車馬路¶
<pb:KR4h0140_WYG_883-11a>¶
殘日青煙五陵樹¶
闗東病儒客梁城五嵗十回逢亂兵燒人之家食人肉¶
狼虎熾心都未足城裏愁雲不開城城頭野草春還緑¶
五十餘年忠烈臣臨難守節羞謀身堂上英髦沈白刃¶
門前輿𨽻乗朱輪千古傷心汴河水隂天落日悲風起¶
　　　却歸巴陵途中走茟寄唐知言¶
去年臘月來夏口黒風白浪打頭吼櫓聲軋軋揺不前¶
看他撩亂張帆走逾月始到鸚鵡洲嗚嗚暮角喧城頭¶
<pb:KR4h0140_WYG_883-11b>¶
逡廵未得見官長夢寝但覺生愁憂軍中賢倅李監察¶
人馬曉來兼手札教令參謁禮數全頭頭要處相稱掣¶
唐氏一門今五龍聲華殷殷皆如鍾就中十一最年少¶
别有俊氣横心胸巧綴五言才刮骨却怕柱天身硉矹¶
後輩無勞續出頭拗堂不合窺溟渤君家三兄舊山侣¶
方寸乆来常許與不覺淹留兩月餘風光爛漫生洲渚¶
宇文文學儒家子竹繞書齋花映水醉舞狂歌此地多¶
有時酩酊扶還起猥䝉方伯憐飢貧假名許得陪諸賔¶
<pb:KR4h0140_WYG_883-12a>¶
酒家債負有填日恣意頗敢排青緡余瞿二家同愛客¶
園蔬任遣奴人摘野狐泉頭銀葉方一别十年今再覿¶
更有風流歙奴子能将盤帕來欺爾白馬青袍豁眼明¶
許他真是查郎髓良㑹芳時難再來隟光電影長相催¶
扁舟惆悵人南去目斷江天凡㡬回¶
　　　山中五無奈何(詩一首見本集/題止山中二字)¶
無奈落葉何紛紛滿衰草疾來無氣力擁户不能掃欲¶
訪雲外人都迷上山道¶
<pb:KR4h0140_WYG_883-12b>¶
無奈澗水何喧喧夜鳴石疎林透斜月散亂金光滴欲¶
訪澗底人路窮潭水碧¶
無奈阿鼎何嬌啼索梨栗柴門正風雨千向千回出欲¶
識老病心頼渠将過日¶
無奈梅花何滿巖光似雪春風總未至獨自驚時節欲¶
見惆悵心又看花上月¶
　張祜(詩五/首)¶
　　　江南雜題¶
<pb:KR4h0140_WYG_883-13a>¶
積潦池新漲頹垣址舊髙怒蛙横飽腹鬬雀墮輕毛碧¶
瘦三稜草紅鮮百葉桃幽棲日無事痛飲讀離騷¶
　　　賦得福州白竹扇子(探得輕字/)¶
金泥小扇謾多情未勝南工巧織成藤縷雪光纒柄滑¶
篾鋪銀薄露花輕清風坐向羅衫起明月看從玉手生¶
猶頼早時君不棄每憐初作合歡名¶
　　　潤州楊别駕宅送蒋侍御收兵歸揚州¶
冷氣清金虎兵威壮鐵冠揚旌川色暗吹角水風寒人¶
<pb:KR4h0140_WYG_883-13b>¶
對輜駢醉花垂睥睨殘羡歸丞相閣空望舊門䦨¶
　　　觀泗州李常侍打毬¶
日出樹煙紅開場畫鼓雄驟騎鞍上月輕撥鐙前風斗¶
轉時乗勢旁捎乍迸空等來低背手争得旋分騣逺射¶
門斜入深排馬迥通遥知三殿下長恨出征東¶
　　　閑居¶
僻巷新苔徧空庭弱栁垂井欄防穉子盆水試鵝兒喜¶
客加籩食邀僧長路棋未能抛世事除此更何為¶
<pb:KR4h0140_WYG_883-14a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_883-14b>¶
　¶
　¶
　¶
　¶
　¶
　¶
　¶
御定全唐詩卷八百八十三¶
