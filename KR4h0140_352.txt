# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.900494
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百五十二
<pb:KR4h0140_WYG_352-1a>¶
　欽定四庫全書¶
御定全唐詩巻三百五十二¶
　　栁宗元¶
　　　　登栁州峩山¶
　荒山秋日午獨上意悠悠如何望鄉處西北是融州¶
　　　　得盧衡州書因以詩寄¶
　臨蒸且莫歎炎方為報秋来雁幾行林邑東廻山似㦸¶
　牂牁南下水如湯蒹葭淅瀝含秋霧橘柚玲瓏透夕陽¶
<pb:KR4h0140_WYG_352-1b>¶
　非是白蘋洲畔客還将逺意問瀟湘¶
　　　　荅劉連州邦字¶
　連璧本難雙分符刺小邦崩雲下灕水劈箭上潯江負¶
　弩啼寒狖(余救/切)鳴枹驚夜狵遥憐郡山好謝守但臨窓¶
　　　　嶺南江行¶
　瘴江南去入雲煙望盡黄茆是海邉山腹雨晴添象跡¶
　潭心日暖長蛟涎射工巧伺逰人影&KR0275;母偏驚旅客船¶
　從此憂来非一事豈容華髪待流年¶
<pb:KR4h0140_WYG_352-2a>¶
　　　栁州峒氓¶
郡城南下接通津異服殊音不可親青箬裹鹽歸峒客¶
緑荷包飯趂虚人(嶺南人呼/市為虚)鵝毛禦臘縫山罽雞骨占¶
年拜水神愁向公庭問重譯欲投章甫作文身¶
　　　酬徐二中丞普寧郡内池館即事見寄¶
鵷鴻念舊行虚館對芳塘落日眀朱檻繁花照羽觴泉¶
歸滄海近樹入楚山長榮賤俱為累相期在故鄉¶
　　　酬賈鵬山人郡内新栽松寓興見贈二首¶
<pb:KR4h0140_WYG_352-2b>¶
芳朽自為别無心乃𤣥功夭夭日放花榮耀将安窮青¶
松遺澗底擢蒔兹庭中積雪表眀秀寒花助蔥蘢貞幽¶
夙有慕持以延清風¶
無能常閉閣偶以静見名竒姿来逺山忽似人家生勁¶
色不改舊芳心與誰榮喧卑豈所安任物非我情清韻¶
動竽瑟諧此風中聲¶
　　　種栁戯題¶
栁州栁刺史種栁栁江邉談笑為故事推移成昔年垂¶
<pb:KR4h0140_WYG_352-3a>¶
隂當覆地聳幹會參天好作思人樹慚無恵化傳¶
　　　栁州二月榕葉落盡偶題¶
宦情覉思共悽悽春半如秋意轉迷山城過雨百花盡¶
榕葉滿庭鶯亂啼¶
　　　浩初上人見貽絶句欲登仙人山(在栁/州)因以酬¶
　　　之¶
珠樹玲瓏隔翠微病来方外事多違仙山不屬分符客¶
一任凌空錫杖飛¶
<pb:KR4h0140_WYG_352-3b>¶
　　　雨中贈仙人山賈山人(即賈/鵬也)¶
寒江夜雨聲潺潺曉雲遮盡仙人山遥知𤣥豹在深處¶
下笑羈絆泥塗間¶
　　　别舎弟宗一¶
零落殘紅(一作/魂)倍黯然雙垂别淚越江邉一身去國六¶
千里萬死投荒十二年桂嶺瘴来雲似墨洞庭春盡水¶
如天欲知此後相思夢長在荆門郢樹煙¶
　　　奉和周二十二丈酬郴州侍郎衡江夜泊得韶¶
<pb:KR4h0140_WYG_352-4a>¶
　　　州書并附當州生黄茶一封率然成篇代意之¶
　　　作¶
丘山仰徳耀天路下征騑夢喜三刀近書嫌五載違凝¶
情江月落屬思嶺雲飛㑹入司徒府還邀周掾歸¶
　　　殷賢戯批書後寄劉連州并示孟崙二童(自注/家有)¶
　　　(右軍書每紙背庾翼題云/王會稽六紙二月三十日)¶
書成欲寄庾安西紙背應勞手自題聞道近来諸子弟¶
臨池尋已厭家雞¶
<pb:KR4h0140_WYG_352-4b>¶
　　　重贈二首¶
聞道将雛向墨池劉家還有異同詞(漢書劉歆以左丘/眀公榖詳略難父)¶
(向向不/能非)如今試遣隈牆問已道世人那得知¶
世上悠悠不識真薑芽盡是捧心人若道栁家無子弟¶
徃年何事乞西賓(子厚嘗為劉/寫西京賦)¶
　　　疊前¶
小學新翻墨沼波羡君瓊樹散枝柯左家弄玉唯嬌女¶
空覺庭前鳥跡多¶
<pb:KR4h0140_WYG_352-5a>¶
　　　疊後¶
事業無成耻藝成南宫起草舊連名(公與夢得嘗同/為禮部員外郎)勸¶
君火急添功用趂取當時二妙聲¶
　　　銅魚使赴都寄親友(自注嶺南支郡無綱官考/典帳典等悉附都府至京)¶
行盡關山萬里餘到時閭井是荒墟附庸唯有銅魚使¶
此後無因寄逺書¶
　　　韓漳州書報徹上人亡因寄二絶¶
早嵗京華聼越吟聞君江海分逾深他時若寫蘭亭會¶
<pb:KR4h0140_WYG_352-5b>¶
莫畫髙僧支道林¶
頻把瓊書出袖(一作/衲)中獨吟遺句立秋風桂江日夜流¶
千里揮淚何時到甬東¶
　　　栁州城西北隅種柑樹¶
手種黄柑二百株春来新葉徧城隅方同楚客憐皇樹¶
(楚詞后皇嘉樹橘来服/兮受命不遷生南國兮)不學荆州利木奴幾嵗開花聞¶
噴雪何人摘實見垂珠若教坐待成林日滋味還堪養¶
老夫¶
<pb:KR4h0140_WYG_352-6a>¶
　　　聞徹上人亡寄侍郎楊丈¶
東越髙僧還姓湯幾時瓊佩觸鳴璫空花一散不知處¶
誰采金英與侍郎¶
　　　段九秀才處見亡友吕衡州書迹¶
交侣平生意㝡親衡陽徃事似分身袖中忽見三行字¶
拭淚相看是故人¶
　　　栁州寄京中親故¶
林邑山連瘴海秋牂牁水向郡前流勞君逺問龍城地¶
<pb:KR4h0140_WYG_352-6b>¶
正北三千到錦州¶
　　　種木槲花¶
上苑年年占物華飄零今日在天涯祗因長作龍城守¶
剰種庭前木槲花(栁州龍/城郡)¶
　　　摘櫻桃贈元居士時在望仙亭南樓與朱道士¶
　　　同處¶
海上朱櫻贈所思樓居况是望仙時蓬莱羽客如相訪¶
不是偷桃一小兒¶
<pb:KR4h0140_WYG_352-7a>¶
　　　酬曹侍御過象縣見寄(象縣栁/州縣名)¶
破額山前碧玉流騷人遥駐木蘭舟(述異記七里州中/有魯班刻木蘭為)¶
(舟至今在洲中詩/家云木蘭舟出此)春風無限瀟湘意(一作/憶)欲採蘋花不¶
自由¶
　　　法華寺石門精舎三十韻(集有記云寺居/永州地㝡髙)¶
拘情病幽欝曠志寄髙爽願言懐名緇東峰旦夕仰始¶
欣雲雨霽尤恱草木長道同有愛弟披拂恣心賞松谿¶
&KR0772;(胡了/切)窱(土了/切)入石棧夤縁上蘿葛(一作/蔦)綿層甍莓苔¶
<pb:KR4h0140_WYG_352-7b>¶
侵標牓宻林互對聳絶壁儼雙敞塹峭出蒙籠墟險(一/作)¶
(嶮/)臨滉瀁稍疑地脉斷悠若天梯徃結搆罩羣崖廻環¶
驅萬象小刼不逾瞬大千若在掌體空得化元觀有遺¶
細想喧煩困蠛蠓跼蹐疲魍魎寸進諒何營尋直非所¶
枉探竒極遥矚窮妙閟清響理會方在今神開庶殊曩¶
兹逰茍不嗣浩氣竟誰養道異誠所希名賓匪余仗超¶
攄藉外奨俯黙有内朗鑑(一作/鏗)爾揖古風終焉乃吾黨¶
潛軀委韁鎖髙歩謝塵坱蓄志徒為勞追蹤将焉倣淹¶
<pb:KR4h0140_WYG_352-8a>¶
留值頺暮眷戀睇遐壤映日雁聨軒翻雲波泱漭殊風¶
紛已萃鄉路悠且廣羈木畏漂浮離旌倦揺蕩昔人歎¶
違(一作/遺)志出處今已兩何用期所歸浮圖有遺像幽蹊¶
不盈尺虚室有函文微言信可傳申旦稽吾顙¶
　　　遊朝陽巖遂登西亭二十韻¶
謫棄殊隠淪登陟非逺郊所懐緩伊欝詎欲肩夷巢髙¶
巖瞰清江幽窟潛神蛟開曠延陽景廻薄攅林梢西亭¶
搆其巔反宇臨呀(虚牙/切)庨(許交切/一作哮)背瞻星辰興下見雲¶
<pb:KR4h0140_WYG_352-8b>¶
雨交惜非吾鄉土得以䕃菁茆羈貫(與丱/同)去江介世仕¶
尚函崤故墅即灃川數畝均肥磽臺館葺荒丘池塘疏¶
沈坳會有圭組戀遂貽山林嘲薄軀信無庸瑣屑劇斗¶
筲囚居固其宜厚羞久已包庭除植蓬艾隟(同/隙)牖懸蠨¶
蛸所頼山川客扁舟枉長梢(梢船/尾木)挹流敵清觴掇埜代¶
嘉肴適道有髙言取樂非絃匏逍遥屛幽昧淡薄辭喧¶
呶晨雞不余欺風雨聞嘐嘐(音/交)再期永日閒提挈移中¶
庖¶
<pb:KR4h0140_WYG_352-9a>¶
　　　湘口館瀟湘二水所會¶
九疑濬傾奔臨源委縈廻會合屬空曠泓澄停風䨓髙¶
館軒霞表危樓臨山隈兹辰始澂(直凌/切)霽纎雲盡褰開¶
天秋日正中水碧無塵埃杳杳漁父吟呌呌羈鴻哀境¶
勝豈不豫慮分固難裁升髙欲自舒彌使逺念来歸流¶
駛且廣汎舟絶沿洄¶
　　　登蒲州石磯望横江口潭島深逈斜對香零山¶
　　　(山在/永州)¶
<pb:KR4h0140_WYG_352-9b>¶
隠憂倦永夜凌霧臨江津猿鳴稍已疎登石娱清淪日¶
出洲渚静澄眀皛(一作/晶)無垠浮暉翻髙禽沈景照文鱗¶
雙江滙西奔詭怪潛坤珍孤山乃北峙森爽棲靈神洄¶
潭或動容島嶼疑揺振(之人/切)陶埴兹擇土蒲魚相與鄰¶
信美非所安羇心屢逡廵糺(即紏/字)結良可解紆欝亦已¶
伸髙歌返故室自誷非所欣¶
　　　南磵中題¶
秋氣集南磵獨逰亭午時廻風一蕭瑟林影久參差始¶
<pb:KR4h0140_WYG_352-10a>¶
至若有得稍深遂忘疲羈禽響幽谷寒藻舞淪漪去國¶
魂已逺(一作/㳺)懐人淚空垂孤生易為感失路少所宜索¶
寞竟何事徘徊祇自知誰為後来者當與此心期¶
　　　遊石角過小嶺至長烏村¶
志適不期貴(一作不/自期)道存豈(一作/貴)偷生久忘上封事復¶
笑昇天行竄逐宦湘浦揺心劇懸旌始驚䧟世議終欲¶
逃天刑嵗月殺(色界/切)憂慄慵疎寡将迎追逰疑所愛且¶
復舒吾情石角恣幽歩長烏遂遐征磴廻茂樹斷景晏¶
<pb:KR4h0140_WYG_352-10b>¶
寒川眀曠望少行人時聞田鸛鳴風篁冐水逺霜稻侵¶
山平稍與人事閒益知身世輕為農信可樂居寵真虚¶
榮喬木餘故國願言果丹誠四支反田畝釋志東臯耕¶
　　　與崔䇿登西山(䇿字子符集/有送崔九序)¶
鶴鳴楚山静露白秋江曉連袂度危橋縈廻出林杪西¶
岑極逺目毫末皆可了重疊九疑髙微茫洞庭小逈窮¶
兩儀際髙出萬象表馳景泛頺波遥風逓寒篠謫居安¶
所習稍厭從紛擾生同胥靡遺夀比彭鏗夭蹇連困顛¶
<pb:KR4h0140_WYG_352-11a>¶
踣愚蒙怯幽眇非令親愛疎誰使心神悄偶兹遁山水¶
得以觀魚鳥吾子幸淹留緩我愁腸繞¶
　　　構法華寺西亭¶
竄身楚南極山水窮險艱歩登㝡髙寺蕭散任疎頑西¶
垂下斗絶欲似窺人寰反如在幽谷榛翳不可攀命童¶
恣披翦葺宇横斷山割(一作/□)如判清濁飄若升雲間逺¶
岫攅衆頂澄江抱清灣夕照臨軒墮棲鳥當我還菡蓞¶
溢嘉色篔簹遺清斑神舒屏羈鎖志適忘幽孱棄逐久¶
<pb:KR4h0140_WYG_352-11b>¶
枯槁迨今始開顔賞心難久留離念来相闗北望間親¶
愛南瞻雜夷蠻置之勿復道且寄須臾閒¶
　　　夏夜苦熱登西樓¶
苦熱中夜起登樓獨褰衣山澤凝暑氣星漢湛光輝火¶
晶燥露滋埜静停風威探湯汲隂井煬竈開重扉慿闌¶
久徬徨流汗不可揮莫辯亭毒意仰訴璿與璣諒非姑¶
射子静勝安能希¶
　　　覺衰¶
<pb:KR4h0140_WYG_352-12a>¶
久知老會至不謂便見侵今年宜未衰稍已来相尋齒¶
疎髪就種(音/踵)奔走力不任咄此可奈何未必傷我心彭¶
聃安在哉周孔亦巳沈古稱夀聖人曽不留至今但願¶
得美酒朋友常共斟是時春向暮桃李生繁隂日照天¶
正緑(一作/碧)杳杳歸鴻吟出門呼所親扶杖登西林髙歌¶
足自快商頌有遺音¶
　　　遊南亭夜還叙志七十韻¶
夙抱丘壑尚率性恣遊遨中為吏役牽十祀空悁勞外¶
<pb:KR4h0140_WYG_352-12b>¶
曲徇塵轍私心寄英髦進乏廊廟器退非鄉曲豪天命¶
斯不易鬼責将安逃屯難果見凌剥䘮宜所遭神眀(一/作)¶
(期/)固浩浩衆口徒嗷嗷投跡山水地放情詠離騷再懐¶
曩嵗期容與馳輕舠虚館背山郭前軒靣江臯重疊間¶
浦溆邐迤驅巖㟼(牛刀/切)積翠浮澹&KR1527;始疑負靈鼇叢林¶
留衝飇石礫迎飛濤曠朗天景霽樵蘇逺相號澄潭湧¶
沈鷗半壁跳懸猱鹿鳴驗食埜魚樂知觀濠孤賞誠所¶
悼暫欣良足襃留連俯櫺檻注我壺中醪朶頤進芰實¶
<pb:KR4h0140_WYG_352-13a>¶
擢手持蟹螯炊稻視㸑鼎膾鮮聞(一作/閔)操刀埜蔬盈傾¶
筐頗雜池沼芼緬慕鼓枻翁嘯詠哺其糟退想於陵子¶
三咽資李螬斯道難為偕沈憂安所韜曲渚怨鴻鵠環¶
洲彫蘭□(音/臯)暮景廻西岑北流逝滔滔徘徊遂昬黒逺¶
火眀連艘木落寒山静江空秋月髙歛袂戒還徒善㳺¶
矜所操趣淺戢長枻乗深屏輕篙曠望援深竿哀歌叩¶
鳴艚中川恣超忽漫若翔且翺淹泊遂所止埜風自颾¶
颾澗急驚鱗奔蹊荒飢獸嘷入門守拘縶悽戚増欝陶¶
<pb:KR4h0140_WYG_352-13b>¶
慕士情未忘懐人首徒搔内顧乃無有徳輶甚鴻毛名¶
竊久自欺食浮固云叨問牛悲釁鐘說(音/稅)彘驚臨牢永¶
遁刀筆吏寧期簿書曹中興遂羣物裂壤分鞬(居言/切)櫜¶
(音/臯)岷凶既云捕(謂劉闢/伏誅)吳虜亦已鏖(李錡/伏誅)捍禦盛方虎¶
謨眀富伊咎披山窮木禾駕海逾蟠桃重来越裳雉再¶
返西旅獒左右抗槐棘縱横羅雁羔三(一作/五)辟咸肆宥¶
衆生均覆燾安得奉皇靈在宥解天&KR0802;(音/叨)歸誠慰松梓¶
陳力開蓬蒿卜室有鄠杜名田占灃澇磻谿近餘基阿¶
<pb:KR4h0140_WYG_352-14a>¶
城連故濠螟蛑願親燎荼堇甘自薅(音/蒿)飢食期農耕寒¶
衣俟蠶繰及骭(下患/切)足為温滿腹寧復饕安将蒯及菅¶
(音/奸)誰慕粱與膏弋林敺雀鷃漁澤從鰌魛觀象嘉素履¶
陳詩謝干旄方託麋鹿羣敢同騏驥槽處賤無溷濁固¶
窮匪滛慆踉蹌辭束縛恱懌換煎熬登年徒(一作/從)負版¶
興役趨代鼛(音/臯)目眩絶渾渾耳喧息嘈嘈兹焉畢餘命¶
富貴非吾曹長沙哀糺纆漢隂嗤桔橰茍伸擊壤情機¶
事息秋豪海霧多蓊欝越風饒腥臊寧唯廹魑魅所懼¶
<pb:KR4h0140_WYG_352-14b>¶
齊焄藨(音/蒿)知罃懐褚中范叔戀綈袍伊人不可期慷慨¶
徒忉忉¶
　　　韋道安(道安嘗佐張建封于徐/州及軍亂而道安自殺)¶
道安本儒士頗擅弓劒名二十遊太行暮聞號哭(一作/哭泣)¶
聲疾驅前致問有叟垂華纓言我故刺史失職還西京¶
偶為羣盗得毫縷無餘贏貨財足非恡二女皆娉婷蒼¶
黄見驅逐誰識死與生便當此殞命休復事晨征一聞¶
激髙義眥裂肝膽横挂弓問所徃趫㨗超崢嶸見盗寒¶
<pb:KR4h0140_WYG_352-15a>¶
磵隂羅列方忿争一矢斃酋帥餘黨號且驚麾令逓束¶
縛纆(一作/纒)索相拄撑彼姝久褫魄刃下俟誅刑却立不¶
親授諭以從父行捃収自擔肩轉道趨前程夜發敲石¶
火山林如晝眀父子更抱持涕血紛交零頓首願歸貨¶
納女稱舅甥道安奮衣去義重利固輕師婚古所病合¶
姓非用兵朅来事儒術十載所能逞(必貞/切)慷慨張徐州¶
(徐泗濠節度/使張建封)朱邸揚前旌投軀獲所願前馬出王城(貞/元)¶
(十三年建封来/朝道安從之)轅門立竒士淮水秋風生君侯既即世¶
<pb:KR4h0140_WYG_352-15b>¶
麾下相欹傾立孤抗王命鐘鼓四野鳴横潰非所壅逆¶
節非所嬰舉頭自引刀顧義誰顧形烈士不忘死所死¶
在忠貞咄嗟徇權子翕習猶趨榮我歌非悼死所悼時¶
世情¶
　　　哭連州凌員外司馬(凌員外/凖也)¶
廢逐人所棄遂為鬼神欺才難不其然卒與大患期凌¶
人古受氏吳世夸雄姿寂寞富春水英氣方在斯六學¶
誠一貫精義窮發揮著書逾十年幽賾靡不推天庭掞¶
<pb:KR4h0140_WYG_352-16a>¶
髙文萬(一作/寓)字若波馳記室征西府宏謀耀其竒輶軒¶
下東越列郡蘇疲羸宛宛凌江羽来棲翰林枝孝文留¶
弓劒中外方危疑抗聲促遺詔定命由陳辭(徳宗崩邇/臣議祕五)¶
(日下遺詔凖獨抗危辭言/其不可乃以旦日發䘮)徒𨽻肅曹官征賦参有司出¶
守烏江滸老遷湟水湄髙堂傾故國葬祭限囚羈仲叔¶
繼幽淪狂呌唯童兒(凖母卒于/家不得歸)一門既無主焉用徒生¶
為舉聲但呼天孰知神者誰泣盡目無見(凖哭母/喪眀)腎傷¶
足不持溘(渇合/切)死委炎荒臧獲守靈帷平生負國譴骸¶
<pb:KR4h0140_WYG_352-16b>¶
骨非敢私盖棺未塞責孤旐凝寒颸念昔始相遇腑腸¶
為君知進身齊選擇失路同瑕疵本期濟仁義今為衆¶
所嗤滅名竟不試世義安可支恬死百憂盡茍生萬慮¶
滋顧余九逝魂與子各何之我歌誠自慟非獨為君悲¶
　　　旦攜謝山人至愚池¶
新沐換輕(一作/巾)幘曉池風露(一作/霧)清自諧塵外意况與¶
幽人行霞散衆山逈天髙數雁鳴機心付當路聊適羲¶
皇情¶
<pb:KR4h0140_WYG_352-17a>¶
　　　獨覺¶
覺来窓牖空寥落雨聲曉良遊怨遲暮末事驚紛擾為¶
問經世心古人難盡了¶
　　　首春逢耕者¶
南楚春候早餘寒已滋榮土膏釋原埜百蟄競所營綴¶
景未及郊穡人先耦耕園林幽鳥囀渚澤新泉清農事¶
誠素務羈囚阻平生故池想蕪沒遺畝當榛荆慕隠既¶
有繫圖功遂無成聊從田父言欵曲陳此情眷然撫耒¶
<pb:KR4h0140_WYG_352-17b>¶
耜回首煙雲横¶
　　　溪居¶
久為簮組累幸此南夷謫閒依農圃鄰偶似山林客曉¶
耕翻露草夜榜(一作塝/孔孟切)響溪石来徃不逢人長歌楚天¶
碧¶
　　　夏初雨後尋愚溪¶
悠悠雨初霽獨繞清溪曲引杖試荒泉解帶圍新竹沈¶
吟亦何事寂寞固所欲幸此息營營嘯歌静炎燠¶
<pb:KR4h0140_WYG_352-18a>¶
　　　入黄溪聞猿(溪在/永州)¶
溪路千里曲哀猿何處鳴孤臣淚已盡虛作斷膓聲¶
　　　韋使君黄溪祈雨見召從行至祠下口號¶
驕陽愆嵗事良牧念菑畬列騎低殘月鳴笳度碧虚稍¶
窮樵客路遥駐野人居谷口寒流浄叢祠古木疎焚香¶
秋霧濕奠玉曉光初肹蠁巫言報精誠禮物餘恵風仍¶
偃草靈雨會隨車俟罪非真吏(為員外司馬/故曰非真吏)翻慚奉簡¶
書¶
<pb:KR4h0140_WYG_352-18b>¶
　　　郊居嵗暮¶
屏居負山郭嵗暮驚離索野逈樵唱来庭空燒燼落世¶
紛因事逺心賞隨年薄黙黙諒何為徒成今與昨¶
　　　秋曉行南谷經荒村¶
杪秋霜露重晨起行幽谷黄葉覆溪橋荒村唯古木寒¶
花疎寂歴幽泉微斷續機心久已忘何事驚麋鹿¶
　　　雨後曉行獨至愚溪北池¶
宿雲散洲渚曉日眀村塢髙樹臨清池風驚夜来雨予¶
<pb:KR4h0140_WYG_352-19a>¶
心適無事偶此成賓主¶
　　　中夜起望西園值月上¶
覺聞繁露墜開户臨西園寒月上東嶺泠泠疎竹根石¶
泉逺逾響山鳥時一喧倚楹遂至旦寂寞将何言¶
　　　零陵春望¶
平埜春草緑曉(一作/晩)鶯啼逺林日晴瀟湘渚雲斷岣嶁¶
岑仙駕不可望世途非所任凝情空景慕萬里蒼梧隂¶
　　　從崔中丞過盧少尹郊居¶
<pb:KR4h0140_WYG_352-19b>¶
寓居湘岸四無鄰世網難嬰毎自珍蒔(時吏/切)藥閒庭延¶
國老(本草甘草/名國老)開罇虚室(一作/席)值賢人泉廻淺石依髙¶
栁逕轉垂藤閒緑筠聞道偏為五禽戲出門鷗鳥更相¶
親¶
　　　夏晝偶作¶
南州溽暑醉如酒隠几熟眠開北牖日午獨覺無餘聲¶
山童隔竹敲茶臼¶
　　　雨晴至江渡¶
<pb:KR4h0140_WYG_352-20a>¶
　江雨初晴思逺歩日西獨向愚溪渡渡頭水落村逕成¶
　撩亂浮槎在髙樹¶
　　　　江雪¶
　千山鳥飛絶萬逕人蹤滅孤舟蓑笠翁獨釣寒江雪¶
　　　　冉溪(公易其名為/愚溪者是也)¶
　少時陳力希公侯許國不復為身謀風波一跌逝萬里¶
　壯心瓦解空縲囚縲囚終老無餘事願卜湘西冉溪地¶
　却學夀張樊敬侯種漆南園待成器¶
<pb:KR4h0140_WYG_352-20b>¶
　　　　法華寺西亭夜飲(得酒/字)¶
　祗樹夕陽亭共傾三昧酒霧暗水連堦月眀花覆牖莫¶
　厭尊前醉相看未白首¶
　　　　戲題石門長老東軒¶
　石門長老身如夢旃檀成林手所種坐来念念非昔人¶
　萬徧蓮花為誰用如今七十自忘機貪愛都忘筋力微¶
　莫向東軒春埜望花開日出雉皆飛¶
御定全唐詩巻三百五十二¶
