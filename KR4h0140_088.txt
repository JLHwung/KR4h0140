# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.107288
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八十八
<pb:KR4h0140_WYG_088-1a>¶
　欽定四庫全書¶
御定全唐詩巻八十八¶
　　張說¶
　　　　扈從幸韋嗣立山莊應制(并序/)¶
　　　嵐氣入野榛煙出谷魚潭竹岸松齋藥畹虹泉電¶
　　　射雲木虚吟恍惚疑夢間關忘術兹所謂丘壑䕫¶
　　　龍衣冠巢許也¶
　寒灰飛玉琯湯井駐金輿既得方明相還尋大隗居懸¶
<pb:KR4h0140_WYG_088-1b>¶
　泉珠貫下列帳錦屏舒騎逺林逾宻笳繁谷自虚門旗¶
　塹複磴殿幕裹(一作/裏)通渠舞鳳迎公主雕龍賦(一作/起)婕¶
　妤地幽天賞洽酒樂御筵初菲才叨侍從連藻媿應徐¶
　(先一日太平公主上官昭容題/詩數首故詩有舞鳳雕龍之句)¶
　　　　奉和聖製喜雪應制¶
　聖德與天同封巒欲報功詔書期日下靈感應時通觸¶
　石雲呈瑞含花雪告豐積如沙照月散似麵從風舞集¶
　仙臺上歌流帝樂中遥知百神喜灑路待行宫¶
<pb:KR4h0140_WYG_088-2a>¶
　　　奉和聖製寒食作應制¶
寒食春過半花穠鳥復嬌從來禁火日㑹接清明朝鬪¶
敵鷄殊勝争毬馬絶調晴空數雲㸃香樹百風揺改木¶
迎新燧封田表舊燒皇情愛嘉節傳曲(一作/宴)與簫韶¶
　　　奉和聖製賜崔日知往潞州應制¶
聖情留(一作/垂)曩鎮佳氣翊興王增㦸雄都府髙車轉太¶
常川横八練濶山帶五龍長連帥初恩命天人舊紀綱¶
餞塗飛御藻闔境自生光明主徵循吏何年下鳳皇¶
<pb:KR4h0140_WYG_088-2b>¶
　　　春晚侍宴麗正殿探得開字¶
聖政惟稽古賔門引上才坊因購書立殿爲集賢開髦¶
彦星辰下仙章日月囘字如龍負出韻是鳳銜來庭栁¶
餘春駐宫鶯早夏催喜承芸閣宴幸奉柏梁杯¶
　　　奉和聖製花蕚樓下宴應制¶
萬心翹樂宴三舍緩昌時山接夏雲險臺留春日遲節¶
移芳未歇興隔賞仍追醉後傳嘉惠樓前舞聖慈皇恩¶
與時合天意若人期故發前旬雨新垂湛露詩¶
<pb:KR4h0140_WYG_088-3a>¶
　　　奉和聖製度蒲關應制¶
蒲坂横臨晉華芝曉望秦關城雄地險橋路扼天津樓¶
映行宫日隄含宫樹春黄雲隨寳鼎紫氣逐眞人東詠¶
唐虞跡西觀周漢塵山河非國寳明主愛忠臣¶
　　　奉和聖製途經華嶽應制¶
西嶽鎮皇京中峰入太清玉鑾重嶺應緹綺薄雲迎霽¶
日懸髙掌寒空類削成軒遊㑹神處漢幸望仙情舊廟¶
青林古新碑緑字生羣臣願封岱還駕勒鴻名¶
<pb:KR4h0140_WYG_088-3b>¶
　　　奉和聖製過王濬墓應制¶
牛斗三分國龍驤一統年智髙寧受制風急肻廻船有¶
策擒吳嚭無言讓范宣援孤因勢屈功重為䜛偏舊迹¶
灰塵散枯墳故老傳百代逢明主何辭死道邊¶
　　　奉和聖製經河上公廟應制¶
河上無名老知非漢代人先探道德要留待聖明辰𤣥¶
妙為天下清虚用谷神化將和氣一風與太初鄰靈廟¶
觀遺像仙歌入至眞皇心齊萬物何處不同塵¶
<pb:KR4h0140_WYG_088-4a>¶
　　　奉和聖製幸鳳湯泉應制¶
周狩聞岐禮秦都辨雍名獻禽天子孝存老聖皇情温¶
潤宜冬幸遊畋樂歳成湯雲出水殿暖氣入山營坎意¶
無私潔乾心稱物平帝歌流樂府溪谷也增榮¶
　　　恩賜樂遊園宴¶
漢苑佳遊地軒庭近侍臣共持榮幸日來賞艷陽春饌¶
玉頒王篚摐金下帝鈞池臺草色徧宫觀栁條新花綬¶
光連榻朱顔暢飲醇聖朝多樂事天意每随人¶
<pb:KR4h0140_WYG_088-4b>¶
　　　三月二十日(一作三/月三日)詔(一作/承恩)宴樂遊園賦得風¶
　　　字¶
樂遊形勝地(一作/絶)表裏望郊宫北闕連天(一作/雲)頂南山¶
對掌中皇恩(一作/情)貸芳月旬宴美成功魚戲芙蓉水鶯¶
啼楊栁風春光看欲暮天澤戀無窮長袖招斜日留光¶
待曲終¶
　　　赴集賢院學士上賜宴應制得輝字¶
侍帝金華講千齡道固稀位(一作/任)將賢士設書共學徒¶
<pb:KR4h0140_WYG_088-5a>¶
歸首命深燕隗通經淺漢韋列筵榮賜食送客愧儒衣¶
賀燕窺簷下遷鶯入殿飛欲知朝野慶文教日光輝¶
　　　端午三殿侍宴應制探得魚字¶
小暑夏弦應徽音(一作/微隂)商管初願齎(一作/齊)長命縷來續¶
大恩餘三殿褰珠箔羣官上玉除助陽嘗麥彘順節進¶
龜魚甘露垂天酒芝花(一作/盤)捧御書合丹同蝘蜓灰骨¶
共蟾蜍今日傷蛇意銜珠遂闕如¶
　　　奉和聖製春中興慶宫酺宴應制¶
<pb:KR4h0140_WYG_088-5b>¶
千齡逢啓聖萬域共來威慶接郊禋後酺承農事稀御¶
樓横廣路天樂下重闈鸞鳳調歌曲虹霓動舞衣合聲¶
雲上聚連歩月中歸物覩恩無外神和道入微鎬京陪¶
樂飲柏殿奉文飛徒竭秋雲影何資春日暉¶
　　　奉和聖製千秋節宴應制¶
五德生王者千齡啓聖人赤光來照夜黄雲上覆晨海¶
縣銜恩乆朝章獻舞(一作/夀)新髙居帝座出夾道衆官陳¶
槊杖洗清景磬管凝秋旻珠囊含瑞露金鏡抱仙輪何¶
<pb:KR4h0140_WYG_088-6a>¶
歳無鄉飲何田不報神薰歌與名節傳代幸羣臣¶
　　　奉和聖製太行山中言志應制¶
六龍鳴玉鑾九折歩雲端河絡南浮近山經北上難羽¶
儀映松雪戈甲帶春寒百谷晨笳動千巖曉仗攅皇心¶
感韶節敷藻念人安既立省方館復建禮神壇扈蹕參¶
天老承榮忝夏官長勤百年意思見一勝殘¶
　　　奉和御製與宋璟源乾曜同日上官命宴東堂¶
　　　賜詩應制¶
<pb:KR4h0140_WYG_088-6b>¶
大塊鎔羣品經生偶聖時猥承三事命虚忝百僚師右¶
揆謀華碩(一作/實)前星傅重資連騫求舊禮濫典(一作/玷)樂¶
賢詩賜釜同榮拜摐金宴宰司菊花吹御酒蘭葉捧天¶
詞寳厯休明盛頽年晷漏衰少留青史筆未敢赤松期¶
　　　奉和聖製暇日與兄弟同遊興慶宫作應制¶
漢武横汾日周王宴鎬年何如造區夏復此睦親賢巢¶
鳳新成閣飛龍舊躍泉棣華歌尚在桐葉戲仍傳禁籞¶
氛埃隔平臺景物連聖慈良有裕王道固無偏問俗兆¶
<pb:KR4h0140_WYG_088-7a>¶
人阜觀風五教宣獻圖開益地張樂奏鈞天侍酒(一作/酌)¶
衢樽滿詢芻諫鼓懸永言形友愛萬國共周旋¶
　　　奉和聖製送王晙廵邊應制¶
六月歌周雅三邉遣(一作/諗)夏卿欲施攻戰法先作簡稽¶
行禮樂知謀帥春秋識用兵一勞堪定國萬里即長城¶
䇿有和戎利威傳破虜名軍前雨灑道樓上月臨營别¶
藻瑶華降同衣錦襮榮關山由義近戎馬(一作/甲)為恩輕¶
絲竹路傍散風雲馬上生朝廷謂吉甫邦國望君平¶
<pb:KR4h0140_WYG_088-7b>¶
　　　將赴朔方軍應制¶
禮樂逄明主韜鈐用老臣恭憑神武䇿逺御(一作/静)鬼方¶
人供帳榮恩餞山川喜詔廵天文日月麗朝賦管弦新¶
幼志傳三略衰材謝六鈞膽由忠作伴(一作/屏)心固(一作/故)¶
道為鄰漢保河南地胡清塞北塵連年大軍後不日小¶
康辰劍舞輕離别歌酣忘苦辛從來思博望許國不謀¶
身¶
　　　奉和聖製爰因廵省途次舊居應制¶
<pb:KR4h0140_WYG_088-8a>¶
葱鬱興王郡殷憂啓聖圖周成㑹西土漢武幸南都歳¶
卜鑾輿邁農祠鴈政敷武威稜外域文教靡中區警蹕¶
干戈捧朝宗萬玉趨舊藩人事革新化國容殊壁有眞¶
龍畫庭餘鳴鳳梧叢觴祝堯夀合鼎獻湯厨陽樂寒初¶
變春恩蟄更蘓三耆頒命服五稔復田輸君賦大風起¶
人歌湛露濡從臣觀玉葉方願紀靈符¶
　　　宿直温泉宫羽林獻詩¶
冬狩美秦正新豐樂漢行星陳𤣥武閣月對羽林營寒¶
<pb:KR4h0140_WYG_088-8b>¶
木羅霜仗空山響夜更恩深(一作/承)靈液暖節勁(一作/效)古¶
松貞文武皆王事輸心不為名¶
　　　𤣥武門侍射并序¶
　　開元之初季冬其望天子始御北闕朝羽林軍禮¶
　　修事厥後二日乃命紫微黄門九卿六事與熊羆¶
　　之將爪牙之臣合宴焉侑以純錦頒以珍器爾其¶
　　射堋新成布侯既設槊仗林立帷軒霧布衆官半¶
　　醉皇情載悅巻珠箔臨玉除唐弓在手夏箭斯發¶
<pb:KR4h0140_WYG_088-9a>¶
　　應弦命(一作/屢)中屬羽連飛弧矢以來未之有也若¶
　　夫天地合道星辰獻儀端視和容内正外直自近¶
　　而制逺耀威而觀德無不通神無不極用是射也¶
　　其惟聖人乎于時繁雲覆城大雪飛苑天人同澤¶
　　上下交歡退食懐恩賦詩頌義凡若干篇¶
射觀通𤣥闕兵欄闕御筵雕弧月半上畫的暈重圓羿¶
后神幽贊靈王法暗傳貫心精四返飲羽妙三聨雪鶴¶
來銜箭星麟下集弦一逄軍宴洽萬慶武功宣¶
<pb:KR4h0140_WYG_088-9b>¶
　　　扈從南出雀䑕谷¶
豫動三靈贊時廵四海威陜(一作/硤)關凌曙出平路半春¶
歸霍鎮迎雲䍐汾河送羽旂山南栁半宻谷北草全稀¶
遲日宜華蓋和風入袷(一作/彩)衣上林千里近應見百花¶
飛¶
　　　洛橋北亭詔餞諸刺史¶
離亭拂御溝别曲舞船樓詔餞朝廷牧符分海縣憂股¶
肱還入郡父母更臨州扇逐仁風轉車隨霖(一作/靈)雨流¶
<pb:KR4h0140_WYG_088-10a>¶
恩光水上溢榮色栁間浮預待羣方最三公不逺求¶
　　　東都酺宴¶
堯舜傳天下同心致太平吾君内舉聖逺合至公情錫¶
命承丕業崇親享大名二天資廣運兩曜益齊明道暢¶
昆蟲樂恩深朽蠧榮皇輿乆西幸留鎮在東京合宴千¶
官入分曹百戲呈樂來嫌景遽酒著訝寒輕喜氣連雲¶
閣歡呼動洛城人間知幾代今日見河清¶
　　　奉酬韋祭酒嗣立偶遊龍門北溪忽懐驪山别¶
<pb:KR4h0140_WYG_088-10b>¶
　　　業呈諸留守之作(一本無/上七字)¶
石澗泉虚落松崖路曲廻聞君北溪下想像南山隈近¶
念鼎湖别遥思雲嶂陪不同竒覯往空覩斯文來歳後¶
寒初變春前芳未開黄蕤嫋岸栁紫蕚(一作/莟)折邨梅盡¶
室兹遊玩盈門幾樂哉嗟留洛陽陌夢詣建章臺野失¶
巢由性朝非元凱才布懐欽逺迹幽意日塵埃¶
　　　奉酬韋祭酒自湯還都經龍門北溪莊見貽之¶
　　　作¶
<pb:KR4h0140_WYG_088-11a>¶
聞君湯井至瀟灑憇郊林拂曙攜清賞披雲覯(一作/親)緑¶
岑歡言遊覽意欵曲望歸心是日期佳客同山忽異尋¶
桃花迂(一作/縁)路轉楊柳間門深泛舟伊水漲繫馬香樹¶
隂繁弦弄水族嬌吹狎沙禽春滿汀色媚景斜嵐氣侵¶
懐仁殊未逺重德匪専臨來藻敷幽思連詞報所欽¶
　　　酬崔光禄冬日述懐贈答(并序/)¶
　　太極殿衆君子分司洛城自春渉秋日有遊討既¶
　　而韋公出守兹樂便廢頃因公讌方接詠言崔光¶
<pb:KR4h0140_WYG_088-11b>¶
　　禄述志論文首貽雅唱諸公嘉德叙事咸有報章¶
　　若夫盛時榮位華景勝㑹此四者古難一遇而我¶
　　軰比實兼之至于精言探道妙識發義戲謔而逢¶
　　規戒指諷而見師表益過三友豈易得乎謂膏澤¶
　　傍潤芝蘭乆襲韋公近之矣以文㑹友以友輔仁¶
　　崔公近之矣其餘尋聲響答望形影赴故亦浚碧¶
　　池之漣漪增瑶林之沃若是用綴集勒成一巻永¶
　　存几閣之玩無忘歡好之時焉¶
<pb:KR4h0140_WYG_088-12a>¶
徐陳嘗並作枚馬亦同時各負當朝譽俱承明主私夫¶
君邁前侣觀國騁竒姿山似鳴威鳳泉如出寳龜才雄¶
子雲筆學廣仲舒帷紫綬拂三寺朱門臨九逵昔我含¶
香日聯爾縉雲司朝攜蘭省歩夕退竹林期中路一分¶
手數載來何遲求友還相得羣英復在兹留臺少人務¶
方駕遞尋追渉玩懐同賞霑芳憶共持迎賔南澗飲載¶
妓東城嬉春郊緑&KR0383;秀秋澗白雲滋名畫披人物良書¶
討滯疑興來光不惜歡往迹如遺歳晏罷行樂層城間¶
<pb:KR4h0140_WYG_088-12b>¶
所思夜魂燈處厭朝髪鏡前衰忽枉崔駰什兼流韋孟¶
詞曲髙彌寡和主善代為師齊戒觀華玉留連歎色絲¶
終慚起予者何足與言詩¶
　　　同劉給事城南宴集¶
水竹幽閒地簪纓近侍臣雍客乗暇日瀟灑出囂塵樹¶
對思朋鳥池深入飬鱗管弦髙逐(一作/入)吹歌舞妙含春¶
老子叨專席歡邀隔搢紳此中情不淺遥寄賞心人¶
　　　温泉馮劉二監客舍觀妓¶
<pb:KR4h0140_WYG_088-13a>¶
温谷寒林薄(一作/暮)羣遊樂事多佳人蹀駿馬乗月夜相¶
過秀色然紅黛嬌香發綺羅鏡前鸞對舞琴裏鳯傳歌¶
妬寵傾新意銜恩奈老何為君留上客歡笑斂雙蛾¶
　　　寄許八¶
萬類春皆樂徂顔獨不怡年來人更老花發意先衰乳¶
鵲穿壇畫巢蜂觸綱絲平生美容色宿昔影中疑逺道¶
何由夢同心在者誰西風欲誰語憫黙遂無詞¶
　　　送蘓合宫頲¶
<pb:KR4h0140_WYG_088-13b>¶
都邑羣方首商泉舊俗訛變風須愷悌成化佇弦歌疇¶
昔珪璋友雍容文雅多振纓遊省闥鏘玉宰京河别曲¶
鸞初下行軒雉尚過百壺非餞意流詠在人和¶
　　　送喬安邑備¶
書閣移年歳文朋難復辭歡言冬雪滿恨別夏雲滋外¶
尹方為政髙明自不欺老人驂馭往童子狎雛嬉日茂¶
西河俗寂寥東觀期遥懐秀才令京洛見新詩¶
　　　送趙二尚書彦昭北伐¶
<pb:KR4h0140_WYG_088-14a>¶
虜地河冰合邊城備此時兵連紫塞路將舉白雲司提¶
劍榮中貴(一作/賞)銜珠盛出師日華光(一作/鮮)組練風色熖¶
(一作/豔)旌旗投筆尊前起横戈馬上辭梅花吹别引楊栁¶
賦歸詩¶
　　　石門别楊六欽望¶
燕人同竄越萬里自相哀影響無期㑹江山此地來暮¶
年傷泛梗累日慰寒灰潮水東南落浮雲西北囘俱看¶
石門逺倚棹兩悲(一作/悠)哉¶
<pb:KR4h0140_WYG_088-14b>¶
　　　南中送北使二首¶
傳聞合浦葉曾向洛陽飛何日南風至還隨北使歸紅¶
顔渡嶺歇白首對秋衰髙歌何由見層堂(一作/臺)不可違¶
誰憐炎海曲淚盡血沾衣¶
待罪居重譯窮愁暮雨秋山臨鬼門路城繞瘴江流人¶
事今如此生涯尚可求逢君入鄉縣傳我念京周别恨¶
歸(一作/經)途逺離言暮景遒夷歌翻下淚蘆酒未消愁聞¶
有胡兵急深懐漢國羞和親先是詐欵塞果為讐釋繫¶
<pb:KR4h0140_WYG_088-15a>¶
應分爵蠲徒幾復侯亷頗誠未老孫叔且無謀若道馮¶
唐事皇恩尚可收¶
　　　送趙順直(一作/頤真)郎中赴安西副大都督(一作/䕶)¶
絶鎮功難立懸軍命匪輕復承遷(一作/還)相後彌重任賢¶
情將起神仙地才稱禮樂英長心堪繫虜短語足論兵¶
日授休門法星教置陣名龍泉恩己著(一作/署)燕頷相終¶
成月窟窮天逺河源入塞清老夫操别翰承㫖頌升平¶
　　　送宋休逺之蜀任¶
<pb:KR4h0140_WYG_088-15b>¶
求友殊損益行道異窮申綴我平生氣吐贈薄遊人結¶
恩事明主忍愛逺辭親色麗成都俗膏腴蜀水濵如何¶
從宦子堅白共緇磷日月千齡旦河山萬族春懐鉛書¶
瑞府横草事邊塵不及安人吏能令王化淳¶
　　　岳州别梁六入朝¶
逺蒞長沙渚欣逢賈誼才江山疲應接風日復晴開江¶
樹雲間斷湘山水上來近洲朝鷺集古戍夜猿哀岸杼¶
含蒼捄河蒲秀紫臺月餘偏地賞心盡故人杯自我違¶
<pb:KR4h0140_WYG_088-16a>¶
京洛嗟君此泝洄容華因别老交舊與年頽夢見長安¶
陌朝宗實盛哉¶
　　　相州冬日早衙¶
城外宵鐘歛閨中曙火殘朝光曜庭雪宿凍聚池寒正¶
色臨㕔事疑詞定筆端除苛囹圄息伐枳吏人寛河内¶
功猶淺淮陽疾未安鏡中星髪變頓使世情闌¶
　　　岳州西城¶
水國何遼曠風波遂極天西江三紀(一作/汜)合南浦二湖¶
<pb:KR4h0140_WYG_088-16b>¶
連危堞臨清境煩憂暫豁然九圍觀掌内萬象閱眸前¶
日去長沙渚(一作/浦)山横雲夢田汀葭變秋色津樹入寒¶
煙潛穴探靈詭浮生揖聖仙至今人不見跡滅事空傳¶
　　　岳州觀競渡¶
畫作飛鳬艇雙雙競拂流低(一作/俄)裝山色變急棹水華¶
浮土尚三閭俗江傳二女遊齊歌迎孟姥獨舞送陽侯¶
鼓發南湖溠(一作/汊)標爭西驛樓並驅常詫速非畏日光¶
遒¶
<pb:KR4h0140_WYG_088-17a>¶
　　　對酒行巴陵作¶
留侯封萬戸園令夀千金本為成王業初由賦上林繁¶
榮安足恃霜露遞相尋鳥哭楚山外猿啼湘水隂夢中¶
城闕近天畔海雲深空對忘憂酌離憂不去心¶
　　　岳州宴姚紹之(并序/)¶
　　姚司馬往在柏臺每欽骨鯁及兹荒服偶得官聯¶
　　復有令弟美&KR0601;芬芳襲予山寺外廬幽深形勝童¶
　　冠是集歡言賦詩¶
<pb:KR4h0140_WYG_088-17b>¶
杞梓滯江濵光華向日新難兄金作友媚子玉為人山¶
水含秋興池亭借善鄰簷松風送静院竹鳥來馴翠斚¶
吹黄菊琱盤鱠紫鱗緩歌將醉舞為拂繡衣塵¶
　　　岳州九日宴道觀西閣¶
揺落長年歎蹉跎逺宦心北風嘶代馬南浦宿陽禽佳¶
此黄花酌酣餘白首吟凉雲霾楚望濛雨蔽荆岑登眺¶
思清景誰將眷濁隂釣歌出江霧樵唱入山林魚以嘉¶
名采木為美材侵大道由中悟逍遥非外尋參佐多君¶
<pb:KR4h0140_WYG_088-18a>¶
子詞華妙賞音留題(一作/淹留)洞庭觀望古意何深¶
　　　岳州作¶
水國生秋草離居再及𤓰山川臨洞穴風日望長沙物¶
土南州異關河北信賒日昬聞怪鳥地熱見脩虵逺人¶
夢歸路瘦馬嘶去家正有江潭月徘徊戀九華¶
　　　遊洞庭湖¶
平湖曉望分仙嶠氣氛氲鼓枻乗清渚尋峰弄白雲江¶
寒天一色日静水重紋樹坐參猿嘯沙行入鷺群縁源¶
<pb:KR4h0140_WYG_088-18b>¶
斑篠宻罥徑緑蘿紛洞穴傳虚應楓(一作/遥)林覺自熏雙¶
童有靈藥願取獻明君¶
　　　巴丘春作¶
日出洞庭水春山挂斷霞江涔相映發卉木共紛華湘¶
戍南浮濶荆關北望賒湖隂窺魍魎丘勢辨巴蛇島户¶
巢為館漁人艇作家自憐心問景三歳客長沙¶
　　　岳州夜坐¶
炎洲苦三伏永日卧孤城頼此閒庭夜蕭條夜月明獨¶
<pb:KR4h0140_WYG_088-19a>¶
歌還太息幽感見餘聲江近鶴時呌山深猿屢鳴息心¶
觀有欲棄知返無名五十知天命吾其逹此生¶
　　　别㴩湖¶
念别㴩湖去浮舟更一臨千峰出浪險萬木抱煙深南¶
郡延恩渥東山戀宿心露花香欲醉時鳥囀餘音渉趣¶
皆留賞無竒不徧尋莫言山水間幽意在鳴琴¶
　　　伯奴邉見歸田賦因投趙侍御¶
爾家歎窮鳥(窮鳥出趙壹/賦故曰爾家)吾族賦歸田(用張/衡)莫道榮枯¶
<pb:KR4h0140_WYG_088-19b>¶
異同嗟世網牽黄陵浮汨渚青草㑹湘川去國逾三歳¶
兹山老二年寒鴞鳴舎下昬虎卧籬前客淚堪斑竹離¶
亭欲贈荃放言乆無次觸興感成篇¶
　　　清逺江峽山寺¶
流落經荒外逍遥此梵宫雲峰吐月白(一作/日月)石壁淡烟¶
紅(一作/虹)寳塔靈仙湧懸龕造化功(一作/工)天香涵竹氣虚¶
唄引松風簷牖飛花入廊房激水通猿鳴知谷静魚戲¶
辨(一作/見)江空静默將何貴惟應心境同¶
<pb:KR4h0140_WYG_088-20a>¶
　　　春雨早雷¶
東北春風至飄飄帶雨來拂黄先變栁㸃素早驚梅樹¶
藹懸書閣煙含作賦臺河魚未上凍江蟄己聞雷美人¶
宵夢著金屏曙不開無縁一啓齒空酌萬年杯¶
　　　聞雨¶
窮冬萬花匝永夜百憂攢危戍臨江火空齋入雨寒斷¶
猿知屢别嘶鴈覺虚彈心對爐灰死顔隨庭樹殘舊恩¶
懐未報傾膽鏡中看¶
<pb:KR4h0140_WYG_088-20b>¶
　　　赦歸在道中作¶
陳焦心息盡死意不期生何幸光華旦流人歸上京愁¶
將網共解服與代俱明復是三階正還逢四海平誰能¶
定禮樂為國著功成¶
　　　喜度嶺¶
東漢興唐厯南河復禹謀寧知瘴癘地生入帝皇州雷¶
雨蘓蟲蟄春陽放鷽鳩洄沿炎海畔登降閩山陬嶺路¶
分中夏川源得上流見花便獨笑看草即忘憂自始居¶
<pb:KR4h0140_WYG_088-21a>¶
　重譯天星(一作/心)已再周鄉關絶歸望親戚不相求棄杖¶
　枯還植窮鱗涸更浮道消黄鶴去運啓白駒留江妾晨¶
　炊黍津童夜櫂舟盛明良可遇莫後洛城遊¶
　¶
　¶
　¶
　¶
　¶
<pb:KR4h0140_WYG_088-21b>¶
　¶
　¶
　¶
　¶
　¶
　¶
　¶
御定全唐詩巻八十八¶
