# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.408612
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百一
<pb:KR4h0140_WYG_301-1a>¶
　欽定四庫全書¶
御定全唐詩巻三百一¶
　　王建¶
　　　　題栢巖禪師影堂¶
　山中磚塔閉松下影堂新恨不生前識今朝禮畫身¶
　　　　送人¶
　河亭収酒器語盡各西東囘首不相見行車秋雨中¶
　　　　春意二首¶
<pb:KR4h0140_WYG_301-1b>¶
　去日丁寧别情知寒食歸縁逢好天氣敎熨看花衣¶
　誰是杏園主一株臨古岐從傷早春意乞取欲(一作/舊)開¶
　枝¶
　　　　夜聞子規¶
　子規啼不歇到曉口應穿况是不眠夜聲聲在耳邊¶
　　　　四望驛松¶
　當初北澗(一作/此間)别直至此庭中何意聞鞞(一作/聲)耳聽君¶
　(一作/他)枝上風¶
<pb:KR4h0140_WYG_301-2a>¶
　　　江館¶
水面細風生菱歌慢慢聲客亭臨小市燈火夜妝明¶
　　　題江臺驛(一作江臺/驛有題)¶
水北金臺路年年行客稀近聞天子使多取雁門歸¶
　　　贈謫者¶
何罪過長沙年年北望家重封嶺頭信一樹海邊花¶
　　　戲酬盧秘書¶
芸香閣裏人採(一作/手)摘御園春取此和仙藥猶治老病¶
<pb:KR4h0140_WYG_301-2b>¶
身¶
　　　小松¶
小松初數尺未有直生枝閒即傍邊立看多長却遲¶
　　　秋夜¶
夜久葉露滴秋蟲入戸飛臥多骨髓冷起覆舊綿衣¶
　　　水精¶
映水色不别向月光還度傾在荷葉中有時看是露¶
　　　香印¶
<pb:KR4h0140_WYG_301-3a>¶
閒坐燒印香(一作/香印)滿戸松柏氣火盡轉分明靑苔碑上¶
字¶
　　　秋燈¶
白壁暖悠悠(一作對/孤燈)羅(一作/秋)幃寒寂寂斜照碧山圗松¶
間一片石¶
　　　落葉¶
陳緑向(一作/尚)參差初紅巳重叠中庭初(一作/新)掃地繞樹¶
(一作/池)三兩葉¶
<pb:KR4h0140_WYG_301-3b>¶
　　　園果¶
雨中梨果病每樹無數箇小兒出入(一作/戸)看一半鳥啄¶
破¶
　　　野菊¶
晩艷出荒籬冷香著秋水憶向山中見(一作/尋)伴蛩(一作/蟲)¶
石壁裏¶
　　　荒園¶
朝日滿園霜牛衝籬落壞掃掠黃葉中時時一窠薤¶
<pb:KR4h0140_WYG_301-4a>¶
　　　南澗¶
野桂香滿溪石莎寒覆水愛此南澗頭終日潺湲(一作/潺)¶
裏¶
　　　晩蝶¶
粉翅嫩如水繞砌乍依風日髙山露解飛入菊(一作/棗)花¶
中¶
　　　田家¶
啾啾雀滿樹靄靄東坡雨田家夜無食水中摘禾黍¶
<pb:KR4h0140_WYG_301-4b>¶
　　　新嫁娘詞三首¶
鄰家人未(一作/不)識牀上坐堆堆郎來傍門戸滿口索錢¶
財¶
錦幛兩邊橫遮掩侍(一作/待)娘行遣郎鋪簟席相並拜親¶
情¶
三日入厨下洗手作羮湯未諳姑食性先遣小姑(一作/娘)¶
嘗¶
　　　故行宫¶
<pb:KR4h0140_WYG_301-5a>¶
寥落古行宫宫花寂寞紅白頭宫女在閒坐說𤣥宗¶
　　　酬從姪再看詩本(一作酬從/姪借詩本)¶
眼(一作/看)暗沒功夫慵來翦刻麤(一作磨一/作客鬒)自看花樣古¶
稱得少年無¶
　　　别自栽小樹¶
去年今日栽臨去見花開好住守空院夜間人不來¶
　　　早發汾南¶
橋上車馬發橋南煙樹開靑山斜不斷迢遞故鄉來¶
<pb:KR4h0140_WYG_301-5b>¶
　　　宫中三臺詞二首¶
魚藻池邊射鴨芙蓉園裏看花日色柘袍(一作/黃)相似不¶
著紅鸞扇遮¶
池北池南草緑(一作/色)殿前殿後花紅天子千年(一作/秋)萬¶
嵗未央明月清風¶
　　　江南三臺詞四首¶
揚州橋邊少(一作/小)婦長安(一作/干)城(一作/市)裏商人二(一作/三)¶
年不得消息各自拜鬼求神¶
<pb:KR4h0140_WYG_301-6a>¶
靑草湖(一作/臺)邊草色飛猿嶺上猿聲萬里湘江(一作/三湘)客¶
到有風有雨人行¶
樹頭花落花開道(一作/岸)上人去人來朝愁暮愁(一作/恨)即¶
老百年幾度三臺¶
聞(一作/鬬)身强健且(一作/早)為頭白齒落難追凖擬百年千¶
嵗能得(一作/不知)幾許多時¶
　　　御獵¶
靑山直遶(一作/入)鳳城頭滻水斜分入御溝新敎(一作/校)内¶
<pb:KR4h0140_WYG_301-6b>¶
人唯射鴨長隨天子苑東遊¶
　　　長門燭¶
秋夜牀前蠟燭微銅壺滴盡曉鐘遲殘光(一作/花)欲(一作/吹)¶
㓕還吹著年少宫人未(一作/不)睡時¶
　　　過綺岫宫(東都永寧/縣西五里)¶
玉樓傾倒(一作/側)粉牆空重叠靑山遶故宫武帝去來羅¶
袖盡野花黃蝶領春風¶
　　　朝天詞十首寄上魏博田侍中¶
<pb:KR4h0140_WYG_301-7a>¶
山川初展(一作/定)國圗寛未識龍顔坐不安風動白髯旌¶
節下過時天子御樓看¶
相感君臣總淚流恩深舞蹈不知休初從戰地來無物¶
唯奏新添十八州¶
催修水(一作奏/催三)殿宴沂公與别(一作/别與)諸侯總不同隔月¶
太常先習樂金書牌纛彩雲中¶
無人敢奪在先籌天子門邊送與毬遥索綵(一作/十)箱新¶
樣錦内人舁出(一作/到)馬前頭¶
<pb:KR4h0140_WYG_301-7b>¶
御馬牽來親自試珠毬到處玉蹄知殿頭宣賜連催上¶
未解紅纓不敢騎¶
老作三公經獻壽臨時猶自語差池私從班裏來長跪¶
捧上金杯便合儀¶
四海無波乞放閒三封手疏(一作/跪)犯(一作/獻)龍顔他時若¶
有邊塵動不待天書自出山¶
胡馬悠悠未盡歸玉關猶隔吐蕃旗老臣一(一作/三)表求¶
髙臥邊事從今欲(一作/遣)問誰¶
<pb:KR4h0140_WYG_301-8a>¶
威容難畫改頻頻睂目分毫恐不真有詔别圖書閣上¶
先敎粉本定風神¶
重賜弓刀内宴囘看人城外滿樓(一作/髙)臺君臣不作多¶
時别収盡邊旗當日來¶
　　　霓裳詞十首¶
弟子部中留一色聽風聽水(一作/雨)作霓裳散聲未足重¶
來授直到牀前見上皇¶
中管五弦初半曲遥敎合上隔簾聽一聲聲向天頭落¶
<pb:KR4h0140_WYG_301-8b>¶
效(一作/學)得仙人夜唱經¶
自直(一作/入)棃園得出稀更番上曲不敎歸一時跪拜霓¶
裳徹立地階前賜紫(一作/彩)衣¶
旋翻新(一作自/修曲)譜聲初足(一作/起)除却(一作/在)棃園未敎人¶
宣與(一作/示)書家分手寫中官走馬賜功臣¶
伴敎霓裳有貴妃從初直到曲成時日長耳裏聞聲熟¶
拍數分毫錯總知¶
弦索摐摐隔彩雲五更初發一山(一作/滿宫)聞武皇自(一作/目)¶
<pb:KR4h0140_WYG_301-9a>¶
送西王母新換(一作/染)霓裳月(一作/日)色裙¶
敕賜宫人澡浴囘遥看美女院門開一山星月霓裳動¶
好字先從殿裏(一作/後)來¶
傳呼法部按霓裳新得承恩别作行應是(一作/日晩)貴妃樓¶
上看内人舁下(一作/出)綵羅箱¶
朝元閣上山風起(一作風/初起)夜聽霓裳玉露(一作/露坐)寒宫女¶
月中(一作/明)更替(一作/潛)立黃金梯滑並行難¶
知向(一作/在)華清年(一作/秋)月滿山頭山底種長生去時留¶
<pb:KR4h0140_WYG_301-9b>¶
下霓裳曲總(一作/半)是離宫别館聲¶
　　　宫前早春(一作華/清宫)¶
酒幔髙樓一百家宫前楊柳寺前花内園分得温湯水¶
二(一作/三)月中旬巳進(一作/破)瓜¶
　　　奉同曾郎中題石甕寺得嵌韻¶
寺門(一作/天宫)連内遶丹巖下界雲開數過帆(一作塵蓋雲/間落數帆)¶
遥指上皇翻曲處百官題字滿西嵌¶
　　　舊宫人¶
<pb:KR4h0140_WYG_301-10a>¶
先帝舊宫宫女在亂絲猶挂鳳皇釵霓裳法曲渾抛却¶
獨自花間埽玉堦¶
　　　新授戒尼師¶
新短方裙叠作稜聽鐘洗鉢繞靑蠅自知戒相分明後¶
先出壇場禮大僧¶
　　　太和公主和蕃¶
塞黑雲黃欲渡河風沙眯眼雪相和琵琶淚濕行聲小¶
斷得人腸不在多¶
<pb:KR4h0140_WYG_301-10b>¶
　　　元太守同遊七泉寺¶
盤磴囘廊古塔深紫芝紅藥入雲尋晩吹簫管秋山裏¶
引得獮猴出象(一作/橡)林¶
　　　望定州寺¶
囘看佛閣青山半三四年前到上頭省得老僧留不住¶
重尋更可(一作/可更)有因由¶
　　　道中寄杜書記¶
西南東北暮天斜巴字江邊楚樹花珍重荆州杜書記¶
<pb:KR4h0140_WYG_301-11a>¶
閒時多在廣師家¶
　　　聽琴¶
無事此身離白雲松風溪水不曾聞至心聽著仙翁引¶
今看靑山圍繞君¶
　　　贈陳評事¶
識君雖向歌鐘㑹說事不離雲水間春夜酒醒長起坐¶
燈前一紙洞庭山¶
　　　寄畫松僧¶
<pb:KR4h0140_WYG_301-11b>¶
天香寺裏古松僧不畫枯松落石層最愛臨江兩三樹¶
水禽棲處解無藤¶
　　　花褐裘¶
對織芭蕉雪毳新長縫雙袖窄裁身到頭須向邊城著¶
消殺秋風稱獵塵(一作愁殺秋/風射獵塵)¶
　　　夜看美人宫棊¶
宫棊布局不依經黒白分明(一作/相和)子數停廵拾玉沙天¶
漢曉猶殘織女兩三星¶
<pb:KR4h0140_WYG_301-12a>¶
　　　上田僕射¶
一方新地隔河煙曾(一作/㑹)接諸生聽管弦却憶去年寒¶
食㑹看花猶在水堂前¶
　　　江陵道中¶
菱葉參差萍葉重新蒲半折夜來風江村水落平地出¶
溪畔漁船青草中¶
　　　冬至後招于秀才¶
日近山紅暖氣新一陽先入御溝春聞閒(一作/君)立馬(一/作)¶
<pb:KR4h0140_WYG_301-12b>¶
(乘閒/走馬)重來此沐浴明年稱意身¶
　　　别曲¶
毒蛇在腸瘡滿背去年别家今别弟馬頭對哭各東西¶
天邊柳絮無根蔕¶
　　　長安别¶
長安清明好時節只宜相送不冝别惡心(一作/他)牀上銅¶
片明照見離人白頭髮¶
　　　宫人斜¶
<pb:KR4h0140_WYG_301-13a>¶
未央牆西青草路宫人斜裏紅妝墓一邊載出一邊來¶
更衣不减尋常數¶
　　　春詞¶
良人朝早(一作/早朝)半夜起櫻桃如珠露如水下堂把火送¶
郎囘移枕重眠曉窗裏¶
　　　野池¶
野池水滿連秋隄菱花結實蒲葉齊川口雨晴風復止¶
蜻蜓上下魚東西¶
<pb:KR4h0140_WYG_301-13b>¶
　　　題崔秀才里居¶
自知名出休呈卷愛去人家逺處居時復打門無别事¶
鋪頭來索買殘書¶
　　　酬栢侍御荅酒¶
茱萸酒法大家同好是盛來白椀中這度自知顔色重¶
不消詩裏弄溪翁¶
　　　别藥欄¶
芍藥丁香手裏栽臨行一日繞千囘外人應怪難辭别¶
<pb:KR4h0140_WYG_301-14a>¶
總是山中自取來¶
　　　長門¶
長門閉定不求生燒却頭花卸却箏病臥玉窗秋雨下¶
遥聞别院喚人聲¶
　　　題渭亭¶
雲開逺水傍秋天沙岸蒲帆隔野煙一片蔡州青草色¶
日西鋪在古臺邊¶
　　　過喜祥山館¶
<pb:KR4h0140_WYG_301-14b>¶
夜過深山算驛程三囘黒地聽泉聲自離軍馬身輕健¶
得向溪邊盡足行¶
　　　送遷客¶
萬里潮州一逐臣悠悠青草海邊春天涯莫道無囘日¶
上嶺還逢向北人¶
　　　廢寺¶
廢寺亂來為縣驛荒松老柏不生煙空廊屋漏畫僧盡¶
梁上猶書天寳年¶
<pb:KR4h0140_WYG_301-15a>¶
　　　題禪師房¶
浮生不住葉隨風塡海移山總是空長向人間愁老病¶
誰來閒坐此房中¶
　　　看石楠花¶
留得行人忘却歸雨中須是石楠枝明朝獨上銅臺路¶
容見花開少許時¶
　　　長安縣後亭看畫¶
水凍橫橋雪滿池新排石笋繞巴籬縣門斜掩無人吏¶
<pb:KR4h0140_WYG_301-15b>¶
看畫雙飛白鷺鷥¶
　　　華嶽廟二首¶
女巫遮客買神盤爭取琵琶廟裏彈聞有馬蹄生拍樹¶
路人來去向南看¶
自移西嶽門長鎖一箇行人一遍開上廟參天今見在¶
夜頭風起覺神來¶
　　　酬趙侍御¶
年少同為鄴下游門尋野寺醉登樓别來衣馬從勝舊¶
<pb:KR4h0140_WYG_301-16a>¶
爭向邊塵滿白頭¶
　　　鑷白¶
總道老來無用處何須白髪在前生如今不用偷年少¶
拔却三莖又五莖¶
　　　送山人二首¶
嵩山古寺離來久囘見溪橋野葉黃辛苦老師看守處¶
為懸秋藥閉空房¶
山客狂來跨白驢袖中遺却潁陽書人間亦有妻兒在¶
<pb:KR4h0140_WYG_301-16b>¶
抛向嵩陽古觀居¶
　　　揚州尋張籍不見¶
别後知君在楚城揚州寺裏覓君名西江水闊呉山逺¶
却打船頭向北行¶
　　　宿長安縣後齋¶
新向金階奏罷兵長安縣裏繞池行喜歡得伴山僧宿¶
看雪吟詩直到明¶
　　　夜看揚州市¶
<pb:KR4h0140_WYG_301-17a>¶
夜市千燈照碧雲髙樓紅袖客紛紛如今不似時平日¶
猶自笙歌徹曉聞¶
　　　寄韋諫議¶
百年看似暫(一作/片)時間頭白(一作/白首)求官亦未閒獨有龍¶
門韋諫議三徵不起戀靑山¶
　　　尋補闕舊宅¶
知得清名二十年登山上坂乞新篇除書近拜侍臣去¶
空院鳥啼風竹前¶
<pb:KR4h0140_WYG_301-17b>¶
　　　初冬旅遊¶
逺投人宿趁房遲童僕傷寒馬亦飢為客悠悠十月盡¶
莊頭栽竹巳過時¶
　　　江館對雨¶
鳥聲愁雨似秋天病客思家一向眠草館門臨廣州路¶
夜聞蠻語小江邊¶
　　　雨過山村¶
雨裏鷄鳴一兩家竹溪村路板橋斜婦姑相喚浴蠶去¶
<pb:KR4h0140_WYG_301-18a>¶
閒看(一作/著)中庭梔子花¶
　　　山店(一作盧/綸詩)¶
登登石路何時盡決決溪泉到處聞風動葉聲山犬吠¶
一(一作/幾)家松火隔秋雲¶
　　　雨中寄東溪韋處士¶
雨中溪破無乾地浸著牀頭濕著書一箇月來山水隔¶
不知茅屋若為居¶
　　　乞竹¶
<pb:KR4h0140_WYG_301-18b>¶
乞取池西三兩竿房前栽著病時看亦知自惜難判割¶
猶勝橫根引出欄¶
　　　人家看花¶
年少狂疎逐君馬去來憔悴到京華恨無閒地栽仙藥¶
長傍人家看好花¶
　　　未央風¶
五更先起玉階東漸入千門萬戸中總向髙樓吹舞袖¶
秋風還不及春風¶
<pb:KR4h0140_WYG_301-19a>¶
　　　歸山莊¶
長安寄食半年餘重向人邊乞薦書山路獨歸衝夜雪¶
落斜騎馬避柴車¶
　　　寒食憶歸¶
京中曹局無多事寒食貧兒要在家遮莫杏園勝别處¶
亦須歸看傍村花¶
　　　留别張廣文¶
謝恩新入鳳皇城亂定相逢合眼明千萬求方好將息¶
<pb:KR4h0140_WYG_301-19b>¶
杏花寒食約同行¶
　　　送鄭山人歸山¶
玉作車轅蒲作輪當初不起(一作/記)潁陽人一家總入嵩¶
山去天子何因(一作/因何)得諫臣¶
　　　傷墮水烏¶
一烏墮水百烏啼相吊相號遶故堤眼見行人車輾過¶
不妨同伴各東西¶
　　　看碁¶
<pb:KR4h0140_WYG_301-20a>¶
彼此抽先局勢平傍人道死的還生兩邊對坐無言語¶
盡日時聞下子聲¶
　　　設(一作/稅)酒寄獨孤少府¶
自看和醸一依方縁看(一作/緑著)松花色較黃不分君家新¶
酒熟好詩(一作/時)収得被囘將¶
　　　贈人二首(一作贈工/部郎中)¶
金爐煙裏要班頭欲得歸山可自由每度報朝愁入閣¶
(一作/閤)在先敎示小千牛¶
<pb:KR4h0140_WYG_301-20b>¶
多在蓬萊少(一作/可)在家越緋衫上有紅霞朝囘不向諸¶
餘處騎馬城西檢校花¶
　　　樓前¶
天寳年前勤政樓每年三日作千秋(一作/韆鞦)飛龍老馬曾¶
敎舞聞著音聲總(一作/忽)舉頭¶
　　　寄劉蕡問疾¶
年少病多應為酒誰家將息過今春賖来半夏重熏(一/作)¶
(煎/)盡投著山中舊主人¶
<pb:KR4h0140_WYG_301-21a>¶
　　　聽雨(一作司/空圖詩)¶
半夜思家睡裏愁雨聲落落(一作/滴滴)屋簷頭照泥星出依¶
前黒淹爛庭花不肯休¶
　　　新晴¶
夏夜新晴星校少雨収殘水入天河簷前熟著(一作/著熟)衣¶
裳坐風冷渾無僕火蛾¶
　　　秋日後(一作新/晴後)¶
住處近山常足雨聞晴㬠曝舊芳茵立秋日後無多熱¶
<pb:KR4h0140_WYG_301-21b>¶
漸覺生衣不著身¶
　　　哭孟東野二首¶
吟損(一作/哭盡)秋天月不明蘭無香氣鶴無聲自從東野先¶
生死側近雲山得散行¶
老松臨死不生枝東野先生早哭兒但是洛陽城裏客¶
家傳一本杏(一作/長)殤詩¶
　　　寄蜀中薛濤校書(一作胡/曾詩)¶
萬里橋邊女校書枇杷花裏閉門(一作/寄閑)居掃睂才子于¶
<pb:KR4h0140_WYG_301-22a>¶
今(一作/無多)少(一作知/多少)管領春風總不如¶
　　　路中上田尚書¶
去路(一作/婦)何詞見六親手中刀尺不如人可憐池閣秋¶
風夜愁(一作/怨)緑嬌紅一遍新¶
　　　于主簿㕔看花¶
小葉稠枝粉壓摧暖風吹動鶴翎開若無别事為留滯¶
應便抛(一作抛/却貧)家宿看來¶
　　　江樓對雨(一作/面)寄杜書記¶
<pb:KR4h0140_WYG_301-22b>¶
竹煙花雨(一作竹風斜雨/又作竹煙江雨)細相和看著閑書睡更多好¶
是主人無事日應持小酒(一作/拍)按新歌¶
　　　觀蠻妓¶
欲說昭君歛翠蛾清聲委曲怨于歌誰家年少春風裏¶
抛與金錢唱好多¶
　　　送顧非熊秀才歸丹陽¶
江城柳色海門煙欲到茅山始下船知道君家當瀑布¶
菖蒲潭在草堂前¶
<pb:KR4h0140_WYG_301-23a>¶
　　　老人歌¶
白髮老(一作/歌)人垂泪行上皇生日出京城如今供奉多¶
新意錯唱當時一半聲¶
　　　和元郎中從八月十二(一作/一)至十五夜翫月五¶
　　　首¶
半秋(一作/夜)初入中旬夜巳向堦前守月明從未圓時看¶
却好一分分(一作/一)見傍輪生¶
亂雲遮却臺東月不許敎依次第看莫為詩家先見鏡¶
<pb:KR4h0140_WYG_301-23b>¶
(一作境/一作影)被他籠與作艱難¶
今夜月明勝昨夜新添桂樹近東枝立多地濕舁牀坐¶
看過牆西寸寸遲¶
月似圓來色漸(一作/漸漸)凝玉盆盛水欲侵稜夜深盡放家¶
(一作/佳)人睡(一作/醉)直到天明不炷燈¶
合望月時常望月分明不得似今年仰頭五(一作/午)夜風¶
中立(一作/坐)從未圓時(一作/團圓)直到圓¶
　　　對酒¶
<pb:KR4h0140_WYG_301-24a>¶
為病比來渾斷絶(一作/酒)縁(一作/因)花不免却知聞從來事¶
(一作/樂)事關身少主領春風只在君¶
　　　曉望華清宫¶
曉來樓閣更鮮明日出闌干見鹿行武帝自知身不死¶
看修玉殿號長生¶
　　　贈李愬僕射二首¶
和雪翻營一夜行神旗凍定馬無聲遥看火號連營赤¶
知是先鋒巳上城¶
<pb:KR4h0140_WYG_301-24b>¶
旗旛四面下(一作/著)營稠手詔頻來老將憂(一作/愁)毎日城¶
南空挑戰不知生縛入唐州¶
　　　秋夜對雨寄石甕寺二秀才¶
夜山秋雨(一作秋/山夜雨)滴空廊燈照堂(一作/房)前樹葉光對坐¶
讀書終(一作/經)巻後自披(一作/鋪)衣被(一作/服)掃僧房¶
　　　華清宫前柳¶
楊柳宫前忽地春在先(一作/先歸)驚動探春人曉來唯欠驪¶
山雨洗却枝頭(一作/秋條)緑上(一作/土)塵¶
<pb:KR4h0140_WYG_301-25a>¶
　　　别楊校書¶
從軍秣(一作抹/一作走)馬十三年白髪營中聽早蟬故作老丞¶
身不避縣名昭應管山泉¶
　　　和門下武相公春曉聞鶯¶
侵黒行飛一兩聲春寒囀小未分明若敎更解諸餘語¶
應向宫花不惜(一作/說)情¶
　　　田侍郎(一作/中)歸鎮(一作上魏博/田侍中八首)¶
去處長將决勝籌囘囘身在陣前頭賊城破後先鋒入¶
<pb:KR4h0140_WYG_301-25b>¶
看著紅妝不敢収¶
熨帖朝衣抛戰袍夔龍班裏侍中髙對時先奏牙間(一/作)¶
(門/)將次第天恩與節旄¶
踏著家鄉馬腳輕暮山秋色眼前明老人上酒齊頭(一/作)¶
(行/)拜得侍中來盡再生¶
功成誰不擁藩方富貴還須是本鄉萬里雙旌汾水上¶
玉鞭遥指白雲莊¶
鼓吹旛旗(一作/旗旛)道兩邊行男走女喜騈闐(一作/闐闐)舊交省¶
<pb:KR4h0140_WYG_301-26a>¶
得當時别指㸃如今却少年¶
廣場破陣樂初休彩纛髙于百尺樓老將氣雄爭起舞¶
管弦囘作大纒頭¶
笳(一作/威)聲萬里動燕山(一作/寒煙)草白天清塞馬閒觸處不¶
如(一作/知生)别處樂(一作不知/生處樂)可憐秋月照江關(一作/山)¶
將士請衣忘却貧緑窗紅燭酒樓新家家盡踏還鄉曲¶
明月街中不絶人¶
　　　寄廣文張博士¶
<pb:KR4h0140_WYG_301-26b>¶
春明門外作卑官病友經年不得看莫道長安近于日¶
昇天却易到城難¶
　　　早春書情¶
漸老風光不著人花溪柳陌早逢(一作/大家)春近來行到門¶
前少趁暖閒眠似病人¶
　　　唐昌觀玉蕋花¶
一樹籠&KR1614;玉刻成飄廊㸃地色輕輕女冠夜覓香來處¶
唯見階前碎(一作/璧)月明¶
<pb:KR4h0140_WYG_301-27a>¶
　　　眼病寄同官¶
天寒眼痛少心情隔霧看人夜裏行年少徃來常不住¶
牆西凍地馬蹄聲¶
　　　九日登叢臺¶
平原池閣在誰家雙塔叢臺野菊花零落故宫無入路¶
西來澗水繞城斜¶
　　　題酸棗縣蔡中郎碑¶
蒼苔滿字土埋龜風雨銷磨絶妙詞不向圖經中舊見¶
<pb:KR4h0140_WYG_301-27b>¶
無人知是蔡邕碑¶
　　　江陵使至汝州¶
囘看巴路在雲間寒食離家麥熟還日暮數峰青似染¶
商人說是汝州山¶
　　　十五夜望月寄杜郎中¶
中庭地白樹棲鴉冷露無聲濕桂花今夜月明人盡望¶
不知秋思在(一作/落)誰家¶
　　　寄同州田長史¶
<pb:KR4h0140_WYG_301-28a>¶
　除聽好語耳常聾不見詩人眼底(一作/亦)空莫怪出城為¶
　長史總(秪作/)縁山在白雲中¶
　　　　外按¶
　夾城門向野田開白鹿非時出洞來日暮秦陵塵土起¶
　從東外按使初囘¶
　¶
　¶
　¶
<pb:KR4h0140_WYG_301-28b>¶
　¶
　¶
　¶
　¶
　¶
　¶
　¶
御定全唐詩巻三百一¶
