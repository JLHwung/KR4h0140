# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.946813
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百六十七
<pb:KR4h0140_WYG_767-1a>¶
　欽定四庫全書¶
御定全唐詩巻七百六十七¶
　　孫元晏¶
　孫元晏不知何許人曽著詠史詩七十五首今編為一¶
　巻¶
　　　　吴¶
　　　　　黄金車¶
　分擘山河即漸開許昌基業已傾頹黄金車與斑斕耳¶
<pb:KR4h0140_WYG_767-1b>¶
　早個須知入䜟來¶
　　　　　赤壁¶
　㑹獵書來舉國驚祗應周魯不教迎曹公一戰奔波後¶
　赤壁功傳萬古名¶
　　　　　魯肅指囷¶
　破産移家事亦難佐吴從此覇江山爭教不立功勲得¶
　指出千囷如等閒¶
　　　　　甘寧斫營¶
<pb:KR4h0140_WYG_767-2a>¶
夜深婾入魏軍營滿寨驚忙火似星百口寳刀千匹絹¶
也應消得與甘寧¶
　　　　徐盛¶
欲把江山鼎足分邢真銜冊到江南當時將相誰堪重¶
徐盛將軍最不甘¶
　　　　魯肅¶
斫案興言斷衆疑鼎分從此定雄雌若無子敬心相似¶
爭得烏林破魏師¶
<pb:KR4h0140_WYG_767-2b>¶
　　　　武昌¶
西塞山髙截九垓䜟謡終日自相催武昌魚美應難戀¶
歴數須歸建業來¶
　　　　顧雍¶
贊國經綸更有誰蔡公相歎亦相師貴為丞相封侯了¶
歸後家人總不知¶
　　　　呂蒙¶
幼小家貧實可哀願征行去志難回不探虎穴求身逹¶
<pb:KR4h0140_WYG_767-3a>¶
爭得人間富貴来¶
　　　　介象¶
好道君王遇亦難變通靈異幾多般介先生有神仙術¶
釣得鱸魚在玉盤¶
　　　　濡須塢¶
風揭洪濤響若雷枕波為壘險相隈莫言有箇濡湏塢¶
㡬度曹公失志囬¶
　　　　周泰¶
<pb:KR4h0140_WYG_767-3b>¶
名與諸公又不同金瘡痕在滿身中不將御盖宣恩澤¶
誰信將軍别有功¶
　　　　張紘¶
東部張公與衆殊共施經畧贊全吴陳琳漫自稱雄伯¶
神氣應湏怯大巫¶
　　　　太史慈¶
聖徳招賢逺近知曹公心計却成欺陳韓昔日嘗投楚¶
豈是當歸召得伊¶
<pb:KR4h0140_WYG_767-4a>¶
　　　　孫堅后¶
委付張公翊聖材幾將賢德贊文臺爭教不覇江山得¶
日月徵曾入夢來¶
　　　　陸統¶
將軍身歿有兒孤虎子為名教讀書更向宫中教騎馬¶
感君恩重合何如¶
　　　　青蓋¶
歴數將終勢已摧不脩君徳更堪哀被他青盖言相誤¶
<pb:KR4h0140_WYG_767-4b>¶
元是湏教入晉來¶
　　　晉¶
　　　　七寶鞭¶
天命湏知豈偶然亂臣徒欲用兵權聖謨廟略還應别¶
渾不消他七寳鞭¶
　　　　庾恱鵝炙¶
春暖江南景氣新子鵝炙美就中珍庾家㕑盛劉公困¶
渾弗相貽也惱人¶
<pb:KR4h0140_WYG_767-5a>¶
　　　　謝𤣥¶
百萬兵來逼合肥謝𤣥為將統雄師旌旗首尾千餘里¶
渾不消他一局棊¶
　　　　謝混¶
尚主當初偶未成此時誰合更闗情可憐謝混風華在¶
千古翻傳禁臠名¶
　　　　陸玩¶
陸公髙論亦由衷謙譲還慙未有功天下忠良人欲盡¶
<pb:KR4h0140_WYG_767-5b>¶
始應交我作三公¶
　　　　王坦之¶
晉祚安危只此行坦之何必苦憂驚謝公合定寰區在¶
爭遣當時事得成¶
　　　　蒲葵扇¶
抛捨東山嵗月遥幾施經畧挫雄豪若非名徳喧寰宇¶
爭得蒲葵價數髙¶
　　　　王郎¶
<pb:KR4h0140_WYG_767-6a>¶
太尉門庭亦甚髙王郎名重禮相饒自家妻父猶如此¶
誰更逢君得折腰¶
　　　　劉毅¶
遶牀堪壯喝盧聲似鐵容儀衆盡驚二十七人同舉義¶
幾人全得舊功名¶
　　　　王恭¶
春風濯濯栁容儀鶴氅神情舉世推可惜教君仗旄鉞¶
枉將心地託牢之¶
<pb:KR4h0140_WYG_767-6b>¶
　　　　謝公賭墅¶
發遣將軍欲去時畧無情撓只貪棊自從乞與羊曇後¶
賭墅功成更有誰¶
　　　　苻堅投箠¶
投箠填江語未終謝安乗此立殊功三台星爛乾坤在¶
且與張華死不同¶
　　　　衛玠¶
叔寳羊車海内稀山家女壻好風姿江東士女無端甚¶
<pb:KR4h0140_WYG_767-7a>¶
看殺玉人渾不知¶
　　　　郭璞脫襦¶
吟坐因思郭景純每言窮逹似通神到頭分命難移改¶
觧脱青襦與别人¶
　　　　庾樓¶
江州樓上月明中從事同登眺逺空玉樹忽薶千載後¶
有誰重此繼清風¶
　　　　新亭¶
<pb:KR4h0140_WYG_767-7b>¶
容易乗虛逼帝畿滿江艛艣與旌旗盧循若觧新亭上¶
勝負還應未可知¶
　　　宋¶
　　　　大峴¶
大峴纔過喜可知指空言已副心期公孫計策嗟無用¶
天與南朝作覇基¶
　　　　放宫人¶
納諫廷臣免犯顔自然恩可覇江山姚興侍女方承寵¶
<pb:KR4h0140_WYG_767-8a>¶
放出宫闈若等閒¶
　　　　借南苑¶
人主詞應不偶然幾人曽説笑掀天不知南苑今何在¶
借與張公三百年¶
　　　　謝澹雲霞友¶
仗氣凌人豈可親只將范泰是知聞縁何喚作雲霞友¶
却恐雲霞未似君¶
　　　　烏衣巷¶
<pb:KR4h0140_WYG_767-8b>¶
古迹荒基好歎嗟滿川吟景只煙霞烏衣巷在何人住¶
回首令人憶謝家¶
　　　　袁粲¶
負才尚氣滿朝知髙臥閑吟見客稀獨歩何人識袁尹¶
白楊郊外醉方歸¶
　　　　劉伯龍¶
位重何如不厭貧伯龍孤子只脩身固知生計還湏有¶
窮鬼臨時也笑人¶
<pb:KR4h0140_WYG_767-9a>¶
　　　　王方平¶
拂衣畊釣已多時江上山前樂可知著却貂裘將採藥¶
任他人喚作漁師¶
　　　　黄羅襦¶
戚屬羣臣盡見猜預憂身後又堪哀到頭委付何曽是¶
虛把羅襦與彦回¶
　　　　謝朏¶
謝家諸子盡蘭香各震芳名滿帝鄉惟有千金更堪重¶
<pb:KR4h0140_WYG_767-9b>¶
只將髙卧向齊王¶
　　　　羊𤣥保¶
運命將來各有期好官才闕即思之就中堪愛羊𤣥保¶
偏受君王分外知¶
　　　齊¶
　　　　謝朏¶
解璽傳呼詔侍中却来高臥豈疎慵此時忠節還希有¶
堪羨君王特地容¶
<pb:KR4h0140_WYG_767-10a>¶
　　　　小兒執燭¶
謝公情量已難量忠宋心誠豈暫忘執燭小兒渾放去¶
略無言語與君王¶
　　　　王僧祐¶
肯與公卿作等倫澹然名徳只推君任他車騎來相訪¶
簫鼓盈庭似不聞¶
　　　　王僧䖍¶
位髙名重不堪疑懇讓儀同帝亦知不學常流爭進取¶
<pb:KR4h0140_WYG_767-10b>¶
却憂門有二台司¶
　　　　明帝裹蒸¶
至尊尊貴異人間御膳天㕑豈等閒惜得裹蒸無用處¶
不如安覇取江山¶
　　　　鬱林王¶
强哀强慘亦從伊歸到私庭喜可知喜字漫書三十六¶
到頭能得幾多時¶
　　　　何氏小山¶
<pb:KR4h0140_WYG_767-11a>¶
顯逹何曽肯繫心築居郊外好園林賺他謝朏出山去¶
贏得髙名直至今¶
　　　　王倫之¶
豫章太守重詞林圗畫陳蕃與華歆更奠子將并孺子¶
為君千載作知音¶
　　　　潘妃¶
曽歩金蓮寵絶倫豈甘今日委埃塵玉兒還有懷恩䖏¶
不肯將身嫁小臣¶
<pb:KR4h0140_WYG_767-11b>¶
　　　　王亮¶
後見梁王未免哀奈何無計拯傾頽若教彼相顛扶得¶
爭遣明公到此來¶
　　　梁¶
　　　　分宫女¶
滌蕩齊宫法令新分張宫女二千人可憐無限如花貌¶
重見世間桃李春¶
　　　　馬仙埤¶
<pb:KR4h0140_WYG_767-12a>¶
齊朝太守不甘降忠莭當時動四方義士要教天下見¶
且㽞君住待袁昻¶
　　　　勍敵¶
傳聞天子重儒才特為皇華綺宴開今日方驚遇勍敵¶
此人元自北朝来¶
　　　　蔡撙¶
紫茄白莧以為珍守任清真轉更貧不飲吴興郡中水¶
古今能有幾多人¶
<pb:KR4h0140_WYG_767-12b>¶
　　　　楚祠¶
曽與蕭侯醉玉桮此時神影盡傾頽莫云千古無靈聖¶
也向西川助敵来¶
　　　　謝朏小輿¶
小輿升殿掌鈞台不免無憀却憶回應恨被他何𦙍誤¶
悔先容易出山来¶
　　　　八闗齋¶
依憑金地甚䖍誠忍溺空王為聖明内殿設齋申禱祝¶
<pb:KR4h0140_WYG_767-13a>¶
豈無功徳及臺城¶
　　　　庾信¶
苦心詞賦向誰談淪落周朝志豈甘可惜多才庾開府¶
一生惆悵憶江南¶
　　　陳¶
　　　　王僧辨¶
彼此英雄各有名石頭髙臥擬爭衡當時堪笑王僧辨¶
待欲將心託聖明¶
<pb:KR4h0140_WYG_767-13b>¶
　　　　武帝蚌盤¶
金翠絲黄略不舒蚌盤清宴意何如豈知三閣繁華日¶
解為君王妙破除¶
　　　　虞居士¶
苦諫將軍縂不知幾隨烟焰作塵飛東山居士何人識¶
惟有君王却許歸¶
　　　　姚察¶
曽佐徐陵向北遊剖陳疑事動名流却歸掌選清何甚¶
<pb:KR4h0140_WYG_767-14a>¶
一匹花練不肯收¶
　　　　宣帝傷將卒¶
前後兵師戰勝回百餘城壘盡歸来當時將卒應知感¶
况得君王為舉哀¶
　　　　臨春閣¶
臨春髙閣上侵雲風起香飄數里聞自是君王正沈醉¶
豈知消息報隋軍¶
　　　　結綺閣¶
<pb:KR4h0140_WYG_767-14b>¶
結綺髙宜眺海涯上凌丹漢拂雲霞一千朱翠同居此¶
爭柰恩多屬麗華¶
　　　　望僊閣¶
多少沈檀結築成望僊為號倚青冥不知孔氏何形狀¶
醉得君王不解醒¶
　　　　三閣¶
三閣相通綺宴開數千朱翠遶周回只知斷送君王醉¶
不道韓擒已到来¶
<pb:KR4h0140_WYG_767-15a>¶
　　　　　狎客¶
　八宫妃盡賦篇章風揭歌聲錦繡香選得十人為狎客¶
　有誰能觧諫君王¶
　　　　　淮水¶
　文物衣冠盡入秦六朝繁盛忽埃塵自從淮水乾枯後¶
　不見王家更有人¶
　　　　　江令宅¶
　不向南朝立諫名舊居基在事分明令人惆悵江中令¶
<pb:KR4h0140_WYG_767-15b>¶
　只作篇章過一生¶
　　　　　後庭舞¶
　嬿婉囬風態若飛麗華翹袖玉為姿後庭一曲從教舞¶
　舞破江山君未知¶
　¶
　¶
　¶
御定全唐詩巻七百六十七¶
