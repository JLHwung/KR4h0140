# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:04.050528
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百八十七
<pb:KR4h0140_WYG_787-1a>¶
　欽定四庫全書¶
御定全唐詩卷七百八十七¶
　　無名氏¶
　　　　日暮山河清¶
　天髙爽氣晶馳景忽西傾山列千重靜河流一帶明想¶
　同金鏡澈寧讓玉壺清纎翳無由出浮埃不復生縈紆¶
　分漢苑表裏見秦城逸興終難繫抽毫仰此情¶
　　　　秋日懸清光(一作王/維作)¶
<pb:KR4h0140_WYG_787-1b>¶
　寥廓涼天靜晶明白日秋圓光含萬象碎影入閑流迥¶
　與青㝠合遥同江甸浮晝隂殊衆木斜影下危樓宋玉¶
　登髙怨張衡望逺愁餘輝如可託雲路豈悠悠¶
　　　　落日山照曜¶
　裵回空山下晼晩殘陽落圓影過峰巒半規入林薄餘¶
　光澈羣岫亂彩分重壑石鏡共澄明巖光同照灼棲禽¶
　去杳杳夕煙生漠漠此境(一作/景)誰復知獨懐謝康樂¶
　　　　月映清淮流¶
<pb:KR4h0140_WYG_787-2a>¶
淮月秋偏靜含虛夜轉明桂花窺鏡發蟾影映波生澹¶
灩輪初上裵回魄正盈遥塘分草樹近浦寫山城桐柏¶
流光逐蠙珠濯景清孤舟方利渉更喜照前程¶
　　　夀星見¶
𤣥象今何應時和政亦平祥為一人夀色映九霄明皎¶
潔垂銀漢光芒近斗城合規同月滿表瑞得天清甘露¶
盈條降祥煙向日生無如此嘉祉率土荷秋成¶
　　　華山慶雲見¶
<pb:KR4h0140_WYG_787-2b>¶
聖主祠名岳髙風發慶雲金柯初繚繞玉葉漸氛氲氣¶
色含珠日光明吐翠雰依稀來鶴態髣髴列仙羣萬樹¶
流光影千潭寫錦文蒼生忻有望祥瑞在吾君¶
　　　清風戒寒¶
蕭颯清風至悠然發思端入林翻别葉繞樹敗紅蘭曉¶
拂輕霜度宵分逺籟攢稍依簾隙靜徧覺座隅寒乍逐¶
驚蓬振偏催急漏殘遥知洞庭水此夕起波瀾¶
　　　空水共澄鮮¶
<pb:KR4h0140_WYG_787-3a>¶
悠然四望通渺渺水無窮海鶴飛天際煙林出鏡中雲¶
消澄徧碧霞起澹微紅落日浮光滿遥山翠色同樵聲¶
喧竹嶼櫂唱入蓮藂逺客舟中興煩襟暫一空¶
　　　寒流聚細文¶
曉野方閒眺横溪賞亂流寒文趨浦急圓折逐煙浮不¶
謂飄疎雨非闗浴逺鷗觀魚鱗共細間日影疑稠獵獵¶
風泠夕潺潺瀨響秋仙槎如共泛天漢適淹留¶
　　　長安早春¶
<pb:KR4h0140_WYG_787-3b>¶
杳靄三春色先從帝里芳折楊猶恨短測景已忻長鶯¶
和紅樓樂花連紫禁香躍魚驚太液佳氣接温湯風送¶
飛珂響塵蒙翠輦光熙熙晴煦逺徒欲奉堯觴¶
　　　嘉禾合頴¶
天祚皇王徳神呈瑞榖嘉感時苖特(一作/自)秀證道葉方¶
華氣轉騰佳色雲披映早霞薫風浮合頴湛露淨祥花¶
六穗垂兼倒孤莖嫋復斜影同唐叔獻稱慶比周家¶
　　　膏澤多豐年¶
<pb:KR4h0140_WYG_787-4a>¶
帝徳方多澤莓莓井徑同八方甘雨布四逺報年豐厫¶
慶千箱在山流萬壑通候時勤稼穡擊壤樂農功畎畝¶
人無惰田廬歲不空何須憂伏臘千載賀堯風¶
　　　玉壺氷¶
𤣥律隂風勁堅氷在玉壺暗中花更出曉後色全無涸¶
沍誰能伴淒清詎可渝任圓空似璧照物不成珠素質¶
情方契孤明道豈殊幽人若相比還得詠生芻¶
　　　望禁苑祥光¶
<pb:KR4h0140_WYG_787-4b>¶
佳氣生天苑蔥蘢幾效祥樹遥(一作/揺)三殿際日映九城¶
傍山霧寧同色卿雲未可彰眺汾疑鼎氣臨渭想榮光¶
當並舂陵發應開聖厯長微臣時一望短羽欲飛翔¶
　　　晨光動翠華¶
早朝開紫殿佳氣逐清晨北闕華旌在東方曙景新影¶
連香霧合光媚慶雲頻鳥羽飄初定龍文照轉真直疑¶
冠佩入長愛冕旒親揺動祥雲裏朝朝映侍臣¶
　　　觀南郊回仗¶
<pb:KR4h0140_WYG_787-5a>¶
傳警千門寂南郊綵仗廻但驚龍再見誰識日雙開徳¶
澤施雲雨恩光變燼灰閲兵貔武振聽樂鳳凰來候刻¶
移宸輦尊時集觀臺多慙逺臣賤不得禮容陪¶
　　　謁見日將至雙闕¶
曉色臨雙闕微臣禮位陪逺驚龍鳳覩誰識冕旒開藹¶
藹千年盛顒顒萬國來天文標日月時令布雲雷迥出¶
黄金殿全分白玉臺雕蟲意(一作/竟)何取瞻戀不知迴¶
　　　尚書郎上直聞春漏¶
<pb:KR4h0140_WYG_787-5b>¶
地即尚書省人惟鴛鷺行審時傳玉漏直夜遞星郎歴¶
歴聞仙署泠泠出建章自空來斷續隨月散淒鏘物靜¶
知聲逺(一作/近)寒輕覺夜長聽餘殘月落曙色滿東方¶
　　　華清宫望幸¶
驪岫接新豐岧嶤駕碧空鑿山開祕殿隠霧蔽仙宫絳¶
闕猶棲鳳雕梁尚帶虹温泉曽浴日華館舊迎風肅穆¶
瞻雲輦深沉閉綺櫳東郊望幸處瑞氣靄濛濛¶
　　　御題國子監¶
<pb:KR4h0140_WYG_787-6a>¶
宸翰符𤣥造榮題國子門筆鋒廻日月字勢動乾坤簷¶
下雲光繞梁間鵲影翻張英聖莫擬索靖妙難言為著¶
盤龍迹能彰舞鳳蹲更隨垂露像常以沐皇恩¶
　　　郊壇聽雅樂¶
泰壇恭祀事彩仗下寒坰展禮陳嘉樂齋心動衆靈韻¶
長飄更逺曲度靜宜聽泛響何清越隨風散杳冥徹懸¶
和氣聚旋退曉山青本自鈞天降還疑列洞庭¶
　　　冊上公太常奏雅樂¶
<pb:KR4h0140_WYG_787-6b>¶
司樂陳金石逶迤引上公奏音人語絶清韻佩聲通應¶
律煙雲改來儀鳥獸同得賢因舉頌修禮便觀風聖夀¶
三稱内天歡九奏中寂寥髙曲盡猶自滿宸聰¶
　　　聽霜鐘¶
𣺌𣺌飛霜夜寥寥逺岫鐘出雲疑斷續入户乍春容度¶
枕頻驚夢隨風幾韻松悠揚來不已杳靄去何從髣髴¶
煙嵐隔依稀巖嶠重此時聊一聽餘響繞千峰¶
　　　聽霜鐘¶
<pb:KR4h0140_WYG_787-7a>¶
寥亮來豐嶺分明辨古鐘應霜如自擊中節每相從靜¶
聽非閒扣潛應藴聖蹤風間時斷續雲外更春容虛警¶
和清籟雄鳴隔亂峰因之論知已感激更難逢¶
　　　笙磬同音¶
笙磬聞何處淒鏘宛在東激揚音自徹髙下曲宜同歴¶
歴俱盈耳泠泠遞散空獸因繁奏舞人感至和通詎間¶
洪纎韻能齊搏拊功四懸今盡羙一聽辨移風¶
　　　玉巵無當¶
<pb:KR4h0140_WYG_787-7b>¶
共惜連城寳翻為無當巵詎慙君子貴深訝拙工隳泛¶
蟻功全少如虹色不移可憐珍礫石何計辨糟醨江海¶
誠難滿盤筵莫妄施縱乖斟酌意猶得奉光儀¶
　　　府試古鏡¶
舊是秦時鏡今來古匣中龍盤初挂月鳳舞欲生風石¶
黛曽留殿珠光適在宫應祥知道泰監物覺神通肝膽¶
誠難隠妍媸信易窮幸居君子室長願免塵䝉¶
　　　焚裘¶
<pb:KR4h0140_WYG_787-8a>¶
令主臨前殿懲奢爇異裘忽看陽焰發如覩吉光流麗¶
彩辭宸扆餘香在御樓火隨餘燼滅氣逐逺煙浮素朴¶
回風變雕華逐志休永垂恭儉徳千古揖皇猷¶
　　　送薛大夫和蕃¶
戎王歸漢命魏絳諭皇恩旌斾辭雙闕風沙上五原往¶
途遵塞道出祖耀都門策令天文盛宣威使者尊澄波¶
看四海入貢佇諸蕃秋杪迎迴騎無勞枉夢魂¶
　　　觀劒南獻㨗¶
<pb:KR4h0140_WYG_787-8b>¶
遐圻新破虜名將舊登壇戎馘西南至氈裘長幼觀邊¶
疆氛已息矛㦸血猶殘紫陌歡聲動丹墀喜氣盤唐虞¶
方徳易衛霍比功難共覩俘囚入賡歌萬國安¶
　　　雲母屏風隔坐¶
彩障成雲母丹墀隔上公才彰二紀盛榮播一朝同近¶
玉初齊白臨花乍散紅凝姿分縹緲轉佩辨&KR0785;瓏意愜¶
恩偏厚名新寵更崇誰知歴千古猶自仰清風¶
　　　白受采¶
<pb:KR4h0140_WYG_787-9a>¶
皛皛金方色遷移妙不窮輕衣塵跡化淨壁(一作/筆)繢文¶
通沙變藍溪漬氷渝墨沼空似甘言受和由禮學資忠¶
皎潔形無定𤣥黄用莫同素心如可教願染古人風¶
　　　人不易知¶
權衡諒匪易愚智信難移九徳皆殊進三端豈易施同¶
稱崑岫寶共握桂林枝鄭䑕今奚别齊竽或濫吹瑶臺¶
有光(一作/空)鑑屢照不應疲片善當無掩先鳴貴在斯龍¶
門峻且極驥足庶來馳太息李元禮期君幸一知¶
<pb:KR4h0140_WYG_787-9b>¶
　　　晦日同志昆明池汎舟¶
靈沼疑河漢蕭條見斗牛煙生知岸近水淨覺天秋落¶
月低前樹清輝滿去舟興因孤嶼起心為白蘋留曉吹¶
兼漁笛閑雲伴客愁龍津如可上長嘯且乗流¶
　　　禮闈階前春草生¶
河畔雖同色南宫淑景先微開曵履處常對講經前得¶
地風塵隔依林雨露偏已逢霜候改初寄日華妍影與¶
叢蘭雜榮將衆卉連哲人如不薙生意在芳年¶
<pb:KR4h0140_WYG_787-10a>¶
　　　秋風生桂枝¶
寒桂秋風動蕭蕭自一枝方將擊林變不假舞松移散¶
翠幽花落揺青密葉離哀猨驚助褭花露滴爭垂遺韻¶
連波聚流音萬木隨常聞小山裏逋客最先知¶
　　　幽人折芳桂¶
厚地生芳桂遥林聳榦長葉開風裏色花吐月中光曙¶
鳥啼餘翠幽人愛早芳動時垂露滴攀處拂衣香古調¶
聲猶苦孤髙力自强一枝終是折榮耀在東堂¶
<pb:KR4h0140_WYG_787-10b>¶
　　　霜菊¶
秋盡北風去律移寒氣肅淅瀝降繁霜離披委殘菊華¶
滋尚照灼幽氣含紛郁的的冒空園萋萋被幽谷騷人¶
有遺詠陶令曽盈掬儻使懐袖中猶堪襲餘馥¶
　　　金谷園花發懐古¶
春風生梓澤遲景映花林欲問當時事因傷此日心繁¶
華人已殁桃李意何深澗咽歌聲在雲歸蓋影沈地形¶
同萬古笑價失千金遺跡應無限芳菲不可尋¶
<pb:KR4h0140_WYG_787-11a>¶
　　　驪龍¶
有美為鱗族潛蟠得所從標竒初韞寶表智即稱龍大¶
壑長千里深泉固九重奮髯雲乍起矯首浪還衝荀氏¶
傳髙譽莊生兾絶蹤仍知流淚在何幸此相逢¶
　　　鶴鳴九臯¶
胎化呈仙質長鳴在九臯排空散清唳映日委霜毛萬¶
里思寥廓千山望鬱陶香凝光不見風積韻彌髙鳳侣¶
攀何及雞羣思忽勞昇天如有應飛舞出蓬蒿¶
<pb:KR4h0140_WYG_787-11b>¶
　　　霜隼下晴臯¶
九臯霜氣勁翔隼下初晴風動閑雲巻星馳白草平稜¶
稜方厲疾肅肅自縱横掠地秋毫迥投身逸翮輕髙墉¶
全失影逐雀作(一作/乍)飛聲薄暮寒郊外悠悠萬里情¶
　　　河鯉登龍門¶
年久還求變今來有所從得名當是鯉無㸃可成龍備¶
歴艱難徧因期造化容泥沙寧不阻釣餌莫相逢擊(一/作)¶
(激/)浪因成勢纖鱗莫繼蹤若令揺尾去雨露此時濃¶
<pb:KR4h0140_WYG_787-12a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_787-12b>¶
　¶
　¶
　¶
　¶
　¶
　¶
　¶
御定全唐詩卷七百八十七¶
