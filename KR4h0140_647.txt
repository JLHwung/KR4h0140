# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:57.105408
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百四十七
<pb:KR4h0140_WYG_647-1a>¶
　欽定四庫全書¶
御定全唐詩巻六百四十七¶
　　胡曽¶
　胡曽邵陽人咸通中舉進士不第嘗為漢南從事安定¶
　集十巻詠史詩三巻今合編詩一巻¶
　　　　草檄荅南蠻有詠¶
　辭天岀塞陣雲空霧捲霞開萬里通親受虎符安宇宙¶
　誓将龍劍定英雄殘霜敢冒髙懸日秋葉爭禁大段風¶
<pb:KR4h0140_WYG_647-1b>¶
　為報南蠻湏屛跡不同蜀将武侯功¶
　　　　寒食都門作¶
　二年寒食住京華寓目春風萬萬家金絡馬銜原上草¶
　玉顔(一作/釵)人折路傍花軒車競出紅塵合冠蓋爭回白¶
　日斜誰念都門兩行淚故園寥落在長沙¶
　　　　薄命妾¶
　阿嬌初失漢皇恩舊賜羅衣亦罷薫倚枕夜悲金屋雨¶
　巻簾朝泣玉樓雲宮前葉落鴛鴦瓦架上塵生翡翠裙¶
<pb:KR4h0140_WYG_647-2a>¶
龍騎不廵時漸乆長門空(一作/長)掩緑苔紋¶
　　　獨不見¶
玉關一自有氛埃年少從軍竟未回門外塵凝張樂榭¶
水邊香滅按歌臺窗殘夜月人何處簾巻春風燕復來¶
萬里寂寥音信絶(一作/斷)寸心爭忍不成灰¶
　　　交河塞下曲¶
交河氷薄日遲遲漢将思家感别離塞北草生蘇武泣¶
隴西雲起李陵悲曉侵雉堞烏先覺春入關山雁獨知¶
<pb:KR4h0140_WYG_647-2b>¶
何處疲兵心最苦夕陽樓上笛聲時¶
　　　車遥遥¶
自從車馬出門朝便入空房守寂寥玉枕夜殘(一作/寒)魚¶
信絶(一作/斷)金鈿秋盡雁書遥臉邊楚雨臨風落頭上春¶
(一作/秦)雲向日銷芳草又衰還不至碧天霜冷轉無憀¶
　　　早發潛水驛謁郎中員外¶
半床秋月一聲雞萬里行人費馬蹄青野霧銷凝晉洞¶
碧山煙散避秦溪樓臺稍辨烏城外更漏微聞鶴柱西¶
<pb:KR4h0140_WYG_647-3a>¶
已是大仙憐後進不應來向武陵迷¶
　　　贈漁者¶
不媿人間萬户侯子孫相繼老扁舟往來南越諳鮫室¶
生長東呉識蜃樓自為釣竿能遣悶不因萱草解銷憂¶
羨君獨得逃名趣身外無機任白頭¶
　　　自嶺下泛鷁到清逺峽作¶
乗船浮鷁下韶水絶境方知在嶺南薜荔(一作/蘿薜)雨餘山¶
自黛蒹葭煙盡島如藍旦遊蕭帝新松寺夜宿嫦娥桂¶
<pb:KR4h0140_WYG_647-3b>¶
影(一作/舊桂)潭不為篋中書未獻便來茲地結茅菴¶
　　　題周瑜将軍廟¶
共說生前國歩難山川龍戰血漫漫交鋒魏帝旌旂退¶
委任君(一作/質呉)王社稷安庭際雨餘春草長廟前風起晩¶
光殘功勲碑碣今何在不得當時一字看¶
　　　詠史詩¶
　　　　烏江¶
爭帝圖王勢已傾八千兵散楚歌聲烏江不是無船渡¶
<pb:KR4h0140_WYG_647-4a>¶
耻向東呉再起兵¶
　　　　章華臺¶
茫茫衰草没章華因笑靈王昔好奢臺土未乾簫管絶¶
可憐身死野人家¶
　　　　細腰宮¶
楚王辛苦戰無功國破城荒霸業空唯有青春花上露¶
至今猶泣細腰宮¶
　　　　沙苑¶
<pb:KR4h0140_WYG_647-4b>¶
馮翊南邊宿霧開行人一歩一裵回誰知此地凋殘柳¶
盡是髙歡敗後栽¶
　　　　石城¶
古郢雲開白雪樓漢江還遶石城流何人知道寥天月¶
曽向朱門送莫愁¶
　　　　荆山¶
抱玉巖前桂葉稠碧谿寒水至今流空山落日猨聲呌¶
疑是荆人哭未休¶
<pb:KR4h0140_WYG_647-5a>¶
　　　　陽臺¶
楚國城池颯已空陽臺雲雨過(一作/去)無蹤何人更有襄¶
王夢寂寂巫山十二重¶
　　　　居延¶
漠漠平沙際碧天問人云此是居延停驂一顧猶魂斷¶
蘇武爭禁十九年¶
　　　　沛宮¶
漢髙辛苦事干戈帝業興隆俊傑多猶恨四方無壯士¶
<pb:KR4h0140_WYG_647-5b>¶
還鄉悲唱大風歌¶
　　　　金谷園¶
一自佳人墜玉樓繁華東逐洛河流唯餘金谷園中樹¶
殘日蟬聲送客愁¶
　　　　湘川¶
虞舜南捐萬乗君靈妃揮涕竹成紋不知精魄遊何處¶
落日瀟湘空白雲¶
　　　　夷門¶
<pb:KR4h0140_WYG_647-6a>¶
六龍冉冉驟朝昬魏國賢才杳不存唯有侯嬴在時月¶
夜來空(一作/尚)自照夷門¶
　　　　黄金臺¶
北乗羸馬到燕然此地何人復禮賢若問昭王無處所¶
黄金臺上草連天¶
　　　　夷陵¶
夷陵城闕倚朝雲戰敗秦師縱火焚何事三千珠履客¶
不能西禦武安君¶
<pb:KR4h0140_WYG_647-6b>¶
　　　　漢江¶
漢江一帶碧流長兩岸春風起緑楊借問膠船何處没¶
欲停蘭棹祀昭王¶
　　　　蒼梧¶
有虞龍駕不西還空委簫韶洞壑(一作/府)間無計得知陵¶
寢處愁雲長滿九疑山¶
　　　　陳宮¶
陳國機權未可(一作/有)涯如何後主恣嬌奢不知即入宮¶
<pb:KR4h0140_WYG_647-7a>¶
中(一作/前)井猶自聽吹玉樹花¶
　　　　南陽¶
世亂英雄百戰餘孔明方此樂耕鋤蜀王不自垂三顧¶
爭得先生出舊(一作/草)廬¶
　　　　即墨¶
即墨門開縱火牛燕師營裏血波流固存不得田單術¶
齊國尋成一土丘¶
　　　　渭濵¶
<pb:KR4h0140_WYG_647-7b>¶
岸草青青渭水流子牙曽此獨垂鉤當時未入非熊兆¶
幾向斜陽歎白頭¶
　　　　五湖¶
東上髙山望五湖雪濤煙浪起天隅不知范蠡乗舟後¶
更有功臣繼踵無¶
　　　　易水¶
一旦秦皇馬角生燕丹歸北送荆卿行人欲識無窮恨¶
聽取東流易水聲¶
<pb:KR4h0140_WYG_647-8a>¶
　　　　長平¶
長平瓦震武安初趙卒俄成戲鼎魚四十萬人俱下世¶
元戎何用讀兵書¶
　　　　西園¶
月滿西園夜未央金風不動鄴天凉髙情公子多秋興¶
更領詩人入醉鄉¶
　　　　長沙¶
江上南風起白蘋長沙城郭異咸秦故鄉猶自嫌卑濕¶
<pb:KR4h0140_WYG_647-8b>¶
何况當時賦鵩人¶
　　　　圯橋¶
廟算張良獨有餘少年逃難下邳初逡廵不進泥中履¶
爭得先生一巻書¶
　　　　銅雀臺¶
魏武龍輿逐逝波髙臺空按望陵歌遏雲聲絶悲風起¶
翻向樽前泣翠娥¶
　　　　東晉¶
<pb:KR4h0140_WYG_647-9a>¶
石頭城下浪崔嵬風起聲疑出地雷何事苻堅太相小¶
欲投鞭䇿過江來¶
　　　　呉江¶
子胥今日委東流呉國明朝亦古丘大笑夫差諸将相¶
更無人解守蘇州¶
　　　　圅谷關¶
寂寂圅關鎖未開田文車馬出秦來朱門不養三千客¶
誰為雞鳴得放回¶
<pb:KR4h0140_WYG_647-9b>¶
　　　　武關¶
戰國相持竟不休武關纔掩楚王憂出門若取靈均語¶
豈作咸陽一死囚¶
　　　　垓下¶
㧞山力盡霸圖隳倚劍空歌不逝騅明月滿營天似水¶
那堪回首别虞姬¶
　　　　郴縣¶
義帝南遷路入郴國亡身死亂山深不知埋恨窮泉後¶
<pb:KR4h0140_WYG_647-10a>¶
幾度西陵片月沈¶
　　　　東海¶
東廵玉輦委泉臺徐福樓船尚未回自是祖龍先下世¶
不關無路到蓬萊¶
　　　　故宜城¶
武安南伐勒秦兵疎鑿功将夏禹幷誰謂長渠千載後¶
水流猶入故宜城¶
　　　　成都¶
<pb:KR4h0140_WYG_647-10b>¶
杜宇曽為蜀帝王化禽飛去舊城荒年年來呌桃花月¶
似向春風訴國亡¶
　　　　檀溪¶
三月襄陽緑草齊王孫相引到檀溪的盧何處埋龍骨¶
流水依前遶大堤¶
　　　　青塜¶
玉貌元期漢帝招誰知西嫁怨天驕至今青塜愁雲起¶
疑是佳人恨未銷¶
<pb:KR4h0140_WYG_647-11a>¶
　　　　李陵臺¶
北入單干萬里疆五千兵敗滯窮荒英雄不伏蠻夷死¶
更築髙臺望故鄉¶
　　　　河梁¶
漢家英傑出皇都攜手河梁話入胡不是子卿全大節¶
也應低首拜單于¶
　　　　軹道¶
漢祖西來秉白旄子嬰宗廟委波濤誰憐君有翻身術¶
<pb:KR4h0140_WYG_647-11b>¶
解向秦宮殺趙髙¶
　　　　漢宮¶
明妃逺嫁泣西風玉筯雙垂出漢宮何事将軍封萬户¶
却令紅粉為和戎¶
　　　　豫讓橋¶
豫讓酬恩歲已深髙名不朽到如今年年橋上行人過¶
誰有當時國士心¶
　　　　華亭¶
<pb:KR4h0140_WYG_647-12a>¶
陸機西没洛陽城呉國春風草又青惆悵月中千歲鶴¶
夜來猶為唳華亭¶
　　　　東山¶
五馬南浮一化龍謝安入相此山空不知攜妓重來日¶
幾樹鶯啼谷口風¶
　　　　殺子谷¶
舉國賢良盡淚垂扶蘇屈死樹邊時至今谷口泉嗚咽¶
猶似秦人(一作/當時)恨李斯¶
<pb:KR4h0140_WYG_647-12b>¶
　　　　馬陵¶
墜葉蕭蕭九月天驅兵(一作/驘)獨過馬陵前路傍古木蟲¶
書處記得将軍破敵年¶
　　　　玉門關¶
西戎不敢過天山定逺功成白馬閒半夜帳中停燭坐¶
唯思生入玉門關¶
　　　　滹沱河¶
光武經營業未興王郎兵革正憑陵湏知後漢功臣力¶
<pb:KR4h0140_WYG_647-13a>¶
不及滹沱一片氷¶
　　　　黄河¶
博望沈埋不復旋黄河依舊水茫然㳂流欲共牛郎語¶
只得(一作/待)靈槎送上天¶
　　　　鳳皇臺¶
秦娥一别鳳皇臺東入青冥更不回空有玉簫千載後¶
遺聲時到世間來¶
　　　　五丈原¶
<pb:KR4h0140_WYG_647-13b>¶
蜀相西驅十萬來秋風原下乆裵回長星不為英雄住¶
半夜流光落九垓¶
　　　　平城¶
漢帝西征䧟虜塵一朝圍解議和親當時已有吹毛劍¶
何事無人殺奉春¶
　　　　汴水¶
千里長河一旦開亡隋波浪九天來錦帆未落干戈起¶
惆悵龍舟更不回¶
<pb:KR4h0140_WYG_647-14a>¶
　　　　蘭臺宮¶
遲遲春日滿長空亡國離宮蔓草中宋玉不憂人事變¶
從遊那賦大王風¶
　　　　金牛驛¶
山嶺千重擁蜀門成都别是一乾坤五丁不鑿金牛路¶
秦惠何由得併吞¶
　　　　望思臺¶
太子銜寃去不回臨臯(一作/髙)徒築望思臺至今漢武銷¶
<pb:KR4h0140_WYG_647-14b>¶
魂處猶有悲風木(一作/水)上來¶
　　　　邯鄲¶
曉入邯鄲十里春東風吹下玉樓塵青娥莫怪頻含笑¶
記得當年失歩人¶
　　　　箕山¶
寂寂箕山春復秋更無人到此溪頭棄瓢巖畔中宵月¶
千古空聞屬許由¶
　　　　會稽山¶
<pb:KR4h0140_WYG_647-15a>¶
越王兵敗已山棲豈望全生出會稽何事夫差無逺慮¶
更(一作/便)開羅綱放鯨鯢¶
　　　　不周山¶
共工爭帝力窮秋因此捐生觸不周遂使世間多感客¶
至今哀怨水東流¶
　　　　虞坂¶
悠悠虞坂路欹斜遲日和風簇野花未省孫陽身没後¶
幾多騏驥困鹽車¶
<pb:KR4h0140_WYG_647-15b>¶
　　　　秦庭¶
楚國君臣草莽間呉王戈甲未東還包胥不動咸陽哭¶
爭得秦兵出武關¶
　　　　延平津¶
延平津路水溶溶峭壁巍(一作/危)岑一萬重昨夜七星潭¶
㡳見分明神劍化為龍¶
　　　　瑶池¶
阿母瑶池宴穆王九天仙樂送瓊漿漫矜八駿行如電¶
<pb:KR4h0140_WYG_647-16a>¶
歸到人間國已亡¶
　　　　銅柱¶
一柱髙標險塞垣南蠻不敢犯中原功成自合分茅土¶
何事翻銜薏苡寃¶
　　　　關西¶
楊震幽魂下北邙關西蹤跡遂荒凉四知美譽留人世¶
應與乾坤共乆長¶
　　　　髙陽池¶
<pb:KR4h0140_WYG_647-16b>¶
古人未遇即銜桮所貴愁腸得酒開何事山公持玉節¶
等閑深入醉鄉來¶
　　　　瀘水¶
五月驅兵入不毛月明瀘水瘴煙髙誓将雄略酬三顧¶
豈憚征蠻七縱勞¶
　　　　細柳營¶
文帝鑾輿勞北征條侯此地整嚴兵轅門不峻将軍令¶
今日爭知細柳營¶
<pb:KR4h0140_WYG_647-17a>¶
　　　　葉縣¶
葉公丘墓已塵埃雲矗崇墉亦半摧借問往年龍見日¶
幾多風雨送将來¶
　　　　杜郵¶
自古功成禍亦侵武安寃向杜郵深五湖煙月無窮水¶
何事遷延到陸沈¶
　　　　柯亭¶
一宿柯亭月滿天笛亡人没事空傳中郎在世無甄别¶
<pb:KR4h0140_WYG_647-17b>¶
爭得名垂爾許年¶
　　　　葛陂¶
長房回到葛陂中人已登真竹化龍莫道神仙難頓學¶
嵇生自是不邅逢¶
　　　　博浪沙¶
嬴政鯨吞六合秋削平天下虜諸侯山東不是無公子¶
何事張良獨報讐¶
　　　　隴西¶
<pb:KR4h0140_WYG_647-18a>¶
乗春來到隴山西隗氏城荒碧草齊好笑王元不量力¶
圅關那愛一丸泥¶
　　　　白帝城¶
蜀江一帶向東傾江上巍峩白帝城自古山河歸聖主¶
子陽虚共漢家爭¶
　　　　牛渚¶
温嶠南歸輟棹晨燃犀牛渚照通津誰知萬丈洪流下¶
更有朱衣躍馬人¶
<pb:KR4h0140_WYG_647-18b>¶
　　　　朝歌¶
長嗟墨翟少風流急管繁絃似寇讐若解聞韶知肉味¶
朝歌欲到肯回頭¶
　　　　谷口¶
一旦天眞逐水流虎爭龍戰為諸侯子眞獨有煙霞趣¶
谷口耕鋤到白頭¶
　　　　武陵溪¶
一溪春水徹雲根流出桃花片片新若道長生是虛語¶
<pb:KR4h0140_WYG_647-19a>¶
洞中爭得有秦人¶
　　　　大澤¶
白蛇初斷路人通漢祖龍泉血刃紅不是咸陽将瓦解¶
素靈那哭月明中¶
　　　　澠池¶
日照荒城芳草新相如曽此挫强秦能令百二山河主¶
便作樽前擊缶人¶
　　　　峴山¶
<pb:KR4h0140_WYG_647-19b>¶
曉日登臨感晉臣古碑零落峴山春松間殘露頻頻滴¶
酷似當時(一作/初)墮淚人¶
　　　　滎陽¶
漢祖東征屈未伸滎陽失律紀生焚當時天下方龍戰¶
誰為将軍作誄文¶
　　　　長城¶
祖舜宗堯自太平秦皇何事(一作/用)苦蒼生不知禍起蕭¶
牆内虛築防胡萬里城¶
<pb:KR4h0140_WYG_647-20a>¶
　　　　赤壁¶
烈火西焚魏帝旗周郎開國虎爭時交兵不假揮長劍¶
已挫英雄百萬師¶
　　　　田横墓¶
古墓崔巍約路岐歌傳薤露到今時也知不去朝黄屋¶
秖為曽烹酈食其¶
　　　　青門¶
漢皇提劍滅咸秦亡國諸侯盡是臣唯有東陵守髙節¶
<pb:KR4h0140_WYG_647-20b>¶
青門甘作種𤓰人¶
　　　　姑蘇臺¶
呉王恃霸棄雄才貪向姑蘇醉醁醅不覺錢塘江上月¶
一宵西送越兵來¶
　　　　息城¶
息亡身入楚王家回首春風一面花感舊不言長掩淚¶
秖應翻恨有容華¶
　　　　上蔡¶
<pb:KR4h0140_WYG_647-21a>¶
上蔡東門狡兎肥李斯何事忘南歸功成不解謀身退¶
直待雲陽血染衣¶
　　　　武昌¶
王濬戈鋋發上流武昌鴻業土崩秋思量鐵鎖眞兒戲¶
誰為呉王畫此籌¶
　　　　鴻溝¶
虎倦龍疲白刃秋兩分天下指鴻溝項王不覺英雄挫¶
欲向彭門醉玉樓¶
<pb:KR4h0140_WYG_647-21b>¶
　　　　襃城¶
恃寵嬌多得自由驪山舉火戲諸侯秖知一笑傾人國¶
不覺胡塵滿玉樓¶
　　　　金陵¶
侯景長驅十萬人可憐梁武坐蒙塵生前不得空王力¶
徒向金田自捨身¶
　　　　洛陽(一作司/空圖詩)¶
石勒童年有戰機洛陽長嘯倚門時晉朝不是王夷甫¶
<pb:KR4h0140_WYG_647-22a>¶
大智何由得預知¶
　　　　番禺¶
重岡複嶺勢崔巍一卒當關萬卒回不是大夫多辨說¶
尉他爭肯築朝臺¶
　　　　汨羅¶
襄王不用直臣籌放逐南來澤國秋自向波間葬魚腹¶
楚人徒倚濟川舟¶
　　　　彭澤¶
<pb:KR4h0140_WYG_647-22b>¶
英傑那堪屈下僚便栽門柳事蕭條鳳皇不共雞爭食¶
莫怪先生懶折腰¶
　　　　涿鹿¶
涿鹿茫茫白草秋軒轅曽此破蚩尤丹霞遥映祠前水¶
疑是成川血尚流¶
　　　　洞庭¶
五月扁舟過洞庭魚龍吹浪水雲腥軒轅黄帝今何在¶
廻首巴山蘆葉青¶
<pb:KR4h0140_WYG_647-23a>¶
　　　　嶓冡¶
夏禹崩來一萬秋水從嶓冡至今流當時若訴胼胝苦¶
更使何人别九州¶
　　　　塗山¶
大禹塗山御座開諸侯玉帛走如雷防風謾有專車骨¶
何事茲辰最後來¶
　　　　商郊¶
鶯囀商郊百草新殷湯遺蹟在荒榛誰知繼桀為天子¶
<pb:KR4h0140_WYG_647-23b>¶
便是當初祝網人¶
　　　　傅巖¶
巖前版築不求伸方寸那希據要津自是武丁安寢夜¶
一宵宮裏夢賢人¶
　　　　鉅橋¶
積粟成塵竟不開誰知拒諫剖賢才武王兵起無人敵¶
遂作商郊一聚灰¶
　　　　首陽山¶
<pb:KR4h0140_WYG_647-24a>¶
孤竹夷齊恥戰爭望塵遮道請休兵首陽山倒為平地¶
應始無人說姓名¶
　　　　孟津¶
秋風颯颯孟津頭立馬沙邊看水流見說武王東渡日¶
戎衣曽此叱陽侯¶
　　　　流沙¶
七雄戈㦸亂如麻四海無人得坐家老氏却思天竺住¶
便将徐甲去流沙¶
<pb:KR4h0140_WYG_647-24b>¶
　　　　鄧城¶
鄧侯城壘漢江干自謂深根百世安不用三甥謀楚計¶
臨危方覺噬臍難¶
　　　　召陵¶
小白匡周入楚郊楚王雄霸亦咆哮不思管仲為謀主¶
爭敢言徵縮酒茅¶
　　　　綿山¶
親在要君召不來亂山重曡使空廻如何堅執尤人意¶
<pb:KR4h0140_WYG_647-25a>¶
甘向巖前作死灰¶
　　　　魯城¶
魯公城闕已丘墟荒草無由認玉除因笑臧孫才智少¶
東門鐘鼓祀鶢鶋¶
　　　　驌驦陂¶
行行西至一荒陂因笑唐公不見機莫惜驌驦輸令尹¶
漢東宮闕早時歸¶
　　　　夾谷¶
<pb:KR4h0140_WYG_647-25b>¶
夾谷鶯啼三月天野花芳草整相鮮來時不見侏儒死¶
空笑齊人失措年¶
　　　　呉宮¶
草長黄池千里餘歸來宗廟已丘墟出師不聽忠臣諫¶
徒恥窮泉見子胥¶
　　　　摩笄山¶
春草綿綿岱日低山邊立馬看摩笄黄鶯也解追前事¶
來向夫人死處啼¶
<pb:KR4h0140_WYG_647-26a>¶
　　　　房陵¶
趙王一旦到房陵國破家亡百恨増魂斷叢臺歸不得¶
夜來明月為誰升¶
　　　　濮水¶
青春行役思悠悠一曲汀蒲濮水流正見塗中龜曵尾¶
令人特地感莊周¶
　　　　柏舉¶
野田極目草茫茫呉楚交兵此路傍誰料伍員入郢後¶
<pb:KR4h0140_WYG_647-26b>¶
大開陵寢撻平王¶
　　　　望夫山¶
一上青山便化身不知何代怨離人古來節婦皆銷朽¶
獨爾不為泉下塵¶
　　　　金義嶺¶
鑿開山嶺引湘波上去昭回不較多無限鵲臨橋畔立¶
適來天道過天河¶
　　　　云云亭¶
<pb:KR4h0140_WYG_647-27a>¶
一上髙亭日正晡青山重曡片雲無萬年松樹不知數¶
若箇蚪枝是大夫¶
　　　　阿房宮¶
新建阿房壁未乾沛公兵已入長安帝王苦竭生靈力¶
大業沙崩固不難¶
　　　　沙丘¶
年年遊覽不曾停天下山川欲遍經堪笑沙丘纔過處¶
鑾輿風過鮑魚腥¶
<pb:KR4h0140_WYG_647-27b>¶
　　　　咸陽¶
一朝閻樂統羣兇二世朝廷掃地空唯有渭川流不盡¶
至今猶繞望夷宮¶
　　　　廢丘山¶
此水雖非禹鑿開廢丘山下重縈廻莫言只解東流去¶
曽使章邯自殺來¶
　　　　廣武山¶
數罪楚師應奪氣底湏多論破深艱倉皇鬬智成何語¶
<pb:KR4h0140_WYG_647-28a>¶
遺笑當時廣武山¶
　　　　長安¶
關東新破項王歸赤幟悠揚日月旗從此漢家無敵國¶
爭敎彭越受誅夷¶
　　　　鴻門¶
項籍鷹揚六合晨鴻門開宴賀亡秦樽前若取謀臣計¶
豈作隂陵失路人¶
　　　　漢中¶
<pb:KR4h0140_WYG_647-28b>¶
荆棘蒼蒼漢水湄将壇煙草覆餘基適來投石空江上¶
猶似龍顔納諫時¶
　　　　泜水¶
韓信經營按鏌鋣臨戎叱咤有誰加猶疑轉戰逢勍敵¶
更向軍中問左車¶
　　　　雲夢¶
漢祖聽讒不可防偽遊韓信果罹殃十年辛苦平天下¶
何事生擒入帝鄉¶
<pb:KR4h0140_WYG_647-29a>¶
　　　　髙陽¶
路入髙陽感酈生逢時長揖便論兵最憐伏軾東遊日¶
下盡齊王七十城¶
　　　　四皓廟¶
四皓忘機飲碧松石巖雲殿隱髙蹤不知俱出龍樓後¶
多在商山第幾重¶
　　　　霸陵¶
原頭日落雪邊雲猶放韓盧逐兎羣况是四方無事日¶
<pb:KR4h0140_WYG_647-29b>¶
霸陵誰識舊将軍¶
　　　　昆明池¶
欲出昆明萬里師漢皇習戰此穿池如何一面圖攻取¶
不念生靈氣力疲¶
　　　　廻中¶
武皇無路及昆丘青鳥西沈隴樹秋欲問生前躬祀日¶
幾煩龍駕到涇州¶
　　　　東門¶
<pb:KR4h0140_WYG_647-30a>¶
何人知足反田廬玉管東門餞二疏豈是不榮天子禄¶
後賢那使乆閑居¶
　　　　射熊館¶
漢帝荒唐不解憂大誇田獵廢農收子雲徒獻長楊賦¶
肯念髙皇沭雨秋¶
　　　　昆陽¶
師克由來在協和蕭王兵馬固無多誰知大敵昆陽敗¶
却笑前朝困楚歌¶
<pb:KR4h0140_WYG_647-30b>¶
　　　　七里灘¶
七里青灘映碧層九天星象感嚴陵釣魚臺上無絲竹¶
不是髙人誰解登¶
　　　　潁川¶
古賢髙尚不爭名行止由來動杳㝠今日浪為千里客¶
看花慙上德星亭¶
　　　　江夏¶
黄祖才非長者儔禰衡珠碎此江頭今來鸚鵡洲邊過¶
<pb:KR4h0140_WYG_647-31a>¶
惟有無情碧水流¶
　　　　官渡¶
本初屈指定中華官渡相持勒虎牙若使許攸財用足¶
山河爭得屬曹家¶
　　　　灞岸¶
長安城外白雲秋蕭索悲風灞水流因想漢朝離亂日¶
仲宣從此向荆州¶
　　　　濡湏橋¶
<pb:KR4h0140_WYG_647-31b>¶
徒向濡湏欲受降英雄才略獨無雙天心不與金陵便¶
髙歩何由得渡江¶
　　　　豫州¶
䇿馬行行到豫州祖生寂寞水空流當時更有三年夀¶
石勤尋為關下囚¶
　　　　八公山¶
苻堅舉國出西秦東晉危如累卵晨誰料此山諸草木¶
盡能排難化為人¶
<pb:KR4h0140_WYG_647-32a>¶
　　　　下第¶
　翰苑何時休嫁女文昌早晩罷生兒上林新桂年年發¶
　不許平人折一枝¶
　　　　贈薛濤(一作王/建詩)¶
　萬里橋邊女校書枇杷花下閉門居掃眉才子知多少¶
　管領春風總不如¶
　¶
　¶
<pb:KR4h0140_WYG_647-32b>¶
　¶
　¶
　¶
　¶
　¶
　¶
　¶
御定全唐詩卷六百四十七¶
