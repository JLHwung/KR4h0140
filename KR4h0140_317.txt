# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.851432
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百十七
<pb:KR4h0140_WYG_317-1a>¶
　欽定四庫全書¶
御定全唐詩巻三百十七¶
　　武元衡¶
　　　　送崔判官使(一作/還)太原¶
　勞君車馬此逡廵我與劉君本世親兩地山河分節制¶
　十年京洛共風塵笙歌㡬䖏胡天月羅綺長留蜀國春¶
　報主由来(一作末由/一作自應)須盡敵相期(一作/煙塵)萬里寳刀新¶
　　　　幕中諸公有觀獵之作因繼之¶
<pb:KR4h0140_WYG_317-1b>¶
　刀州城北劒山東甲士屯雲騎散風旌斾遍張林嶺動¶
　豺狼驅盡塞垣空銜蘆逺雁愁縈繳繞樹啼猿怯避弓¶
　為報府中諸従事(一作従/事說)燕然未勒莫論功¶
　　　　同幕中諸公送李侍御歸朝(一作/臺)¶
　昔年専席奉清朝今日持書即舊僚珠履㑹中簫管思¶
　白雲歸䖏帝鄉遥巴江暮雨連三峡劍壁危梁上九霄¶
　嵗月不堪相送盡頽顔更被(一作/為)别離凋¶
　　　　送張六諌議歸朝¶
<pb:KR4h0140_WYG_317-2a>¶
詔書前日下丹霄頭戴儒冠脫皂貂笛怨栁營煙(一作/花)¶
漠漠雲愁江舘雨蕭蕭鴛鴻得路争先翥松柏(一作/檜)凌¶
寒(一作/霜)獨(一作貴/一作識)後凋歸去朝端如有問玉闗門(一作/玉門)¶
(闗/)外老班超¶
　　　酬嚴司空荆南(一作/州)見寄¶
金貂再領(一作/入)三公府玉帳連封萬户侯簾捲青山巫¶
峡曉煙開碧樹(一作雲/凝碧岫)渚宫秋劉琨坐嘯風清塞謝朓¶
題(一作/裁)詩月滿樓白雪調髙歌不得美人南國(一作陽/臺相顧)¶
<pb:KR4h0140_WYG_317-2b>¶
(國一/作望)翠蛾愁(一本此題載二首首聫作漢家征鎮委條/侯虎節龍旌居上頭三聫作金笳曽掩胡)¶
(人淚麗句初傳/明月樓餘同)¶
　　　南徐别業早春有懐¶
生涯擾擾竟何成自愛深居隐姓名逺雁臨空翻夕照¶
殘雲帶雨過春城花枝入户猶含潤泉水侵堦乍有聲¶
虚度年華不相見離腸懐土併闗情¶
　　　摩訶池宴¶
摩訶池上春光早愛水看花日日来穠李雪開歌扇掩¶
<pb:KR4h0140_WYG_317-3a>¶
綠楊風動舞腰囬蕪臺事徃空留恨金谷時危悟惜才¶
晝短欲将清夜繼西園自有月裵回¶
　　　至櫟陽崇道寺聞嚴十少府趨侍¶
雲連萬木夕沈沈草色泉聲古院深聞說羊車趨盛府¶
何言瓊樹在東林松筠自古多年契風月懐賢此夜心¶
惆悵送君身未達不堪揺落聴秋砧¶
　　　春暮郊居寄朱舍人¶
幽深不讓(一作/謝)子真居度日閒眠世事踈春水滿池新¶
<pb:KR4h0140_WYG_317-3b>¶
雨霽香風入户落花餘目随鴻雁窮蒼翠心寄溪雲任¶
巻舒回首知音青瑣闥何時一為薦相如¶
　　　送温况㳺蜀¶
逰人西去客三巴身逐孤蓬不定家山近峨眉飛暮雨¶
江連濯錦起朝霞雲深九折刀州逺路繞千巖劍閣斜¶
應到嚴君開卦䖏将余一為問生涯¶
　　　崔敷歎春物将謝恨不同覽時余方為事牽束¶
　　　及徃尋不遇題之留贈¶
<pb:KR4h0140_WYG_317-4a>¶
九陌遲遲麗景斜禁街西訪隐淪賖門依髙栁空飛絮¶
身逐閒雲不在家軒冕強来趨世路琴尊空負賞年華¶
殘陽寂寞東城去惆悵春風落盡花¶
　　　秋燈對雨寄史近崔積¶
坐聴宫城傳晚漏起看衰葉下寒枝空庭綠草結離念¶
(一作閑/行䖏)細雨黄花贈所思(一作獨/對時)蟋蟀已驚良(一作/凉)節¶
度(一作/至)茱茰偏憶故人期相逄莫厭尊前醉春去秋来¶
自不知¶
<pb:KR4h0140_WYG_317-4b>¶
　　　春題龍門香山寺¶
衆香天上梵仙宫鐘磬寥寥半碧空清景乍開松嶺月¶
亂流長響石樓風山河杳映春雲外城闕參差茂(一作/曉)¶
樹中欲盡出尋那可得三千世界本無窮¶
　　　酬陸三與鄒十八侍御¶
城分流水郭連山拂露(一作/霧)開懐一觧顔令尹闗中仙¶
史㑹河陽縣裏玉人閒共憐秋隼驚飛至乆想(一作/報)雲¶
鴻待侣還莫恨(一作/怪)殷勤留此地東崖桂樹昔同攀¶
<pb:KR4h0140_WYG_317-5a>¶
　　　酬談校書長安秋夜對月寄諸故舊¶
故園千里𣺌遐情黄葉蕭條白露生驚鵲遶枝風滿幌¶
寒鐘送曉月當楹篷山髙價傳新韻槐市芳年挹盛名¶
莫怪孔融悲嵗序五侯門舘重婁卿¶
　　　送田三端公還鄂州¶
孤雲迢遰戀滄洲勸酒梨花對白頭南陌送歸車騎合¶
東城怨别管弦愁青油幕裏人如玉黄鶴樓中月並鈎¶
君去庾公應借問馳心千里大江流¶
<pb:KR4h0140_WYG_317-5b>¶
　　　送李(一作/韋)秀才赴滑州詣大夫舅¶
陌頭車馬去翩翩白面懐書美少年東武楊公姻婭(一/作)¶
(好/)重西州謝傅舅甥賢長亭呌月新秋雁官渡含風古¶
樹蟬知已滿朝留不住貴臣河上擁旌旃¶
　　　秋日書懐¶
金貂玉鉉奉君恩夜漏晨鐘老掖垣參决萬機空有媿¶
静觀羣動亦無言杯中壮志紅顔歇林下秋聲絳葉翻¶
倦鳥不知歸去日青蕪白露滿郊園¶
<pb:KR4h0140_WYG_317-6a>¶
　　　南昌灘¶
渠江明浄峡逶迤船到名灘拽&KR1850;遲櫓窡動揺妨作夢¶
巴童指㸃笑吟詩畬餘宿麥黄山腹日背殘花白水湄¶
物色可憐心莫限此行都是獨行時¶
　　　奉和聖製豐年多慶九日示懐¶
令節寰宇泰神都佳氣濃賡歌禹功盛撃壤堯年豐九¶
奏碧霄裏千官皇澤中南山澄(一作/澹)凝黛曲水清涵空¶
金玉美王度歡康謡(一作/謡康)國風睿文垂日月永與天無¶
<pb:KR4h0140_WYG_317-6b>¶
窮¶
　　　夏日陪馮許二侍郎與嚴秘書遊昊天觀覽舊¶
　　　題寄同里楊華州中丞(一作夏日陪朝/寮同遊昊天觀)¶
三伏草木變九城(一作/域)車馬煩碧霄廽騎射(一作/吹)丹洞¶
入桃源臺殿雲浮棟緌纓鶴在軒莫将真破妄聊用静¶
持喧石甃古苔冷水筠凉簟翻黄公壚下歎(一作/飲)旌斾¶
國東門¶
　　　奉和聖製重陽日即事¶
<pb:KR4h0140_WYG_317-7a>¶
玊燭降寒露我皇歌古(一作/大)風重陽徳澤展(一作/振)萬國¶
歡娱同綺陌擁行騎香塵凝暁空神都自靄靄佳氣助¶
(一作/動)葱葱律吕隂陽(一作/金石)暢景光天地通徒然被鴻霈¶
(一作/濡)無以報𤣥功¶
　　　秋日臺中寄懐簡諸僚¶
憲府日多事秋光照碧林干雲巖翠合布石地苔深憂¶
悔耿遐抱塵埃緇素襟物情牽跼促友道曠招尋頽節¶
風霜變流年芳景侵池荷足幽氣煙竹又繁隂簮組赤¶
<pb:KR4h0140_WYG_317-7b>¶
墀戀池魚滄海心滌煩滯幽賞永度(一作/期振)瑶華音¶
　　　奉酬淮南中書相公見寄(并序/)¶
　　皇帝改元之二年余與趙公同制入輔並為黄門¶
　　侍郎夏五月連拜𢎞文崇文大學士冬十月詔授¶
　　檢校吏部尚書兼門下侍郎彤弓玈矢出鎮西蜀¶
　　後九月趙公加大司馬之秩右弼如故龍旂虎符¶
　　出制淮海時號揚益俱為重藩左右皇都萬里何¶
　　逺公手提兵柄心匠化源芳詞况余情勤靡極質¶
<pb:KR4h0140_WYG_317-8a>¶
　　文相映金玉鏘然蜀道之阻長楚郊之風物襟靈¶
　　所屬盡在斯矣永懐趙公嵗寒交好之情因成詩¶
　　人不可方思之義聊書匪報以欵遐心¶
揚州隋故都竹使漢名儒翊聖恩華異持衡節制殊朝¶
廷連受脤台座接訏謨金玊裁王度丹書奉帝俞九重¶
辭象魏千萬握兵符鐡馬秋臨塞虹旌夜渡瀘江長梅¶
笛怨天逺桂輪孤浩歎煙霜曉芳期蘭蕙蕪雅言書一¶
札賔(一作/濵)海雁東隅嵗月奔波盡音徽霧雨濡蜀江分¶
<pb:KR4h0140_WYG_317-8b>¶
井絡錦浪入淮湖獨抱相思恨闗山不可踰¶
　　　甫(一作/武)搆西亭偶題因呈監軍及幕中諸公¶
瀛海無因泛崑丘豈易尋數峰聊在目一境暫清心恱¶
彼松柏性受兹桃李隂列芳憑有土叢幹聚成林信矣¶
子牟戀歸歟尼父吟暗香蘭露滴空翠蕙樓深負鼎位¶
甞忝荷戈年屢侵百城煩鞅掌九仞喜嶇嶔巴漢泝沿¶
楫岷峨千萬岑恩偏不敢去范蠡畏鎔金¶
　　　和楊𢎞微春日曲江南望¶
<pb:KR4h0140_WYG_317-9a>¶
遲景靄悠悠傷春南陌頭暄風一澹蕩遐思㡬殷憂龍¶
去空仙沼鸞飛掩妓樓芳菲餘雨露冠盖舊公侯朱㦸¶
千門閉黄鸝百囀愁煙濛宫樹晚花咽石泉流寒谷律¶
潛應中林蘭自幽商山将避漢晉室正藩周黍稷聞興¶
歎瓊瑶畏見投君心即吾事微向(一作/尚)在滄洲¶
　　　長安秋夜懐陳京昆季¶
鐘鼓九衢絶出門千里同逺情髙枕夜秋思北窓空静¶
見煙凝燭閒聴葉墜桐玊壺思洞徹瓊樹憶葱籠螢影¶
<pb:KR4h0140_WYG_317-9b>¶
踈簾外鴻聲暗雨中羇愁難㑹面嬾慢責微躬甲乙科¶
攀桂圗書閣踐蓬一瓢非可樂六翮未因風寥落悲秋¶
盡蹉跎惜嵗窮明朝不相見流淚菊花叢¶
　　　冬日漢江南行将赴夏口途次江陵界寄裵尚¶
　　　書¶
五部擁雙旌南依墨客卿闗山迥梁甸波浪接湓城煙¶
景迷時候雲帆渺去程蛤珠馮月吐蘆雁觸羅驚浦樹¶
凝寒晦江天湛鏡清賞心随䖏惬壮志逐年輕舟檝不¶
<pb:KR4h0140_WYG_317-10a>¶
可駐提封如任(一作/有)情向方曽指路射䇿許言兵蘭渚¶
歇芳意菱歌非應聲元戎武昌守羊祜幸連營¶
　　　奉酬中書李相公早朝扵中書候傳㸃偶書所¶
　　　懐¶
寥落曙鍾斷微明煙月沈翠霞仙仗合清漏掖垣深北¶
極星遥拱南山闕逈臨蘭釭竟曉燄琪樹欲秋隂霄漢¶
慙聫歩貂蟬媿並簮徳容温比玉王度式如金魚水千¶
年運簫韶九奏音代天驚度日擲地喜開襟文武時方¶
<pb:KR4h0140_WYG_317-10b>¶
泰唐虞道可尋忝陪申及甫清浄奉堯心¶
　　　甲午嵗(一作/秋)相國李公有北園寄贈之作吟翫¶
　　　歴時屢促酬答機務不暇未及報章今古遽分¶
　　　電波増感留墓劒而心許感(一作/偶)鄰笛而意傷¶
　　　寓哀㝠寞以廣遺韻云¶
機事勞西掖幽懐寄北園鶴巢深更静蟬噪斷猶喧仙¶
醖百花馥豔歌雙袖翻碧雲詩變雅皇澤葉流根未報¶
雕龍贈俄傷淚劒痕佳城闗(一作/開)白日哀挽向(一作/去)青¶
<pb:KR4h0140_WYG_317-11a>¶
門禮命公台重煙霜隴樹繁天髙不可問空使輔星昏¶
　　　和楊三舍人晚秋與崔二舍人張祕監苖考功¶
　　　同遊昊天觀時中書寓直不得陪随因追徃年¶
　　　曽與舊僚聫遊此觀紀題在壁已有淪亡書事¶
　　　感懐輙以呈寄兼呈東省三給事之作楊君見¶
　　　徴鄙詞因以繼和¶
瑶圃髙秋㑹金閨奉詔辰朱輪天上客白石(一作/日)洞中¶
人珮響泉聲雜朝衣羽服親九重青瑣閉三秀紫芝新¶
<pb:KR4h0140_WYG_317-11b>¶
化藥秦方士偷桃漢侍臣玊笙王子駕遼鶴令威身歎¶
逝頽波速(一作/逺)緘詞麗曲春重将悽恨意苔壁問遺塵¶
　　　酬李十一尚書西亭暇日書懐見寄十二韻之¶
　　　作¶
鼎鉉昔云忝西南分主憂煙塵開僰道旌節䕶蠻陬任¶
重功無立力微恩未酬㩀鞍慙齒髪責帥懼春秋髙徳¶
聞鄭履儉居稱晏裘三刀君入夢九折我囬輈時景屢¶
遷易兹言期退休方追故山事豈謂台堦留遐抱(一作/挹)¶
<pb:KR4h0140_WYG_317-12a>¶
清浄理眷言蘭杜幽一緘瓊玖贈萬里别離愁巴嶺雲¶
外沒蜀江天際流懐賢耿遥思相望鳳池頭¶
　　　秋懐奉寄朱補闕¶
上苑繁霜降騷人起恨初白雲深陋巷衰草遍閒居暮¶
色秋煙重寒聲牖葉虚潘生秋思苦陶令世情踈已製¶
歸田賦猶陳諌獵書不知青瑣客投分竟何如¶
　　　奉酬中書相公至日圜丘行事合於中書宿齋¶
　　　移止於集賢院叙情見寄之什¶
<pb:KR4h0140_WYG_317-12b>¶
郊廟祗嚴祀齋荘覿上元别開金虎觀不離紫微天樹¶
古長楊接池清(一作/深)太液連仲山方補衮(一作/職)文舉自¶
傷年風溢(一作/澀)銅壺漏香凝綺閣煙仍聞白雪唱流詠¶
滿鵾弦¶
　　　途次(一下有昭/應二字)¶
去國䇿羸馬勞歌行路難地崇秦制險人樂漢恩寛御¶
沼澄泉碧宫梨拂露丹鼎成仙馭逺龍化宿雲殘不問¶
三苗(一作/朝)寵誰陪萬國歡至今松桂色長助玊樓寒¶
<pb:KR4h0140_WYG_317-13a>¶
　　　題故蔡國公主九華觀上池院¶
朱門臨九衢雲水靄仙居曲沼天波接層臺鳳舞餘曙¶
煙深碧篠香露濕紅蕖瑶瑟含風韻紗窓積翠虚秦樓¶
今寂寞真界竟何如不與蓬瀛異迢迢逺玊除¶
　　　酬嚴維秋夜見寄¶
遥夜思悠悠聞鐘逺夢休亂林螢燭暗零露竹風秋啓¶
户雲歸棟褰簾月上鉤昭明逄聖代羈旅别滄洲騎省¶
潘郎思衡闈宋玉愁神仙慙李郭詞賦謝曹劉松柏應¶
<pb:KR4h0140_WYG_317-13b>¶
無變璚瑶不可酬誰堪此時景寂寞下髙樓¶
　　　途次近蜀驛䝉恩賜寳刀及飛龍廐馬使還奉¶
　　　寄中書李鄭二公(一作李鄭/二中書)¶
草草事行役遲遲違(一作出/一作入)故闗碧幃(一作/幢)遥隐(一作/隔)¶
霧紅斾漸依山感激酬(一作/慙)恩淚星霜去國顔捧刀金¶
錫字歸馬玊連環威鳳翔雙闕征夫縦百蠻(一作龍鳳/辭三署干)¶
(戈䕶/百蠻)應憐宣室召温樹不同攀¶
　　　歸燕¶
<pb:KR4h0140_WYG_317-14a>¶
春色遍芳菲閒簷雙燕歸還同舊侣至来遶故巢飛敢¶
望煙霄逹多慙羽翮微銜泥傍金砌拾蘂到荆扉雲海¶
經時别雕梁長日依主人能一顧轉盻自光輝¶
　　　送許著作分司東都¶
瑶瑟激悽響征鴻翻夕陽署分刋竹簡書蠧䕶芸香馬¶
色闗城曉蟬聲驛路長石渠榮正禮蘭室重元方不作¶
經年别離魂亦暫傷¶
　　　聞相公三兄小園置宴以元衡寓直因寄上兼¶
<pb:KR4h0140_WYG_317-14b>¶
　　　呈中書三兄(一作九日致齋禁/省和中書李相公)¶
休(一作/齋)沐限中禁家山傳勝遊露寒潘省夜木落庾園¶
秋蘭菊廽幽歩壺觴洽(一作/絶)舊儔位髙天禄閣詞異畔¶
牢愁孤思琴先覺馳暉水競(一作/共)流明朝不相見清祀¶
在圜丘¶
　　　酬陸員外歙州許員外郢州二使君¶
吳洲雲海接楚驛夢林長符節分憂重鵷鴻去路翔豔¶
歌愁翠黛寳瑟韻清商洲草遥池合春風曉斾張晉臣¶
<pb:KR4h0140_WYG_317-15a>¶
多樂廣漢主識馮唐不作經年别離魂亦未傷¶
　　　漸至涪州先寄王使君¶
治教通夷俗均輸問大田江分巴字水樹入夜郎煙毒¶
霧含秋氣隂巖蔽曙天路難空計日身老不由年将命¶
寧知逺歸心詎可傳星郎復何事出守五溪邉¶
　　　石州城¶
丈夫心愛横行報國知嫌命輕樓蘭經百戰更道戍龍¶
城錦字竇車騎胡笳李少卿生離兩不見萬古難為情¶
<pb:KR4h0140_WYG_317-15b>¶
　　　寒食下第¶
栁挂九衢絲花飄萬家雪如何憔悴人對此芳菲節¶
　　　途中即事¶
南征復北還擾擾百年間自笑紅塵裏生涯不暫閒¶
　　　春日偶作¶
縦横桃李枝淡蕩春風吹美人歌白苧萬恨在蛾眉¶
　　　夏夜作¶
夜乆喧暫息池臺惟月明無因駐清景日出事還生¶
<pb:KR4h0140_WYG_317-16a>¶
　　　左掖梨花¶
巧笑觧迎人晴雪香堪惜随風蝶影翻誤㸃朝衣赤¶
　　　同陳六侍御寒食遊禪定(一無/定字)藏山上人院¶
年少輕行樂東城南陌頭與君寂寞意共作草堂遊¶
　　　贈佳人¶
歩揺金翠玊搔頭傾國傾城勝莫愁若逞仙姿遊洛浦¶
定知神女謝風流¶
　　　休暇日中書相公致齋禁省因以寄贈¶
<pb:KR4h0140_WYG_317-16b>¶
甞聞聖主得賢臣三接能令四海春月滿禁垣齋沐夜¶
清吟屬和更何人¶
　　　春興¶
楊栁隂隂細雨晴殘花落盡見流鶯春風一夜吹香夢¶
夢(一作/又)逐春風到洛城¶
　　　酬裵起居西亭留題(一作/留贈)¶
豔歌能起闗山恨紅燭偏(一作/逺)凝寒(一作/邉)塞情况是池¶
塘風雨夜不堪絲(一作/弦)管盡離聲¶
<pb:KR4h0140_WYG_317-17a>¶
　　　送張侍御(一作/司錄)赴京¶
江南煙雨塞鴻飛西府文章謝掾歸相送汀州蘭棹(一/作)¶
(杜/)晚菱歌一曲淚霑(一作/盈)衣¶
　　　鄂渚送友¶
雲帆淼淼巴陵渡煙樹蒼蒼故郢城江上梅花無數落¶
(一作/發)送君南浦不勝情¶
　　　送裵戡行軍(一作餞裵行/軍赴朝命)¶
珠履三千醉不歡玉人猶苦夜(一作/若飲)氷寒送君偏(一作/空)¶
<pb:KR4h0140_WYG_317-17b>¶
有無言淚天(一作/足)下闗山行路難¶
　　　宿青陽驛¶
空山揺落三秋暮螢過踈簾月露團寂寞銀(一作/孤)燈愁¶
不寐蕭蕭風竹夜窓寒¶
　　　送崔舍人起居¶
赤墀同拜紫泥封駟牡連徴侍九重惟有白鬚張司馬¶
不言名利尚相従¶
　　　路岐重賦¶
<pb:KR4h0140_WYG_317-18a>¶
芳郊欲别䦨干淚故國難期聚散雲分手更逄江驛暮¶
馬嘶猨呌(一作/嘯)不堪聞¶
　　　重送盧三十一起居¶
相如擁傳有光輝何事䦨干淚濕衣舊府東山餘妓在¶
重将歌舞送君歸¶
　　　送張諌議¶
漢庭従事五人来囬首疆場獨未回今日送君魂斷䖏¶
寒雲(一作/江)寥落數株梅¶
<pb:KR4h0140_WYG_317-18b>¶
　　　同諸公夜讌監軍翫花之作(一作同幕府/夜宴惜花)¶
五侯門館百花繁紅燭揺風白雪翻不似鳳凰池畔見¶
飄揚今隔上林園¶
　　　郊居寓目偶題¶
晨趨禁掖暮郊園松桂蒼蒼煙露繁明月上時羣動息¶
雪峰髙䖏正當軒(一作/門)¶
　　　題嘉陵驛¶
悠悠風斾繞山川山驛空濛雨似煙路半嘉陵頭已白¶
<pb:KR4h0140_WYG_317-19a>¶
蜀門西上更(一作/更上)青天¶
　　　送栁郎中裴起居¶
望鄉臺上秦人在(一作/去)學射山中杜魄哀落日河橋千¶
騎别春風寂寞斾旌廻¶
　　　秋日出遊偶作¶
黄花丹葉滿江城暫愛江頭風景清閒歩欲舒山野性¶
貔貅不許獨行人(一作/行)¶
　　　夏夜餞裴行軍赴朝命¶
<pb:KR4h0140_WYG_317-19b>¶
三年同看錦城花銀燭連宵照綺霞報國従来先意氣¶
臨岐不用重咨嗟¶
　　　摩訶池送李侍御之鳳翔¶
栁暗花明池上山髙樓歌酒換離顔他時欲寄相思字¶
何䖏黄雲是隴間(一作/闗)¶
　　　送魏正則擢第歸江陵¶
商山路接玉山深古木蒼然盡(一作/晝)合陰㑹府登筵君¶
最少江城秋至肯驚心¶
<pb:KR4h0140_WYG_317-20a>¶
　　　登闔閭古城¶
登髙望逺自傷情栁發花開映古城全盛已随流水去¶
黄鸝空囀舊春聲¶
　　　尋三藏上人¶
北風吹雪暮蕭蕭問法尋僧上界遥臨水手持笻竹杖¶
逄君不語指芭蕉¶
　　　山居¶
身依泉壑将時背路入煙蘿得地深終嵗不知城郭事¶
<pb:KR4h0140_WYG_317-20b>¶
手栽林(一作/松)竹盡成隂¶
　　　長安賊中寄題江南所居茱茰樹¶
手種茱茰舊井傍㡬回春露又秋霜今来獨向秦中見¶
攀折無時不斷腸¶
　　　春齋夜雨憶郭通微¶
桃源在在(一作/未去)阻風塵世事悠悠又遇春雨滴閒堦清¶
夜乆焚香偏憶白雲人¶
　　　送嚴秀才(一下有赴/舉二字)¶
<pb:KR4h0140_WYG_317-21a>¶
灞滻别離腸已斷江山迢遰信仍稀送君偏下臨岐淚¶
家在南州身未歸¶
　　　春日酬熊執易南亭花發見贈¶
千株桃杏參差發想見花時人却愁曽(一作/堂)忝陸機琴¶
酒㑹春亭惟願一淹留¶
　　　中春亭雪夜寄西隣韓李二舍人¶
廣庭飛雪對愁人寒谷由来不悟春却笑山隂乗興夜¶
何如今日戴家鄰¶
<pb:KR4h0140_WYG_317-21b>¶
　　　立秋日與陸華原(一作/陸三)於縣界南館送鄒十八¶
　　　(一作立秋華原/南館别二客)¶
風入昭(一作/泥)陽池館秋片雲孤鶴(一作/鴈)兩難留明朝獨¶
向青山郭唯有蟬聲催白頭¶
　　　酬韋胄曹登天長寺上方見寄¶
青門(一作/山)㡬度霑襟淚併在東林雪外峰今日重煩相¶
憶䖏春光知(一作/花)繞鳯池濃¶
　　　陌上暮春¶
<pb:KR4h0140_WYG_317-22a>¶
青青南陌栁如絲栁色鶯聲晚日遲何䖏最傷遊客思¶
春風三月落花時¶
　　　春日偶作¶
飛花寂寂燕雙雙南客衡門對楚江惆悵管弦何䖏發¶
春風吹到讀書窓¶
　　　春暮寄杜嘉興昆弟¶
栁色千家與萬家輕風細雨落殘花數枝瓊玉無由見¶
空掩柴扉度嵗華¶
<pb:KR4h0140_WYG_317-22b>¶
　　　渡淮¶
暮濤凝雪長淮水細雨飛梅五月天行子不須愁夜泊¶
綠楊多(一作/髙)䖏有人煙¶
　　　與崔十五同訪裵校書不遇¶
梨花落盡栁花時庭樹流鶯日過遲㡬度相思不相見¶
春風何䖏有佳期¶
　　　夏日寄陸三達陸四逄并王念八仲周¶
士衡兄弟舊齊名還似當年在洛城聞說重門方隐相¶
<pb:KR4h0140_WYG_317-23a>¶
古槐髙栁夏隂清¶
　　　秋原寓目¶
木落風髙天宇開(一作/曠)秋原一望思悠哉邉城今少(一/作)¶
(足/)射鵰騎連鴈嗷嗷何䖏来¶
　　　贈歌人(一作贈/佳人)¶
林鶯一哢四時春蟬翼羅衣白玉人曽逐使君歌舞地¶
清聲(一作/泉)長嘯(一作/咽)翠眉顰¶
　　　同苖郎中送嚴侍御赴黔中因訪仙源之事¶
<pb:KR4h0140_WYG_317-23b>¶
武陵源在朗江東流水飛花仙洞中莫問阮郎千古事¶
綠楊深䖏翠霞空¶
　　　使次盤豆驛望永樂縣(一無下/四字)¶
山川不記何年别城郭應非昔所經欲駐征車終日望¶
天(一作/大)河雲雨晦㝠㝠¶
　　　緱山道中口號¶
秋山寂寂(一作/寞)秋水清寒郊木葉飛無聲王子白雲仙¶
去乆洛濵行路夜吹笙¶
<pb:KR4h0140_WYG_317-24a>¶
　　　嵗暮送舍人¶
邉城嵗暮望鄉闗身(一作/方)逐戎旌未得還欲别臨岐無¶
限淚故園花發寄君攀¶
　　　寓興呈崔員外諸公¶
三月楊花飛滿空飄颻十里雪如風不知何䖏香醪熟¶
願醉佳園芳樹中¶
　　　單于曉角¶
胡兒吹角漢城頭月皎霜寒大漠秋三奏未終天便曉¶
<pb:KR4h0140_WYG_317-24b>¶
何人不起望鄉愁¶
　　　汴河聞笳(一作/聞角)¶
何䖏金笳月裏悲悠悠邉客夢先知單于城下(一作/上)闗¶
山曲今日中原總觧吹¶
　　　塞上春懐¶
東風河外五城喧南客征袍滿淚痕愁至獨登髙䖏望¶
藹然雲樹重傷魂¶
　　　塞外月夜寄荆南熊侍御¶
<pb:KR4h0140_WYG_317-25a>¶
南依劉表北劉琨征戰年年簫鼓喧雲雨一乖千萬里¶
長城秋月洞庭猨¶
　　　單于罷戰却歸題善陽舘¶
單于南去善陽闗身逐歸雲到䖏閒曽是五年蓮府客¶
每聞胡虜哭隂山¶
　　　韋常侍以賔客致仕同諸公題壁¶
孤雲永日自徘徊巖館蒼蒼遍綠苔望苑忽驚新詔下¶
綵鸞歸䖏玉籠開¶
<pb:KR4h0140_WYG_317-25b>¶
　　　學仙難¶
玉殿笙歌漢帝愁鸞龍儼駕望瀛洲黄金化盡方士死¶
青天欲上無縁由¶
　　　唐昌觀玊蘂花¶
琪樹芊芊(一作/年年)玉蘂新洞宫長閉綵霞春日暮落英鋪¶
地雪獻花應過(一作/無復)九天人¶
　　　春曉(一作/晚)聞鶯¶
寥寥(一作/寂寂)蘭臺(一作/堂)曉夢驚緑林殘(一作/斜)月思孤鶯猶¶
<pb:KR4h0140_WYG_317-26a>¶
(一作/獨)疑蜀魄千年恨化作寃禽萬囀聲¶
　　　聞嚴祕書與正字及諸客夜㑹因寄¶
衡門寥落嵗隂窮露濕莓苔葉厭風聞道今宵阮家㑹¶
竹林明月七人同¶
　　　戯贈韓二秀才¶
名髙折桂方年少心苦為文命未通聞說東堂今有待¶
飛鳴何䖏及春風¶
　　　聞王仲周所居牡丹花發因戲贈¶
<pb:KR4h0140_WYG_317-26b>¶
聞說庭(一作/亭)花發暮春長安才子看須頻花開花落無¶
人見借問何人是主人¶
　　　酬王十八見招¶
王昌家直在城東落盡庭花昨夜風髙興不辭千日醉¶
随君走馬向新豐¶
　　　贈道者(一作/贈送)¶
麻衣如雪一枝梅笑掩微妝入夢来若到越溪逄越女¶
紅蓮池裏白蓮開¶
<pb:KR4h0140_WYG_317-27a>¶
　　　重送白将軍¶
紅燭芳筵惜夜分歌樓管咽思難聞早知怨别人間世¶
不下青山老白雲¶
　　　和李丞題李将軍園林¶
落英飄蘂雪紛紛啼鳥如悲霍冠軍逝水不廽弦管絶¶
玉樓迢遰鎖浮雲¶
　　　同張惟送霍總(一作送崔/總赴池州)¶
春風簫管怨津樓三奏行人醉不留别後相思江上岸¶
<pb:KR4h0140_WYG_317-27b>¶
落花飛䖏杜鵑愁¶
　　　贈别崔起居¶
三十年前㑹府同紅顔銷盡兩成翁别淚共将何䖏灑¶
錦江南渡足春風¶
　　　春日偶題¶
山川百戰古刀州龍節来分聖主憂(一作三川㑹合古/刀州紆紱来分宵)¶
(旰/憂)静守化條無一事春風獨上望京(一作/夕陽)樓¶
　　　聴歌¶
<pb:KR4h0140_WYG_317-28a>¶
月上重樓絲管秋佳人夜唱古梁州滿堂誰是知音者¶
不惜千金與莫愁¶
　　　酬韋胄曹¶
相逄異縣蹉跎意無復少年容易歡桃李美人攀折盡¶
何如松栢四時寒¶
　　　同幕府夜宴惜花¶
芳草落花明月榭朝雲暮雨錦城春莫愁紅豔風前散¶
自有青蛾鏡裏人¶
<pb:KR4h0140_WYG_317-28b>¶
　　　代佳人贈張郎中¶
洛陽佳麗本神仙氷雪顔容桃李年心愛阮郎留不住¶
獨将珠淚濕紅鉛¶
　　　餞裴行軍赴朝命¶
来時聖主假光輝心恃朝恩計日歸誰料忽成雲雨别¶
獨将邉淚灑戎衣¶
　　　秋日經潼闗感寓¶
昔年曽逐漢征東三授兵符百戰中力保山河嗟下世¶
<pb:KR4h0140_WYG_317-29a>¶
　秋風牢落故營空¶
　　　　贈歌人¶
　仙歌静轉玉簫催疑是流鶯禁苑来他日相思夢巫峡¶
　莫教雲雨晦陽臺¶
　　　　見郭侍郎題壁¶
　萬里楓江偶問程青苔壁上故人名悠悠身世限南北¶
　一别十年空復情¶
　¶
<pb:KR4h0140_WYG_317-29b>¶
　¶
　¶
　¶
　¶
　¶
　¶
　¶
御定全唐詩巻三百十七¶
