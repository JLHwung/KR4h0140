# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.438092
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百九十三
<pb:KR4h0140_WYG_193-1a>¶
　欽定四庫全書¶
御定全唐詩巻一百九十三¶
　　韋應物¶
　　　　詠玊¶
　乾坤有精物至寳無文章雕琢為世噐真性一朝傷¶
　　　　詠露珠¶
　秋荷一滴露清夜墜𤣥天將來玉盤上不定始知圓¶
　　　　詠水精¶
<pb:KR4h0140_WYG_193-1b>¶
　映物隨顔色含空無表裏持來向明月的皪愁成水¶
　　　　詠珊瑚¶
　絳樹無花葉非石亦非瓊世人何處得蓬萊石上生¶
　　　　詠瑠璃¶
　有色同寒氷無物隔纎塵象筵㸔不見堪將對玉人¶
　　　　詠琥珀¶
　曽為老茯神本是寒松液蚊蚋落其中千年猶可覿¶
　　　　詠曉¶
<pb:KR4h0140_WYG_193-2a>¶
軍中始吹角城上河初落深沈猶隠帷晃朗先分閣¶
　　　詠夜¶
明從何處去暗從何處來但覺年年老半是此中催¶
　　　詠聲¶
萬物自生(一作/此)聼太空恒寂寥還從(一作/應)静中起却向¶
静中消¶
　　　任洛陽丞請告一首¶
方鑿不受圓直木不為輪揆材各有用反性生苦辛折¶
<pb:KR4h0140_WYG_193-2b>¶
腰非吾事飲水非吾貧休告卧空館養病絶囂塵遊魚¶
自成族野鳥亦有羣家園杜陵下千嵗心氛氲天晴嵩¶
山髙雪後河洛春喬木猶未芳百草日巳新著書復何¶
為當去東臯耘¶
　　　縣齋¶
仲春時景好草木漸舒榮公門且無事微雨園林清&KR1177;¶
決水泉動忻忻衆鳥鳴閒齋始延矚東作興庶甿即事¶
翫文墨抱冲披道經於焉日淡泊徒使芳尊盈¶
<pb:KR4h0140_WYG_193-3a>¶
　　　晩出府舍與獨孤兵曹令狐士曹南尋朱雀街¶
　　　歸里第¶
分曹幸同簡聨騎方愜素還從廣陌歸不覺青山暮翻¶
翻鳥未沒杳杳鐘猶度尋草逺無人望山多枉路聊参¶
世士跡嘗得静者顧出入雖見牽忘身縁所(一作/明)晤¶
　　　休暇東齋¶
由來束帶士請謁無朝暮公暇及私身何能獨閒歩摘¶
葉愛芳在捫竹怜粉汚岸幘偃東齋夏天清曉露懐仙¶
<pb:KR4h0140_WYG_193-3b>¶
閲真誥貽友題幽素榮逹頗知疎恬然自成度緑苔日¶
已滿幽寂誰來顧¶
　　　夜直省中¶
河漢有秋意南宫生早凉玊漏殊杳杳雲闕更蒼蒼華¶
燈發新燄輕(一作/爐)烟浮夕香顧跡知為忝束帶愧周行¶
　　　郡内閒居¶
棲息絶塵侣孱鈍得自怡腰懸竹使符心與(一作/如)廬山¶
緇永日一酣寢起坐兀無思長廊獨看雨衆藥發幽姿¶
<pb:KR4h0140_WYG_193-4a>¶
今夕已云罷明晨復如斯何事能為累寵辱豈要辭¶
　　　燕居即事¶
蕭條竹林院風雨叢蘭折幽鳥林上啼青苔人跡絶燕¶
居日巳永夏木紛成結几閣積羣書時來北窗閲¶
　　　幽居¶
貴賤雖異等出門皆有營獨無外物牽遂此幽居情微¶
雨夜來過不知春草生青山忽已曙鳥雀繞舍鳴時與¶
道人偶或隨樵者行自當安蹇劣(一作/拙)誰為薄世榮¶
<pb:KR4h0140_WYG_193-4b>¶
　　　野居書情¶
世事日可見身名良蹉跎尚瞻白雲嶺聊作負薪歌¶
　　　郊居言志¶
負暄衡門下望雲歸逺山但要尊中物餘事豈相闗交¶
無是非責且得任疎頑日夕臨清澗逍遥思慮閒出去¶
唯空屋弊簀委窗間何異林棲鳥戀此復來還世榮斯¶
獨已頽志(一作/思)亦何攀唯當嵗豐熟閭里一歡顔¶
　　　夏景端居即事¶
<pb:KR4h0140_WYG_193-5a>¶
北齋有凉氣嘉樹對層城重門永日掩清池夏雲生遇¶
此庭訟簡始聞蟬初鳴逾懐故園愴黙黙以緘情¶
　　　始至郡¶
湓城古雄郡(一作/鎮)横江千里馳髙樹上迢遞峻堞繞歌¶
危井邑烟火晩郊原草樹滋洪流蕩(一作/薄)北阯崇嶺鬱¶
南圻斯民本樂生逃逝竟何為旱嵗屬荒歉舊逋積如¶
坻到郡方逾月終朝理亂絲賔朋未及讌簡牘巳云疲¶
昔賢播髙風得守愧無施豈待干戈戢且願撫惸婺¶
<pb:KR4h0140_WYG_193-5b>¶
　　　郡中西齋¶
似與塵境(一作/世)絶蕭條齋舍秋寒花獨經雨山禽時到¶
州清觴養真氣玉書示道流豈將符守戀幸已棲心幽¶
　　　新理西齋¶
方將甿訟理久翳西齋居草木無行次閒暇一芟除春¶
陽土脉起膏澤發生初養條刋朽枿䕶藥鋤穢(一作/荒)蕪¶
稍稍覺林聳厯厯忻竹疎始見庭宇曠頓令煩抱舒兹¶
焉即可愛何必是吾廬¶
<pb:KR4h0140_WYG_193-6a>¶
　　　曉坐西齋¶
鼕鼕城鼔動稍稍林鵶去栁意不勝春巖光已知曙寢¶
齋有單祶(一作/茅)靈藥為朝茹盥潄忻景清焚香澄神慮¶
公門自常事道心寧易(一作/異)處¶
　　　郡齋卧疾絶句¶
香爐宿火滅蘭燈宵影微秋齋獨卧病誰與覆寒衣¶
　　　寓居永定精舍(蘇州/)¶
政拙忻罷守閒居初理生家貧何由往夢想在京城野¶
<pb:KR4h0140_WYG_193-6b>¶
寺霜露月農興羈旅情聊租二頃田方課子弟耕眼暗¶
文字廢身閒道心精即與人羣逺豈謂是非嬰¶
　　　永定寺喜辟强夜至¶
子有新嵗慶獨此苦寒歸夜叩竹林寺山行雪滿衣深¶
爐正燃火空齋共掩扉還將一尊對無言百事違¶
　　　野居¶
結髪屢辭秩立身本疎慢今得罷守歸幸無世欲忠棲¶
止且偏僻嬉逰無早晏逐兔上坡岡捕魚縁赤澗髙歌¶
<pb:KR4h0140_WYG_193-7a>¶
意氣在貰酒貧居慣時啟北窗扉豈将文墨間¶
　　　同褎子秋齋獨宿¶
山月皎如燭風霜時動竹夜半鳥驚栖窗間人獨宿¶
　　　餌黄精¶
靈藥出西山服食採其根九蒸換凡骨經著上世言候¶
火起中夜馨香滿南軒齋居感衆靈藥術啟妙門自懐¶
物外心豈與俗士論終期脱印綬永與天壤存¶
　　　昭國里第聼元老師彈琴¶
<pb:KR4h0140_WYG_193-7b>¶
竹林髙宇霜露清朱絲玊徽多故情暗識啼烏與别鶴¶
秪縁中有斷腸聲¶
　　　野次聼元昌奏横吹¶
立馬蓮塘吹横笛微風動桞生水波北人聼罷淚將落¶
南朝曲中怨更多¶
　　　樓中閲清管¶
山陽遺韻在林端横吹驚響迥憑髙閣曲怨繞秋城淅¶
瀝危葉振蕭瑟凉氣生始遇兹管賞巳懐故園情¶
<pb:KR4h0140_WYG_193-8a>¶
　　　寒食¶
晴明寒食好春園百卉開綵繩拂花去輕毬度閣來長¶
歌送落日緩吹逐殘杯非闗無燭罷良為羈思催¶
　　　七夕¶
人世拘形迹别去間山川豈意靈仙偶相望亦彌年夕¶
衣清露濕晨駕秋風前臨歡定不住當為何所牽¶
　　　九日¶
今朝把酒復惆悵憶在杜陵田舍時明年九日知何處¶
<pb:KR4h0140_WYG_193-8b>¶
世難還家未有期¶
　　　秋夜¶
暗窗凉葉動秋天(一作/齋)寢席單憂人半夜起明月在林¶
端一與清景遇每憶平生歡如何方惻愴披衣露更(一/作)¶
(轉/)寒¶
　　　秋夜一絶¶
高閣漸凝露凉葉稍飄闈憶在南宫直夜長鐘漏稀¶
　　　滁城對雪¶
<pb:KR4h0140_WYG_193-9a>¶
晨起滿闈雪憶朝閶闔時玉座分曙早金爐上烟遲飄¶
散雲臺下凌亂桂樹姿厠跡鴛鷺末蹈舞豐年期今朝¶
覆山郡寂寞復何為¶
　　　雪中¶
空堂嵗巳晏密室獨安眠壓篠夜偏積覆閣曉逾妍連¶
山暗古郡驚風散一川此時騎馬出忽省京華年¶
　　　詠春雪¶
裵囘輕雪意似惜豓陽時不悟風花冷翻令梅栁遲¶
<pb:KR4h0140_WYG_193-9b>¶
　　　對春雪¶
蕭屑杉松聲寂寥寒夜慮州貧人吏稀雪滿山城曙春¶
塘看幽谷栖禽愁未去開闈正亂流寧辨花枝處¶
　　　對殘燈¶
獨照碧窗久欲隨寒燼滅幽人將遽眠解帶翻成結¶
　　　對芳尊¶
對芳尊醉來百事何足論遥見青山始一醒欲著接離¶
還復昏¶
<pb:KR4h0140_WYG_193-10a>¶
　　　夜對流螢作¶
月暗竹亭幽螢光拂席流還思故園夜更度一年秋自¶
惬觀書興何慙秉燭遊府中徒冉冉明發好歸休¶
　　　對新篁¶
新緑苞初解嫩氣筍猶香含露漸舒葉抽叢稍自長清¶
晨止亭下獨愛此幽篁¶
　　　夏花明¶
夏條緑巳密朱蕚綴明鮮炎炎日正午灼灼火俱燃翻¶
<pb:KR4h0140_WYG_193-10b>¶
風適自亂照水復成妍歸視窗間字熒煌滿眼前¶
　　　對萱草¶
何人樹萱草對此郡齋幽本是忘憂物今夕(一作/日)重生¶
憂叢疎露始滴芳餘蝶尚留還思杜陵圃離披風雨秋¶
　　　見紫荆花¶
雜英紛巳積含芳獨暮春還如故園樹忽憶故園人¶
　　　翫螢火¶
時節變衰草物色近新秋度月影纔斂繞竹光復流¶
<pb:KR4h0140_WYG_193-11a>¶
　　　對雜花¶
朝紅争景新(一作/鮮)夕素含露翻妍姿如有意流芳復滿¶
園單棲守逺郡永日掩重門不與花為偶終遣與誰言¶
　　　種藥¶
好讀神農書多識藥草名持縑購山客移蒔羅衆英不¶
改幽澗色宛如此地生汲井既䝉澤揷楥亦扶傾隂穎¶
夕房斂陽條夏花明悦翫從兹始日夕繞庭行州民自¶
寡訟養閒非政成¶
<pb:KR4h0140_WYG_193-11b>¶
　　　西澗種栁¶
宰邑乖所願僶俛愧昔人聊将休暇日種柳西澗濵置¶
鍤息微倦臨流睇歸雲封壤自人力生條在陽(一作/王)春¶
成隂豈自取為茂屬佗辰延詠留佳賞山水變夕曛¶
　　　種𤓰¶
率性方鹵莽理生尤自疎今年學種𤓰園圃多荒蕪衆¶
草同雨露新苖獨翳如直以春窘廹過時不得鋤田家¶
笑枉費日夕轉空虚信非吾儕事且讀古人書¶
<pb:KR4h0140_WYG_193-12a>¶
　　　喜園中茶生¶
潔性不可汙為飲滌塵煩此物信靈味本自出山原聊¶
因理郡餘率爾植荒園喜隨衆草長得與幽人言¶
　　　移海榴¶
葉有苦寒色山中霜霰多雖此䝉陽景移根意如何¶
　　　郡齋移杉¶
櫂幹方數尺幽姿已蒼然結根西山寺來植郡齋前新¶
含野露氣稍静高窗眠雖為賞心遇豈有巖中縁¶
<pb:KR4h0140_WYG_193-12b>¶
　　　花徑¶
山花夾徑幽古甃生苔澀胡牀理事餘玉琴承露濕朝¶
與詩人賞夜携禪客入自是塵外蹤無令吏趨急¶
　　　慈恩寺南池秋荷詠¶
對殿含凉氣裁規覆清沼衰紅受露多餘馥依人少蕭¶
蕭逺塵跡颯颯凌秋曉節謝客來稀迴塘方獨遶¶
　　　題桐葉¶
参差剪緑綺瀟灑覆瓊柯憶在灃東寺偏書此葉多¶
<pb:KR4h0140_WYG_193-13a>¶
　　　題石橋¶
逺學臨海嶠横此莓苔石郡齋三四峰如有靈仙(一作/山)¶
跡方愁暮雲滑始照寒池碧自與幽人期逍遥竟朝夕¶
　　　池上¶
郡中卧病久池上一來賖榆柳飄枯葉風雨倒横查¶
　　　滁州西澗¶
獨憐幽(一作/芳)草澗邉生(一作/行)上有黄鸝深樹(一作/處)鳴春¶
潮帶雨晩來急野渡無人舟自横¶
<pb:KR4h0140_WYG_193-13b>¶
　　　西塞山¶
勢從千里奔直入江中斷嵐横秋色雄地束驚流滿¶
　　　山耕叟¶
蕭蕭垂白髪黙黙詎知情獨放寒林燒多尋虎跡行暮¶
歸何處宿來此空山耕¶
　　　上方僧¶
見月出東山上方髙處禪空林無宿火獨夜汲寒泉不¶
下藍溪寺今年(一作/來)三十年¶
<pb:KR4h0140_WYG_193-14a>¶
　　　烟際鐘¶
隠隠起何處迢迢送落暉蒼茫隨思逺蕭散逐(一作/入)烟¶
微秋野寂云(一作/方)晦望山僧獨歸¶
　　　始聞夏蟬¶
徂夏暑未晏蟬鳴景巳曛一聼知何處高樹但侵雲響¶
悲遇衰齒節謝屬離羣還憶郊園日獨向澗中聞¶
　　　射雉¶
走馬上東岡朝日照野田野田雙雉起翻射斗迴鞭雖¶
<pb:KR4h0140_WYG_193-14b>¶
無百發中聊取一笑妍羽分繡臆碎頭(一作/頸)弛錦鞘懸¶
方將悦羈旅非闗學少年弢弓一長嘯憶在灞城阡¶
　　　夜聞獨鳥啼¶
失侣度山覓投林舍北啼今將獨夜意偏知對影栖¶
　　　述園鹿¶
野性本難畜翫習亦逾年麑班始力直麚角已蒼然仰¶
首嚼園柳俯身飲清泉見人若閒暇蹷起忽低騫兹獸¶
有髙貎凡類寧比肩不得遊山澤跼促誠可憐¶
<pb:KR4h0140_WYG_193-15a>¶
　　　聞鴈¶
故園眇何處歸思方悠哉淮南秋雨夜髙齋聞鴈來¶
　　　子規啼¶
髙林滴露夏夜清南山子規啼一聲隣家孀婦抱兒泣¶
我獨展轉何時明(一作/為情)¶
　　　始建射侯¶
男子本懸弧有志在四方虎竹忝明命熊侯始張皇賔¶
登時事畢諸將備戎装星飛的屢破鼓譟武更揚曽習¶
<pb:KR4h0140_WYG_193-15b>¶
鄒魯學亦陪鴛鷺翔一朝願投筆世難激中腸¶
　　　仙人祠¶
蒼岑古仙子清廟閟華容千載去寥廓白雲遺舊蹤歸¶
來灞陵上猶見最髙峰¶
　　　鷓鴣啼(一作李/嶠詩)¶
可憐鷓鴣飛飛向樹南枝南枝日照暖北枝霜露滋露¶
滋不堪栖使我夜常啼願逄雲中鶴銜我向寥廓願作¶
城上烏一年生九雛何不舊巢住枝弱不得(一作/若)去何¶
<pb:KR4h0140_WYG_193-16a>¶
　意道苦辛客子常畏人¶
　¶
　¶
　¶
　¶
　¶
　¶
　¶
<pb:KR4h0140_WYG_193-16b>¶
　¶
　¶
　¶
　¶
　¶
　¶
　¶
御定全唐詩巻一百九十三¶
