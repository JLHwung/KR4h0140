# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:09.366056
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百八十
<pb:KR4h0140_WYG_880-1a>¶
　欽定四庫全書¶
御定全唐詩巻八百八十¶
　　　　城陽公主卜繇(太宗女城陽公主初䧏薛瓘帝/卜得繇云云占者請晝婚為吉)¶
　　　　(帝不從後主坐巫蠱同瓘徙房州/咸亨中同卒果以䨇柩還京云)¶
　二火皆食始同榮末同戚¶
　　　　馮存澄為明皇占(明皇初為臨淄王欲平逆韋/之禍與道士馮存澄占卦初)¶
　　　　(得合因再得斬關三得鑄印乘軒存澄曰此黄/帝所以勝炎帝也其詞云云明皇掩其口使勿)¶
　　　　(言後舉/事果騐)¶
<pb:KR4h0140_WYG_880-1b>¶
　合因斬關鑄印乘軒始當果斷終得嗣天¶
　　　　錢知微卜賣天津橋(知微天寶末術士嘗至洛/居天津橋賣卜云一卦須)¶
　　　　(帛十疋有貴公子意其必異取帛如數詣卜卦/成曰君何戲焉為韵語云云其人本意賣天津)¶
　　　　(橋紿之其/精如此)¶
　兩頭㸃土中心虚懸人足踏跋不肻下錢¶
　　　　王山人為李衛公按㝠(李衛公為并州從事有/王山人者請謁自稱善)¶
　　　　(按㝠公備几案紙筆香水與山人偕/坐以俟頃之紙上書八字甚大曰)¶
　位極人臣夀六十四¶
<pb:KR4h0140_WYG_880-2a>¶
　　　鍾傳客占厯日包橘(傳領江西日客有以覆射/之法求見傳以厯日包橘)¶
　　　(置袖中令/射客云)¶
太嵗當頭坐諸神不敢當其中有一物常帶洞庭香¶
　　　馬重績占隨卦繇辭(重績明於數術晉高祖時/為司天監張從賓反命筮)¶
　　　(之遇隨重績語其繇云嵗將秋/矣無能為也七月而從賓果敗)¶
南瞻折木木不自續虚而動之動隨其覆¶
　　　方龜精為錢元懿卜詞(元懿武肅王第五子貞/明中自新定判東陽累)¶
　　　(奏授賓睦二州刺史金華郡王終年六十六初/元懿之為新定有卜士方氏時人號為龜精常)¶
<pb:KR4h0140_WYG_880-2b>¶
　　　(數卜以貽元懿/至是果如其言)¶
太乙接天河金華寶貝多郡侯六十六別處不經過¶
　　　葉簡占失牛(吴越時有葉簡者剡人也善卜筮/凡有盗賊皆知其姓名射覆無不)¶
　　　(竒/中)¶
占失牛巳被家邉載上州欲知賊姓一斤求欲知賊名¶
十干頭(果鄰人丘/甲盗之)¶
　　　又射覆橘子¶
圓似珠色如丹儻能擘破同分喫争不慙媿洞庭山¶
<pb:KR4h0140_WYG_880-3a>¶
　　　射覆巾子¶
近來好裹束各自競尖新秤無三五兩因何號一斤¶
　　　射覆二雞子¶
此物不難知一䧺兼一雌誰將打破㸔方明混沌時¶
　　　天衝星占(天祜元年四月有星狀如人首赤身/黒在北斗下紫微中後三日黒風晦)¶
　　　(㝠其星蓋天/衝也占曰)¶
天衝抱極泣帝前血濁霧下天下寃¶
　　　占月語¶
<pb:KR4h0140_WYG_880-3b>¶
月如彎弓少雨多風月如仰瓦不求自下¶
　　　占雨¶
乾星照溼土明日依舊雨¶
雲行西星照泥¶
朝霞不出門暮霞行千里(云朝霞雨/暮霞晴也)¶
天將雨鳩逐婦(埤雅云鵓鳩隂則屏逐其雌晴則呼/而返之今人辨其聲以為無屋住也)¶
　　　占四時甲子雨¶
春雨甲子赤地千里夏雨甲子乘船入市秋雨甲子禾¶
<pb:KR4h0140_WYG_880-4a>¶
頭生耳冬雨甲子牛羊凍死鵲巢下地其年大水¶
　　　占年(西比人/諺也)¶
要見麥見三白¶
正月三白田公笑赫赫¶
　　　樹稼諺(開元二十九年冬京城寒甚凝霜封樹/春秋雨木冰即此亦名樹介言象介胄)¶
　　　(也俗又謂之樹稼寕王憲見此/自歎必死引諺云云後果薨)¶
樹稼逹官怕¶
　　　相書語(張璟蔵論婦/人相引此)¶
<pb:KR4h0140_WYG_880-4b>¶
目有四白五夫守宅¶
　　　𦵏書語¶
𦵏壓龍角其棺必斵(書生相郝/處俊𦵏地)¶
朱雀和鳴子孫盛榮¶
朱雀悲哀棺中見灰(英公徐勣卜𦵏得前繇張璟蔵曰/非也此所謂朱雀悲哀棺中見灰)¶
(後果斵/棺焚屍)¶
安龍頭枕龍角不三年自消鑠(張約相/崔㢲墓)¶
安龍頭枕龍耳不三年萬乗至(㢲遺言㢲後明皇㣲行/至墓所  言騐而約言)¶
<pb:KR4h0140_WYG_880-5a>¶
　(不/騐)¶
　　　　隂陽書語(張鷟故宅有桑高四五丈無故枯死/尋而祖亡隂陽書所云此其騐也)¶
　喬木先枯衆子必孤¶
　　　　本草采萍時日歌(唐高供/奉作)¶
　不在山不在岸采我之時七月半選甚癱風與緩風些¶
　小微風都不算豆淋酒内下三丸鐡幞頭上也出汗¶
　　　　和劑方補骨脂丸方詩(宣宗朝太尉張夀知廣/州得補骨脂丸方於南)¶
　　　　(蕃人服之騐為詩紀之補骨脂神農本草不載/生廣南諸州及海外諸國衰年陽氣衰絶力能)¶
<pb:KR4h0140_WYG_880-5b>¶
　　　　(補/之)¶
　三年時節向邉隅人信方知藥力殊奪得春光來在手¶
　青娥休笑白髭鬚¶
　　　　李廷珪藏墨訣(墨譜易廷珪精於製墨本姓/奚從  水徙居南唐賜國姓)¶
　贈爾烏玉玦泉清研須潔避暑懸葛囊臨風度梅月¶
　¶
　¶
御定全唐詩卷八百八十¶
