# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:09.930801
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百九十
<pb:KR4h0140_WYG_890-1a>¶
　欽定四庫全書¶
御定全唐詩卷八百九十¶
　　李景伯(一首/)¶
　　　　囘波樂¶
　囘波爾時酒巵微臣職在箴規侍宴既過三爵諠譁竊¶
　恐非儀¶
　　沈佺期(一首/)¶
　　　　囘波樂¶
<pb:KR4h0140_WYG_890-1b>¶
　囘波爾時佺期流向嶺外生歸身名已䝉齒録袍笏未¶
　復牙緋¶
　　裴談(一首/)¶
　　　　囘波樂¶
　囘波爾時栲栳怕婦也是大好外邉衹有裴談内裏無¶
　過李老¶
　　張說(六首/)¶
　　　　舞馬詞¶
<pb:KR4h0140_WYG_890-2a>¶
萬玉朝宗鳯扆千金率領龍媒眄鼔凝驕蹀躞聽歌弄¶
影徘徊¶
天鹿遥徵衛叔日龍上借羲和将共兩驂争舞來隨八¶
駿齊歌¶
綵旄八佾成行時龍五色因方屈膝銜杯赴節傾心獻¶
夀無疆¶
帝皁龍駒沛艾星闌驥子權奇騰倚驤洋應節緐驕接¶
迹不移¶
<pb:KR4h0140_WYG_890-2b>¶
二聖先天合徳羣靈率土可封擊石驂驔紫燕摐金顧¶
歩蒼龍¶
聖君出震應籙神馬浮河獻圖足蹋天庭鼔舞心将帝¶
樂踟蹰¶
　崔液(二首/)¶
　　　蹋歌詞(此詞五言六句與抛毬樂相似惟於第/五句用韻不同或将第二首末二句作)¶
　　　(上七言下三言讀/改入詞調者誤)¶
綵女迎金屋仙姬出畫堂鴛鴦裁錦袖翡翠貼花黄歌¶
<pb:KR4h0140_WYG_890-3a>¶
響舞分行豔色動流光¶
庭際花微落樓前漢已横金壺催夜盡羅袖舞寒輕樂¶
笑暢歡情未半著天明¶
　李白(十四首/)¶
　　　桂殿秋¶
仙女下董雙成漢殿夜涼吹玉笙曲終却從仙官去萬¶
户千門惟月明¶
河漢女玉鍊顔雲軿往往在人間九霄有路去無跡嫋¶
<pb:KR4h0140_WYG_890-3b>¶
嫋香風生佩環¶
　　　清平調¶
雲想衣裳花想容春風拂檻露華濃若非羣玉山頭見¶
㑹向瑶臺月下逢¶
一枝紅豔露凝香雲雨巫山枉斷腸借問漢宫誰得似¶
可憐飛燕倚新妝¶
名花傾國兩相歡常得君王帶笑看解得春風無限恨¶
沈香亭北倚闌干¶
<pb:KR4h0140_WYG_890-4a>¶
　　　連理枝¶
雪盖宫樓閉羅幕昏金翠鬭壓䦨干香心澹薄梅梢輕¶
倚噴寳猊香燼麝煙濃馥紅綃翠被¶
淺畫雲垂帔㸃滴昭陽淚咫尺宸居君恩斷絶似遥千¶
里望水晶簾外竹枝寒守羊車未至¶
　　　菩薩蠻¶
平林漠漠煙如織寒山一帶傷心碧暝色入髙樓有人¶
樓上愁　玉階空佇立宿鳥歸飛急何處是歸程長亭¶
<pb:KR4h0140_WYG_890-4b>¶
更短亭¶
　　　憶秦娥(一名秦樓月一名碧/雲深一名雙荷葉)¶
簫聲咽秦娥夢斷秦樓月秦樓月年年柳色灞陵傷别¶
　樂遊原上清秋節咸陽古道音塵絶音塵絶西風殘¶
照漢家陵闕¶
　　　清平樂(一名憶/蘿月)¶
禁庭春晝鶯羽披新繡百草巧求花下鬬祇賭珠璣滿¶
斗　日晩却理殘妝御前閑舞霓裳誰道腰肢窈窕折¶
<pb:KR4h0140_WYG_890-5a>¶
旋笑得君王¶
禁闈秋夜月探金窗罅玉帳鴛鴦噴蘭麝時落銀燈香¶
灺　女伴莫話孤眠六宫羅綺三千一笑皆生百媚宸¶
衷教在誰邉¶
煙深水闊音信無由達惟有碧天雲外月偏照懸懸離¶
别　盡日感事傷懐愁睂似鎻難開夜夜長留半被待¶
君魂夢歸來¶
鸞衾鳯褥夜夜常孤宿更被銀臺紅蠟燭學妾淚珠相¶
<pb:KR4h0140_WYG_890-5b>¶
續　花貌些子時光抛人逺泛瀟湘欹枕悔聽寒漏聲¶
聲滴斷愁腸¶
畫堂晨起來報雪花墜髙巻簾櫳看佳瑞皓色逺迷庭¶
砌　盛氣光引爐煙素草寒生玉佩應是天仙狂醉亂¶
把白雲揉碎¶
　元結(五首/)¶
　　　欸乃曲¶
偶存名跡在人間順俗與時未安閒來謁大官兼問政¶
<pb:KR4h0140_WYG_890-6a>¶
扁舟却入九疑山¶
湘江二月春水平滿月和風宜夜行唱橈欲過平陽戌¶
守吏相呼問姓名¶
千里楓林煙雨深無朝無暮有猨吟倚橈静聽曲中意¶
好似雲山韶濩音¶
零陵郡北湘水東浯溪形勝滿湘中溪口石顛堪自逸¶
誰能相伴作漁翁¶
下瀧船似入深淵上瀧船似欲升天瀧南始到九疑郡¶
<pb:KR4h0140_WYG_890-6b>¶
應絶髙人乘興船¶
　張志和(五首/)¶
　　　漁父¶
西塞山前白鷺飛桃花流水鱖魚肥青箬笠緑蓑衣斜¶
風細雨不須歸¶
釣臺漁父褐為裘兩兩三三舴艋舟能縱櫂慣乘流長¶
江白浪不曾憂¶
霅溪灣裏釣魚翁舴艋為家西復東江上雪浦邉風笑¶
<pb:KR4h0140_WYG_890-7a>¶
著荷衣不歎窮¶
松江蟹舎主人歡菰飯蓴羮亦共餐楓葉落荻花乾醉¶
宿漁舟不覺寒¶
青草湖中月正圓巴陵漁父櫂歌連釣車子橛頭船樂¶
在風波不用仙¶
　張松齡(一首/)¶
　　　漁父¶
樂是風波釣是閒草堂松檜已勝攀太湖水洞庭山狂¶
<pb:KR4h0140_WYG_890-7b>¶
風浪起且須還¶
　韓翃(一首/)¶
　　　章臺柳(寄柳/氏)¶
章臺柳章臺柳往日依依今在否縱使長條似舊垂也¶
應攀折他人手¶
　韋應物(四首/)¶
　　　三臺(或加令字一名翠/華引一名開元樂)¶
一年一年老去明日後日花開未報長安平定萬國豈¶
<pb:KR4h0140_WYG_890-8a>¶
得銜杯¶
冰泮寒塘水緑雨餘百草皆生朝來衡門無事晩下髙¶
齋有情¶
　　　調笑令(一名宫中調笑一名/轉應曲一名三臺令)¶
邉馬邉馬逺放燕支山下跑沙跑雪獨嘶東望西望路¶
迷迷路迷路邉草無窮日暮¶
河漢河漢曉挂秋城漫漫愁人起望相思塞北江南别¶
離離别離别河漢雖同路絶¶
<pb:KR4h0140_WYG_890-8b>¶
　王建(十首/)¶
　　　三臺(宫中二首/江南四首)¶
魚藻池邉射鴨芙蓉苑裏看花日色柘袍相似不著紅¶
鸞扇遮¶
池北池南草緑殿前殿後花紅天子千秋萬嵗未央明¶
月清風¶
揚州橋邉小婦長干市裏商人三年不得消息各自拜¶
鬼求神¶
<pb:KR4h0140_WYG_890-9a>¶
青草湖邉草色飛猨嶺上猨聲萬里三湘客到有風有¶
雨人行¶
樹頭花落花開道上人去人來朝愁暮愁即老百年㡬¶
度三臺¶
鬬身彊健且為頭白齒落難追準擬百年千嵗能得㡬¶
許多時¶
　　　調笑令(即宫中/調笑)¶
團扇團扇美人竝來遮面玉顔顦顇三年誰復商量管¶
<pb:KR4h0140_WYG_890-9b>¶
弦弦管弦管春草昭陽路斷¶
胡蝶胡蝶飛上金枝玉葉君前對舞春風百葉桃花樹¶
紅紅樹紅樹燕語鶯啼日暮¶
羅袖羅袖暗舞春風依舊遥看歌舞玉樓好日新妝坐¶
愁愁坐愁坐一世虛生虛過¶
楊柳楊柳日暮白沙渡口船頭江水茫茫商人少婦斷¶
腸腸斷腸斷鷓鴣夜飛失伴¶
　戴叔倫(一首/)¶
<pb:KR4h0140_WYG_890-10a>¶
　　　調笑令(即轉/應曲)¶
邉草邉草邉草盡來兵老山南山北雪晴千里萬里月¶
明明月明月胡笳一聲愁絶¶
　劉禹錫(八首/)¶
　　　紇那曲(二首/)¶
楊柳欝青青竹枝無限情同郎一囘顧聽唱紇那聲¶
蹋曲興無窮調同辭不同願郎千萬夀長作主人翁¶
　　　憶江南(即春/去也)¶
<pb:KR4h0140_WYG_890-10b>¶
春去也多謝洛城人弱柳從風疑舉袂叢蘭裛露似霑¶
巾獨坐亦含嚬¶
春去也共惜豔陽年猶有桃花流水上無辭竹葉醉尊¶
前惟待見青天¶
　　　瀟湘神¶
湘水流湘水流九疑雲物至今愁若問二妃何處所零¶
陵芳草露中秋¶
斑竹枝斑竹枝淚痕㸃㸃寄相思楚客欲聽瑶瑟怨瀟¶
<pb:KR4h0140_WYG_890-11a>¶
湘深夜月明時¶
　　　抛毬樂¶
五色繡團圓登君瑇瑁筵最宜紅燭下偏稱落花前上¶
客如先起應湏贈一船¶
春早見花枝朝朝恨發遲及看花落後却憶未開時幸¶
有抛毬樂一杯君莫辭¶
　白居易(九首/)¶
　　　花非花¶
<pb:KR4h0140_WYG_890-11b>¶
花非花霧非霧夜半來天明去來如春夢不多時去似¶
朝雲無覓處¶
　　　憶江南¶
江南好風景舊曽諳日出江花紅勝火春來江水緑如¶
藍能不憶江南¶
江南憶最憶是杭州山寺月中尋桂子郡亭枕上看潮¶
頭何日更重遊¶
江南憶其次憶吳宫吳酒一杯春竹葉吳娃雙舞醉芙¶
<pb:KR4h0140_WYG_890-12a>¶
蓉早晩得相逢¶
　　　如夢令¶
前度小花静院不比尋常時見見了又還休愁却等閒¶
分散腸斷腸斷記取釵横鬢亂¶
落月西窗驚起好箇怱怱些子鬒鬢嚲輕鬆凝了一雙¶
秋水告伱告伱休向人間整理¶
頻日雅歡幽㑹打得來來越㬠說著暫分飛蹙損一雙¶
睂黛無奈無奈兩箇心兒總待¶
<pb:KR4h0140_WYG_890-12b>¶
　　　長相思¶
汴水流泗水流流到瓜洲古渡頭吳山㸃㸃愁　思悠¶
悠恨悠悠恨到歸時方始休月明人倚樓¶
深畫睂淺畫睂蟬鬢鬅鬙雲滿衣陽臺行雨囘　巫山¶
髙巫山低暮雨瀟瀟郎不歸空房獨守時¶
　劉長卿(一首/)¶
　　　謫仙怨(某作律詩題云苕溪/酬梁耿别後見寄)¶
晴川落日初低惆悵孤舟解攜鳥向平蕪逺近人隨流¶
<pb:KR4h0140_WYG_890-13a>¶
水東西　白雲千里萬里明月前溪後溪獨恨長沙謫¶
去江潭春草萋萋¶
　竇𢎞餘(常之子官至台/州刺史詞一首)¶
　　　廣謫仙怨(幷序/)¶
　　天寳十五載正月安䘵山反陷沒洛陽王師敗績¶
　　闗門不守車駕幸蜀途次馬嵬驛六軍不發賜貴¶
　　妃自盡然後駕行次駱谷上登髙下馬望秦川遥¶
　　辭陵廟再拜嗚咽流涕左右皆泣謂力士曰吾聽¶
<pb:KR4h0140_WYG_890-13b>¶
　　九齡之言不到於此乃命中使往韶州以太牢祭¶
　　之因上馬索長笛吹笛曲成潸然流涕佇立久之¶
　　時有司旋録成譜及鑾駕至成都乃進此譜請名¶
　　曲帝謂吾因思九齡亦别有意可名此曲為謫仙¶
　　怨其㫖屬馬嵬之事厥後以亂離隔絶有人自西¶
　　川傳得者無由知但呼為劒南神曲其音怨切諸¶
　　曲莫比大厯中江南人盛為此曲隨州刺史劉長¶
　　卿左遷睦州司馬祖筵之内長卿遂撰其詞吹之¶
<pb:KR4h0140_WYG_890-14a>¶
　　　為曲意頗自得盖亦不知本事余既備知聊因暇¶
　　　日撰其辭復命樂工唱之用廣其不知者¶
　邉塵犯闕衝闗金輅提攜玉顔雲雨此時蕭散君王何¶
　日歸還　傷心朝恨暮恨囘首千山萬山獨望天邉初¶
　月蛾睂猶自彎彎¶
　　康駢(字駕輕池州人登第為崇文館校書郎後為田/頵客薦授中書舎人所著有劇談録詞一首)¶
　　　　廣謫仙怨(并序/)¶
　　　竇使君序謫仙怨云劉隨州之辭未知本事及詳¶
<pb:KR4h0140_WYG_890-14b>¶
　　　其意但以貴妃為懐盖明皇登駱谷之時實有思¶
　　　賢之意竇之所製殊不述焉駢因更廣其辭盖欲¶
　　　兩全其事雖才情淺拙不逮二公而理或可觀貽¶
　　　諸識者¶
　晴山礙目横天緑曡君王馬前鑾輅西廵蜀國龍顔東¶
　望秦川　曲江魂斷芳草妃子愁凝暮烟長笛此時吹¶
　罷何言獨為嬋娟¶
御定全唐詩巻八百九十¶
