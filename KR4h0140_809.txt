# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:05.249410
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百九
<pb:KR4h0140_WYG_809-1a>¶
　欽定四庫全書¶
御定全唐詩巻八百九¶
　　靈一¶
　靈一姓呉氏廣陵人居餘杭宜豐寺禪誦之暇輒賦詩¶
　歌與朱放張繼皇甫曽諸人為塵外友詩一巻¶
　　　　酬皇甫冉西陵見寄(一作西/陵渡)¶
　西陵潮信滿島嶼沒(一作/入)中流越客依風水相思南渡¶
　頭寒光生極浦落日(一作/暮雪)映滄洲何事揚帆去空驚海¶
<pb:KR4h0140_WYG_809-1b>¶
　(一作/江)上鷗¶
　　　　溪行即事¶
　近夜山更碧入林溪轉清不知伏牛事(一作/路)潭洞何從¶
　橫野(一作/曲)㟁煙初合平湖月未生孤舟屢失道但聽秋¶
　泉聲¶
　　　　棲霞山夜坐¶
　山頭戒壇路幽映雪(一作/雲)岩側四面青石牀一峰苔蘚¶
　色松風(一作/風松)靜復起月影開還黒何獨乘夜來殊非晝¶
<pb:KR4h0140_WYG_809-2a>¶
(一作書/一作畫)所得¶
　　　宿天柱觀(一作宿/靈洞觀)¶
石室初(一作/因)投宿仙翁喜暫(一作/幸見)容花源隔(一作/隨)水見¶
(一作/逺)洞府過山逢泉湧堦前地雲生户外峰中宵自入¶
定非是欲降龍¶
　　　酬皇甫冉將赴無錫於雲門寺贈别¶
湖南通古寺來徃意無涯欲識雲門路千峰到(一作/向)若¶
耶春山子敬(一作/猷)宅古木謝敷家自可長偕隱那言(一/作)¶
<pb:KR4h0140_WYG_809-2b>¶
(云一/作堪)相去賖¶
　　　宜豐新泉¶
泉源新湧出洞澈映纖雲稍落芙蓉沼初淹苔(一作/碧)蘚¶
文素將空意合(一作了將/空色淨)淨(一作/素)與衆流分每到(一作/若對)¶
清宵月泠泠(一作/然)夢裏聞¶
　　　靜林精舍(寺即梁武帝未逹時所居寺中有鐘/磬皆古物時時有聲在安吉州  精)¶
　　　(舍一/作寺)¶
靜林溪路(一作/精舍)逺蕭帝有遺蹤水擊羅浮磬山鳴于闐¶
<pb:KR4h0140_WYG_809-3a>¶
鐘燈傳三世(一作/際)火樹老萬(一作/五)株松無數(一作/復)煙霞¶
色空聞昔臥龍¶
　　　江行寄張舍人¶
客程終日風塵苦蓬轉還家未有期林色曉分殘雪後¶
角聲寒奏落帆時月髙星使東看逺雲破霜鴻北(一作/逢欲)¶
度遲流蕩此心難共說千峰澄霽隔瓊枝¶
　　　送王頴悟歸左綿(一本無下三字/一作佐歸州)¶
客意天南興已闌不堪言别向仙官夢揺玉珮隨旄(一/作)¶
<pb:KR4h0140_WYG_809-3b>¶
(旌/)節心到金華憶杏壇荒郊極望歸雲盡瘦馬空(一作/長)¶
嘶落日殘想得故山青靄裏泉聲入夜獨潺潺¶
　　　安公¶
彌天稱聖哲象法初繄頼𢎞道識行藏匡時知進退秦¶
王輕與舉習生重酬對學文古篆中義顯心經内法服¶
應華夏金言流海岱西方浮雲間更陪龍華㑹¶
　　　林公¶
支公信髙逸乆向山林住時將孫許遊豈以形骸遇幸¶
<pb:KR4h0140_WYG_809-4a>¶
辭天子詔復覽名臣疏西晉尚虛無南朝乆淪悞因談¶
老莊意乃盡逍遥趣誰為竹林賢風流相比附¶
　　　逺公¶
逺公逢道安一朝弃儒服真機乆消歇世教空拘束誓¶
入羅浮中遂棲廬山曲禪經初纂定佛語新名目鉢帽¶
絶朝宗簪裾翻拜伏東林多隱士為我辭榮禄¶
　　　雨後欲尋(一作/往)天目山問元駱二公溪路¶
昨夜雲生天井(一作/目)東春山一雨一(一作/幾)囘風林花倂¶
<pb:KR4h0140_WYG_809-4b>¶
逐溪流下欲上龍池(一作/門)通不通¶
　　　題僧院¶
虎溪閑月引相過帶雪松枝挂薜蘿無限青山行欲盡¶
白雲深處老僧多¶
　　　宿靜林寺¶
山寺門前多古松溪行欲到已聞鐘中宵引領尋髙頂¶
月照雲峰凡幾重¶
　　　再還宜豐寺¶
<pb:KR4h0140_WYG_809-5a>¶
再尋(一作/過)招隱地重㑹息(一作/宿)心期樵客問歸日山僧¶
記别時野雲陰逺甸秋雨漲前陂(一作/池)勿謂探形勝(一/作)¶
(頻來/此)吾今不好奇¶
　　　春日山齋¶
野逕東風起山扉度日開晴光拆紅蕚流水長青苔逋¶
客殊未去芳時已再來非闗戀春草自是欲裵回¶
　　　留别忠州故人(一作惟/審詩)¶
一身無定處萬里獨銷魂芳草迷歸路春流滴淚痕幾¶
<pb:KR4h0140_WYG_809-5b>¶
時休旅食何夜宿江村欲識相思苦空山啼暮猨¶
　　　送别¶
慿髙莫送逺看欲斷歸心别恨啼猨苦相思流水深翠¶
雲南澗影丹桂晩山陰若未來雙鵠遼城何更尋¶
　　　送冽寺主之京迎禪和尚¶
禪門居此地瞻望在虛空水國月未上蒼生如夢中上¶
人知機士甁(一作/引)錫慰樊籠彼土諸梵衆嗟君揚道風¶
　　　送王法師之西川¶
<pb:KR4h0140_WYG_809-6a>¶
旅遊無近逺要自别魂銷官柳鄉愁亂春山客路遥伴¶
行芳草逺(一作/緑)縁(一作/隨)興野花飄計日功成後還將輔¶
聖朝¶
　　　送範律師徃果州¶
終南千古後獨爾繼卿名離障非今日脩因是幾生亂¶
峰寒影暮深澗野流清逺客歸心苦難為此别情¶
　　　送明素上人歸楚覲省¶
能將疎懶背時人不厭孤萍任此身江上昔年同出處¶
<pb:KR4h0140_WYG_809-6b>¶
天涯今日共風塵平(一作/小)湖舊隱(一作/逕)應殘雪芳草歸¶
心未隔春前路倍憐多勝事到家知慶綵衣新¶
　　　項王廟(一作棲/一詩)¶
緬想咸陽事可嗟楚歌哀怨思無涯八千子弟歸何處¶
萬里鴻溝屬漢家弓斷陣前爭日月血流垓下定龍蛇¶
㧞山力盡烏江水今日悠悠空浪花¶
　　　酬陳明府舟中見贈¶
長溪通夜靜素舸與人閑月影沈秋水風聲落暮山稻¶
<pb:KR4h0140_WYG_809-7a>¶
花千頃外蓮葉兩河間陶令多真意相思一解顔¶
　　　題東蘭若¶
上人禪室路裵回萬木清隂向日開寒竹影侵行逕石¶
秋風聲(一作/煙)入(一作天/花香㪚)誦經臺閑雲不繫從舒巻狎鳥¶
無機任往來更惜片陽談妙理歸時莫待暝鐘催¶
　　　送朱放¶
苦見人間世思歸洞裏天縱令山鳥語不廢野人眠¶
　　　歸岑山過惟審上人别業(一作歸岑/山留别)¶
<pb:KR4h0140_WYG_809-7b>¶
禪客無心憶薜蘿自然行徑向山多知君欲問人間事¶
始與浮雲共一過¶
　　　於潛道中呈元八處士(一本題上有自青山詣/四字道中下有作字)¶
苕水灘行淺潛州路漸深參差逺岫(一作/村)色迢遞野人¶
心凍澗氷難釋秋山日易隂不知天目下何處是(一作/訪)¶
雲林¶
　　　送殷判官歸上都¶
漾舟雲路客來過夕陽時向背堪遺恨逢迎宿未期水¶
<pb:KR4h0140_WYG_809-8a>¶
容愁暮急花影動春遲别後王孫草青青入夢思¶
　　　贈别皇甫曽¶
幽人從逺岳過客愛春(一作/青)山髙駕能相送孤遊(一作/舟)¶
且未還紫苔封井石緑竹掩(一作/映)柴闗若到雲峰外齊¶
心去住間¶
　　　送陳允初卜居麻園¶
欲向麻源隱能尋謝客蹤空山幾千里幽谷第三重茅¶
(一作/巖)宇寧須葺荷衣不待縫因君見往事為我謝喬松¶
<pb:KR4h0140_WYG_809-8b>¶
　　　秋題劉逸人林泉¶
凉飇亂黄葉遲客橘陰清蘿徑封行跡雲門閉野情零¶
林秋露響穿竹暮煙輕莫戀幽棲地懷安却敗名¶
　　　自大林與韓明府歸郭中精舍¶
野客同舟楫相攜復一歸孤煙(一作/雲)生暮景逺岫帶春¶
暉不道還山是誰云向郭非禪門有通隱喧寂共忘機¶
　　　同使君宿大梁驛(與清江喜皇甫大夫/同宿大梁驛詩小異)¶
旌旗江上出花外捲簾空夜色臨城月春寒度水風雖¶
<pb:KR4h0140_WYG_809-9a>¶
然行李别且喜語音同若問匡廬事終身媿逺公¶
　　　題黄公陶翰别業(一作處一詩一作蘇廣文詩/題云自商山宿陶令隱居)¶
聞說花源堪避秦幽尋數月(一作/日)不逢人煙霞洞裏無¶
雞犬風雨林間(一作/中)有鬼神黃公石上三芝秀陶令門¶
前五柳春醉臥白雲閑入(一作/作)夢不知何物是吾身¶
　　　哭衞尚書¶
畫㦸重門楚水陰天涯欲暮共傷心南荆雙㦸㾗猶在¶
北斗孤魂望巳深蓮花幕下悲風起細柳營邊暁月臨¶
<pb:KR4h0140_WYG_809-9b>¶
有路茫茫向誰問感君空有淚霑襟¶
　　　贈靈澈禪師¶
禪師來往翠微間萬里千峰到(一作/見)剡山何時共到天¶
台裏身與浮雲處處閒¶
　　　將出宜豐寺留題山房¶
池上蓮荷(一作/花)不自開山中流水偶然來若言聚散定¶
由我未是回時那得回¶
　　　妙樂觀(一作題王喬觀/傳道士所居)¶
<pb:KR4h0140_WYG_809-10a>¶
　王喬所居空山觀白雲至今凝不散壇場月路幾千年¶
　往往吹笙下天半瀑布西行過石橋黄精採根還採苖¶
　忽見一人擎茶椀松(一作/蓼)花昨夜風吹滿自言家(一作/住)¶
　處在東坡白犬相隨邀我過松間石上有棊局能使樵¶
　人爛斧柯¶
　　　　與元居士青山潭飲茶¶
　野泉煙火白雲間坐飲香茶愛此山巖下維舟不忍去¶
　青溪流水暮潺潺¶
<pb:KR4h0140_WYG_809-10b>¶
　　　　送人得蕩子歸倡婦(一作行/不歸)¶
　垂涕憑回信為語柳園人情知獨難守又是一陽春¶
　　　　句¶
　濾泉侵月起掃徑避蟲行(丹鉛/録)¶
　¶
　¶
　¶
御定全唐詩巻八百九¶
