# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:05.963277
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百二十二
<pb:KR4h0140_WYG_822-1a>¶
　欽定四庫全書¶
御定全唐詩巻八百二十二¶
　　廣宣¶
　廣宣姓廖氏蜀中人與劉禹錫最善元和長慶兩朝並¶
　為内供奉賜居安國寺紅樓院有紅樓集今存詩十七¶
　首編為一巻¶
　　　　皇太子頻賜存問并索唱和新詩因有陳謝¶
　望苑招延(一作/賢)後禪扉訪道餘祇言俟文雅何意及庸¶
<pb:KR4h0140_WYG_822-1b>¶
　虚率性多非學縁情偶自書清風聞寺響白日見心初¶
　重道逢軒后崇儒過魏儲青宫列芳(一作/楩)梓𤣥圃積瓊¶
　琚鄭鼠寧容者齊竽久舍諸空懐受恩感含思幾躊躇¶
　　　　禁中法㑹應制¶
　天上萬年枝人間不可窺道塲三教㑹心地百王期侍¶
　讀霑恩早傳香駐日遲在筵還向道通籍許言詩空媿¶
　陪仙列何階答聖慈從今精至理長願契無為¶
　　　　降誕日内庭獻壽應制¶
<pb:KR4h0140_WYG_822-2a>¶
慶夀千齡逺敷仁萬國通登霄欣有路捧日愧無功仙¶
駕三山上龍生二月中修齋長樂殿講道大明宫此地¶
人難到諸天事不同法筵花散後空界滿香風¶
　　　寺中柿樹一蒂四顆詠應制¶
珍木生竒畆低枝拂梵宫因開四界分本自百花中當¶
夏陰涵緑臨秋色變紅君看藥草喻何減太陽功¶
　　　早秋降誕日獻壽二首應制¶
秋蓂開六葉元聖誕千年繞殿祥風起當空瑞日懸道¶
<pb:KR4h0140_WYG_822-2b>¶
光中國主人識大羅仙敢贊無疆壽香花上法筵¶
萬方瞻聖日九土仰清光磬地山河壯彌天福壽長瑞¶
煙薰法界眞偈啟仁(一作/人)王看獻千秋樂千秋樂未央¶
　　　駕幸天長寺應制¶
天界宜春賞禪門不掩闗宸逰雙闕外僧引(一作/隱)百花¶
間車馬喧長路煙雲浄逺山觀空復觀俗皇鑒此中閑¶
　　　九月菊花詠應制(一作清/江詩)¶
可訝東籬菊能知節候芳細枝青玉潤繁蕊碎金香爽¶
<pb:KR4h0140_WYG_822-3a>¶
(一作/浮)氣浮(一作/凝)朝露濃姿帶夜霜泛杯傳夀酒應共樂¶
時康¶
　　　駕幸聖容院應制¶
大唐國裏千年聖王舍城中百億身却指容顔非我相¶
自言空色是吾眞深殿䖍心隨寳輦廣庭徐歩引金輪¶
古來貴重縁親近狂客慚為侍從臣¶
　　　聖恩顧問獨逰月磴閣直書其事應制¶
禪居河畔無多地來徃尋春物正華磴道上盤千畆竹¶
<pb:KR4h0140_WYG_822-3b>¶
欄干低壓(一作/數)萬人家簷前施飯來飛鳥林下行香踏¶
落花自解刹那知佛性不勞更喻幾塵沙¶
　　　安國寺隨駕幸興唐觀應制¶
東林何殿是西鄰禪客垣墻接羽人萬乘逰仙宗有道¶
三車引路本無塵初傳寳訣長生術已證金剛不壊身¶
兩地盡修天上事共瞻鑾駕(一作/鑾鶴)重來廵¶
　　　賀王起(一作賀王侍/郎典貢放榜)¶
從辭鳳閣掌絲綸便向青雲領貢賔再闢文塲(一作/章)無¶
<pb:KR4h0140_WYG_822-4a>¶
枉路兩開金榜絶寃人眼看龍化門前水手放鶯飛谷¶
口春明日定歸台席去鶺鴒原上共陶鈞¶
　　　駕幸普濟寺應制¶
南方寶界幾由旬八部同瞻一佛身寺壓山河天宇静¶
樓懸日月鏡光新重城柳暗東風曙(一作/暖)複道花明上¶
苑春向晩鑾輿歸鳳闕曲江池上動青蘋¶
　　　紅樓院應制(一作沈/佺期詩)¶
紅樓疑見白毫光寺逼宸居福盛唐支遁愛山情謾切¶
<pb:KR4h0140_WYG_822-4b>¶
曇摩泛海路空長經聲夜息聞天語爐氣晨飄接御香¶
誰道此中難可到自憐深院得徊翔¶
　　　再入道塲紀事應制(一作沈/佺期詩)¶
南方歸去再生天内殿今年異昔年見闢乾坤新定位¶
看題日月更髙懸行隨車(一作/香)輦登仙路坐近爐煙講¶
法筵自喜恩深陪侍從兩朝長在聖人前¶
　　　寺中賞花應制¶
東風萬里送香來上界千花向日開却笑霞樓紫芝侣¶
<pb:KR4h0140_WYG_822-5a>¶
　桃源深洞訪仙才¶
　　　　九月十五日夜宿鄭尚書絪東亭望月寄杜給¶
　　　　事¶
　霜天晴(一作/昨)夜宿東齋松竹交陰惬素懐迥出風塵心¶
　得地可憐三五月當階清光滿院恩(一作/思)情見寒色臨¶
　門笑語諧霄漢路殊從道合徃來人事不相乖¶
　¶
　¶
<pb:KR4h0140_WYG_822-5b>¶
　¶
　¶
　¶
　¶
　¶
　¶
　¶
御定全唐詩卷八百二十二¶
