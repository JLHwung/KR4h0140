# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:54.915433
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百九十七
<pb:KR4h0140_WYG_597-1a>¶
　欽定四庫全書¶
御定全唐詩巻五百九十七¶
　　徐商¶
　徐商字義聲(一云字/秋卿)新鄭人擢進士第大中時尚書左¶
　丞咸通四年以兵部尚書同平章事後出為襄州節度¶
　詩一首¶
　　　　賀襄陽副使節判同加章綬¶
　朱紫花前賀故人兼榮此會頗闗身同年坐上聯賓榻¶
<pb:KR4h0140_WYG_597-1b>¶
　宗姓亭中布錦裀晴日照旗紅灼爍韶光入隊影玢璘¶
　芳菲解助今朝喜嫩蘂青條滿眼新¶
　　　　句¶
　萍聚只因今日浪荻斜都為夜來風¶
　　高璩¶
　高璩字瑩之渤海人登進士第累佐使府大中朝歴丞¶
　郎咸通中守中書侍郎平章事詩一首¶
　　　　和薛逢贈别¶
<pb:KR4h0140_WYG_597-2a>¶
劒外綿州第一州尊前偏喜接君留歌聲婉轉添長恨¶
管色凄涼似到秋但務歡娛思曉角獨耽雲水上高樓¶
莫言此去難相見怨别徵黃是順流¶
　　　句¶
公齋一到人非舊詩板重尋墨尚新¶
　高湘¶
高湘字濬之銖從子也擢進士第咸通中歴諫議大夫¶
僖宗朝終江西觀察使詩一首¶
<pb:KR4h0140_WYG_597-2b>¶
　　　和李尚書命妓餞崔侍御¶
謝安春渚餞袁宏千里仁風一扇清歌黛慘時方酩酊¶
不知公子重飛觥¶
　　　句¶
惟有高州是當家(玉泉子云湘從兄中書舍人湜與路/相巖親善而湘厚劉相瞻巖既逐瞻)¶
(除不附己者十司戸湘得高/州到日憤湜不佑巳賦詩云)¶
　崔安潛¶
崔安潛字進之齊州人大中三年進士登第咸通中累¶
<pb:KR4h0140_WYG_597-3a>¶
擢忠武節度使拒王仙芝有功代高駢鎮西川終太子¶
太傅諡貞孝詩一首¶
　　　報何澤¶
四十九年前及第同年唯有老夫存今日殷勤訪吾子¶
穏將鬐鬛上龍門¶
　裴鉶¶
裴鉶高駢客也官成都節度副使加御史大夫詩一首¶
　　　題文翁石室¶
<pb:KR4h0140_WYG_597-3b>¶
文翁石室有儀形庠序千秋播徳馨古栢尚留今日翠¶
高岷猶藹舊時青人心未肻抛羶蟻弟子依前學聚螢¶
更歎沲江無限水爭流秖願到滄溟¶
　劉損¶
劉損咸通時人詩三首¶
　　　憤惋詩三首(一作劉禹錫/詩題作懷妓)¶
寶釵分股合無緣魚在深淵日在天得意紫鸞休舞鏡¶
斷蹤青鳥罷銜箋金杯倒覆難收水玉軫傾欹嬾續弦¶
<pb:KR4h0140_WYG_597-4a>¶
從此蘼蕪山下過祗應將淚比黃泉¶
鸞辭舊伴知何止鳯得新梧想稱心紅粉尚存香幕幕¶
白雲將散信沈沈已休磨琢投泥玉嬾更經營買笑金¶
願作山頭似人石丈夫衣上淚痕深¶
舊嘗游處徧尋看覩物傷情死一般買笑樓前花巳謝¶
畫眉牕下月空殘雲歸巫峽音容斷路隔星河去住難¶
莫道詩成無淚下涙如泉滴亦須乾¶
　鄭愚¶
<pb:KR4h0140_WYG_597-4b>¶
鄭愚畨禺人咸通中觀察桂管入為禮部侍郎黃巢平¶
後出鎮南海終尚書左僕射詩二首¶
　　　幼作¶
臺山初罷霧岐海正分流漁浦颺來笛鴻逵翼去舟¶
　　　茶詩¶
嫩芽香且靈吾謂草中英夜臼和烟𢷬寒爐對雪烹惟¶
憂碧粉散嘗見緑花生¶
　霍總¶
<pb:KR4h0140_WYG_597-5a>¶
霍總咸通時池州刺史詩七首¶
　　　郡樓望九華歌¶
樓上坐見九子峰翠雲赤日光溶溶有時朝昏變疎密¶
八峰和烟一峰出有時風巻天雨晴聚立連連如弟兄¶
陽烏生子偶成數丹鳯養雛同此名日日遥看機巳靜¶
未離塵躅思真境子明龍駕騰九垓陵陽相對空崔嵬¶
玉漿瑤草不可見自有神仙風馬來¶
　　　塞下曲¶
<pb:KR4h0140_WYG_597-5b>¶
曾當一面戰頻出九重圍但見爭鋒處長須得勝歸雪¶
沾旗尾落風斷節毛稀豈要銘燕石平生重武威¶
　　　闗山月¶
珠瓏翡翠牀白晳侍中郎五日來花下雙童問道傍到¶
門車馬狹連夜管弦長每笑東家子窺他宋玉牆¶
　　　驄馬¶
青驪八尺高俠客倚雄豪踏雪生珠汗障泥䕶錦袍路¶
傍看驟影鞍底巻旋毛豈獨連錢貴酬恩更代勞¶
<pb:KR4h0140_WYG_597-6a>¶
　　　雉朝飛¶
五色有名翬清晨挾兩雌羣羣飛自樂步步飲相隨覘¶
葉逢人處驚媒妬寵時緑毛春鬭盡强敵願君知¶
　　　木芙蓉¶
本自江湖遠常開霜露餘爭春候穠李得水異紅蕖孤¶
秀曾無偶(一作/遇)當門幸不鉏誰能政搖落繁綵照堦除¶
　　　採蓮女¶
舟中採蓮女兩兩催妝梳聞早渡江去日高來起居¶
<pb:KR4h0140_WYG_597-6b>¶
　陳琡¶
陳琡咸通中佐廉使郭常侍銓于徐性耿介不合挈家¶
居茅山焚香習禪詩一首¶
　　　别僧(一作留别/蘭若僧)¶
行若獨輪車常畏大道覆止若員底器常恐他物觸行¶
止既如此安得不離俗¶
　裵䖍(一作/乾)餘¶
裵䖍餘咸通末佐北門李相蔚淮南幕乾寧初官太常¶
<pb:KR4h0140_WYG_597-7a>¶
少卿詩二首¶
　　　早春殘雪¶
霽日彫瓊彩幽庭減夜寒梅飄餘片積日墮晩光殘零¶
落偏依桂霏微不掩蘭陰林披霧縠小沼破冰盤曲檻¶
霜凝砌疎篁玉碎竿巳聞三徑好猶可訪袁安¶
　　　栁枝詞詠篙水濺妓衣¶
半額微黄(一作滿/額蛾黃)金縷衣玉搔頭褭鳯雙飛(一作翠翹/浮動玉釵)¶
(垂/)從教水濺羅裙濕還道朝來(一作知/道巫山)行雨歸¶
<pb:KR4h0140_WYG_597-7b>¶
　李嶸¶
李嶸咸通時人詩一首¶
　　　獻淮南帥(一作獻/李僕射)¶
雞樹烟含瑞氣凝鳯池波待玉山澄國人久倚東闗望¶
擬築沙堤到廣陵¶
　袁郊¶
袁郊字之儀朗山人滋之子也咸通時為祠部郎中昭¶
宗朝為翰林學士詩四首¶
<pb:KR4h0140_WYG_597-8a>¶
　　　月¶
嫦娥竊藥出人間藏在蟾宮不放還后羿遍尋無覓處¶
誰知天上却容奸¶
　　　霜¶
古今何事不思量盡信鄒生感彼蒼但想燕山吹暖律¶
炎天豈不解飛霜¶
　　　露¶
湛湛騰空下碧霄地卑濕處更偏饒菅茅豐草皆霑潤¶
<pb:KR4h0140_WYG_597-8b>¶
不道良田有旱苗¶
　　　雲¶
楚甸嘗聞旱魃侵從龍應合解為霖荒淫却入陽臺夢¶
惑亂懷襄父子心¶
　張叢¶
張叢咸通中官桂管觀察使詩一首¶
　　　㳺東觀山¶
巖岫碧孱顏靈蹤若可攀樓臺烟靄外松竹翠微間玉¶
<pb:KR4h0140_WYG_597-9a>¶
液寒深洞秋光秀遠山憑君指歸路何處是人寰¶
　馮袞¶
馮袞東陽人定之子登進士第咸通中歴任臺省嘗為¶
蘇州刺史詩二首¶
　　　擲盧作¶
八尺臺盤照面新千金一擲鬭精神合是賭時須賭取¶
不妨回首乞閑人¶
　　　戲酒妓¶
<pb:KR4h0140_WYG_597-9b>¶
醉眼從伊百度斜是他家屬是他家低聲向道人知也¶
隔坐剛抛豆蔲花¶
　鄭綮¶
鄭綮字蘊武進士及第累官散騎常侍昭宗時以禮部¶
侍郎同中書門下平章事詩三首¶
　　　老僧¶
日照四山雪老僧門未開凍缾黏柱礎宿火陷爐灰童¶
子病歸去鹿麑寒入來齋鐘知漸近枝鳥下生臺¶
<pb:KR4h0140_WYG_597-10a>¶
　　　題盧州郡齋¶
九衢塵裏一書生多達逢時擁斾旌醉裏眼開金使字¶
紫旂風動耀天明¶
　　　别郡後寄席中三蘭(三妓並以/蘭為名)¶
淮淝兩水不相通隔岸臨流望向東千顆淚珠無寄處¶
一時彈與渡前風¶
　溫庭皓¶
溫庭皓初為襄陽徐商從事咸通中辟徐州崔彥曾幕¶
<pb:KR4h0140_WYG_597-10b>¶
府龎勛反使庭皓草表求節度庭皓拒之遂遇害詔贈¶
兵部郎中詩四首¶
　　　觀山燈獻徐尚書¶
一峰當勝地萬㸃照嚴城勢異崑岡發光疑𤣥圃生焚¶
書翻見字舉燧不招兵況遇新春夜何勞秉燭行¶
九枝應並耀午夜忽潛然景集青山外螢分碧草前輝¶
華侵月影歴亂寫星躔望極高樓上搖光滿綺筵¶
春山收暝色爝火集餘輝麗景饒紅焰祥光出翠微白¶
<pb:KR4h0140_WYG_597-11a>¶
　榆行自比青桂影相依唯有偷光客追㳺欲忘歸¶
　　　　梅¶
　一樹寒林外何人此地栽春光先自暖陽艷暗相催曉¶
　覺霜添白寒迷月借開餘香低惹袖墮蘂逐流杯零落¶
　移新暖飃颺上故臺雪繁鶯不識風裊蝶空迴羌吹應¶
　愁起征徒異渴來莫貪題詠興商鼎待鹽梅¶
　¶
　¶
<pb:KR4h0140_WYG_597-11b>¶
　¶
　¶
　¶
　¶
　¶
　¶
　¶
御定全唐詩巻五百九十七¶
