# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.254860
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百四十三
<pb:KR4h0140_WYG_143-1a>¶
　欽定四庫全書¶
御定全唐詩巻一百四十三¶
　　王昌齡¶
　　　　朝来曲¶
　月昃鳴珂動花連繡户春盤龍玉䑓鏡唯待畫眉人¶
　　　　從軍行¶
　大将軍出戰白日暗榆闗三面黄金甲單于破膽還¶
　　　　答武陵田太守¶
<pb:KR4h0140_WYG_143-1b>¶
　仗(一作/按)劍行千里微軀感一言曽為大梁客不負信陵恩¶
　　　　題㶚池二首¶
　腰鎌欲何之東園刈秋韭世事不復論悲歌和樵叟¶
　開門望長川薄暮見漁者借問白頭翁垂綸㡬年也¶
　　　　題僧房¶
　㯶櫚花滿院苔蘚入閒房彼此名言絶空中聞異香¶
　　　　擊磬老人¶
　雙峰褐衣乆一磬白眉長誰識野人意徒看春草芳¶
<pb:KR4h0140_WYG_143-2a>¶
　　　送胡大¶
荆門不堪别况乃瀟湘秋何䖏遥望君江邉眀月樓¶
　　　送郭司倉¶
暎門淮水綠留騎主人心眀月隨良掾春潮夜夜深¶
　　　送李十五¶
怨别秦楚深江中秋雲起天長杳無隔月影在寒水¶
　　　送張四¶
楓林已愁暮楚水復堪悲别後冷山月清猿無㫁時¶
<pb:KR4h0140_WYG_143-2b>¶
　　　武陵田太守席送司馬盧谿¶
諸侯分楚郡飲餞五谿春山水清暉逺倶憐一逐臣¶
　　　送譚八之桂林¶
客心仍在楚江館復臨湘别意猿鳥外天寒桂水長¶
　　　送劉十五之郡¶
平眀江霧寒客馬江上發扁舟事洛陽窅窅含楚月¶
　　　從軍行七首¶
烽火城西百尺樓黄昏獨上(一作/坐)海風秋更吹羗(一作/横)¶
<pb:KR4h0140_WYG_143-3a>¶
笛闗山月無那(一作/誰解)金閨萬里愁¶
琵琶起舞換新聲總是闗山舊(一作/離)别情撩亂邉愁聴¶
(一作/彈)不盡髙髙秋月照長城¶
闗城榆葉早疎黄日暮雲沙古戰場表請回軍掩塵骨¶
莫教兵士哭龍荒¶
青海長雲暗雪山孤城遥望玉(一作/雁)門闗黄沙百戰穿¶
金甲不破樓蘭終(一作/竟)不還¶
大漠風塵日色昏紅旗半捲出轅門前軍夜戰洮河北¶
<pb:KR4h0140_WYG_143-3b>¶
已報生擒吐谷渾¶
胡瓶落膞紫薄汗碎葉城西秋月團眀敕星馳封寳劍¶
辭君一夜取樓蘭(統籖注云薄/汗疑作䮂䮧)¶
玉門山嶂㡬千重山北山南總是烽人依逺戍須看火¶
馬踏深山不見蹤¶
　　　出塞二首¶
秦時眀月漢時闗萬里長征人(一作征/夫向)未還但使龍城¶
飛將在不教胡馬度隂山¶
<pb:KR4h0140_WYG_143-4a>¶
騮馬新跨白玉鞍戰罷沙場月色寒城頭鐡鼓聲猶振¶
匣裏金刀血未乾¶
　　　采蓮曲二首¶
吳姬越艷楚王妃爭弄蓮舟水濕衣来時浦口花迎入¶
采罷江頭月送歸¶
荷葉羅裠一色裁芙蓉向臉兩邉開亂入池中看不見¶
聞歌始覺有人来¶
　　　殿前曲二首¶
<pb:KR4h0140_WYG_143-4b>¶
貴人妝梳殿前催香風吹入殿後来仗引笙歌大宛馬¶
白蓮花發照池䑓¶
胡部笙歌西殿頭梨園弟子和涼州新聲一段髙樓月¶
聖主千秋樂未休¶
　　　春宫曲(唐人絶句/作殿前曲)¶
昨夜風開露井桃未央前殿月輪髙平陽歌舞新承(一/作)¶
(承/新)寵簾外春寒賜錦袍¶
　　　西宫春怨¶
<pb:KR4h0140_WYG_143-5a>¶
西(一作/空)宫夜靜百花香欲捲珠簾春恨長斜抱雲和深¶
(一作/渾)見月朦(一作/朧)朧樹色隠(一作/隔)昭陽¶
　　　西宫秋怨¶
芙蓉不及羙人妝水殿風来珠翠香誰分(一作/問)含啼(一/作)¶
(却恨/含情)掩秋扇空懸眀月待君王¶
　　　長信秋詞五首¶
金井梧桐秋葉黄珠簾不捲夜来霜熏(一作/金)籠(一作/爐)玉¶
枕無顔色卧聽南宫(一作/宫中)清漏長¶
<pb:KR4h0140_WYG_143-5b>¶
髙殿秋砧響夜闌霜深猶憶御衣寒銀燈青瑣裁縫歇¶
還向金城眀主看¶
奉帚平眀金(一作/秋)殿開且將團扇暫(一作/共)裵回玉顔不¶
及寒鴉色猶帶朝陽日影来¶
真成薄命久尋思夢見君王覺後疑火照西宫知夜飲¶
分眀複道奉恩時¶
長信宫中秋月眀昭陽殿下𢷬衣聲白露堂中細草跡¶
紅羅帳裏不勝情¶
<pb:KR4h0140_WYG_143-6a>¶
　　　青樓曲二首¶
白馬金鞍從武皇旌旗十萬宿長楊樓頭小婦鳴筝坐¶
遥見飛塵入建章¶
馳道楊花滿御溝紅妝縵綰上青樓金章紫綬千餘騎¶
夫壻朝回初拜侯¶
　　　青樓怨¶
香幃風動花入樓髙調鳴筝緩夜愁腸㫁闗山不解說¶
依依殘月下簾鈎¶
<pb:KR4h0140_WYG_143-6b>¶
　　　浣紗女¶
錢塘江畔是誰家江上女兒全勝花吳王在時不得出¶
今日公然来浣紗¶
　　　閨怨¶
閨中少婦不曽愁春日凝妝上翠樓忽見陌頭楊栁色¶
悔教夫壻覓封侯¶
　　　甘泉歌¶
乗輿執玉已登壇細草霑衣春殿寒昨夜雲生拜初月¶
<pb:KR4h0140_WYG_143-7a>¶
萬年甘露水晶盤¶
　　　蕭駙馬宅花燭¶
青鸞飛入合歡宫紫鳳銜花出禁中可憐今夜千門(一/作)¶
(家/)裏銀漢星回(一作/槎)一道通¶
　　　觀獵¶
角鷹初下秋草稀鐡驄抛鞚去如飛少年獵得平原兔¶
馬後(一作/上)横捎意氣歸¶
　　　寄穆侍御出幽州¶
<pb:KR4h0140_WYG_143-7b>¶
一從恩譴度瀟湘寒北江南萬里長莫道薊門書信少¶
雁飛猶得到衡陽¶
　　　寄陶副使¶
聞道將軍破海門如何逺謫渡湘沅春来眀主封西嶽¶
自有還君紫綬恩¶
　　　至南陵荅皇甫岳¶
與君同病復漂淪昨夜宣城别故人眀主恩深非嵗久¶
長江還共五谿濵¶
<pb:KR4h0140_WYG_143-8a>¶
　　　西江寄越弟¶
南浦逢君嶺外還沅谿更逺洞庭山堯時恩澤如春雨¶
夢裏相逢同入闗¶
　　　李四倉曹宅夜飲¶
霜天留後(一作/飲)故情歡銀燭金爐夜不寒欲問吳江别¶
来意(一作/處)青山眀月夢中㸔¶
　　　宴春源¶
源向春城花㡬重江眀深翠引諸峯與君醉失松溪路¶
<pb:KR4h0140_WYG_143-8b>¶
山館寥寥傳暝鐘¶
　　　龍標野宴¶
沅溪夏晩足凉風春酒相𢹂就竹叢莫道絃歌愁逺謫¶
青山眀月不曽空¶
　　　聽流人水調子¶
孤舟微月對楓林分付鳴筝與客心嶺色千重萬重雨¶
㫁絃收與淚痕深¶
　　　梁苑¶
<pb:KR4h0140_WYG_143-9a>¶
梁園秋竹古時煙城外風悲欲暮天萬乗旌旗何䖏在¶
平䑓賓客有誰憐¶
　　　武陵龍興觀黄道士房問易因題(一作/贈)¶
齋心問易太陽宫八卦真形一氣中仙老言餘鶴飛去¶
玉清壇上雨濛濛¶
　　　送魏二¶
醉别江樓橘柚香江風引雨入舟凉憶君遥在瀟湘月¶
(一作上一/作湘山月)愁聽清猿夢裏長¶
<pb:KR4h0140_WYG_143-9b>¶
　　　别李浦之京¶
故園今在㶚陵西江畔逢君醉不迷小弟鄰莊尚漁獵¶
一封書寄數行啼¶
　　　送狄宗亨¶
秋在水清山暮蟬洛陽樹色鳴臯煙送君歸去愁不盡¶
又惜空度涼風天¶
　　　送薛大赴安陸¶
津頭雲雨暗湘山遷客離憂楚地顔遥送扁舟安陸郡¶
<pb:KR4h0140_WYG_143-10a>¶
天邉何䖏穆陵闗¶
　　　芙蓉樓送辛漸二首¶
寒雨連江夜入呉平眀送客楚山孤洛陽親友如相問¶
一片冰心在玉壺¶
丹陽城南秋海隂丹陽城北楚雲深髙樓送客不䏻醉¶
寂寂寒江眀月心¶
　　　重别李評事¶
莫道秋江離别難舟船眀日是長安吳姬緩舞留君醉¶
<pb:KR4h0140_WYG_143-10b>¶
隨意青楓白露寒¶
　　　别陶副使歸南海¶
南越歸人夢海樓廣陵新月海亭秋寳刀留贈長相憶¶
當取戈船萬户侯¶
　　　送人歸江夏¶
寒江(一作/天)綠水楚雲深莫道離憂遷逺心曉夕雙㠶歸¶
鄂渚愁將孤月夢中尋¶
　　　送李五¶
<pb:KR4h0140_WYG_143-11a>¶
玉盌金罍傾送君江西日入起黄雲扁舟乗月暫来去¶
誰道滄浪吳楚分¶
　　　送十五舅¶
深林秋水近日空歸棹演漾清隂中夕浦離觴意何已¶
草根寒露悲鳴蟲¶
　　　留别郭八¶
長亭駐馬未䏻前井邑蒼茫含暮煙醉別何須更惆悵¶
回頭不語但(一作/便)垂鞭¶
<pb:KR4h0140_WYG_143-11b>¶
　　　送竇七¶
清江月色傍林秋波上熒熒望一舟鄂渚輕㠶須早發¶
江邉眀月為君留¶
　　　巴陵送李十二¶
揺曵巴陵洲渚分清江傳語便風聞山長不見秋城色¶
日暮蒹葭空水雲¶
　　　送裴圖南¶
黄河渡頭歸問津離家㡬日茱萸新漫道閨中飛破鏡¶
<pb:KR4h0140_WYG_143-12a>¶
猶看陌上别行人¶
　　　留别司馬太守¶
辰陽太守念王孫逺謫沅谿何可論黄鶴青雲當一舉¶
眀珠吐着報君恩¶
　　　盧溪主(一作/别)人¶
武陵溪口駐扁舟溪水隨君向北流行到荆門上三峡¶
莫將孤月對猿愁¶
　　　送程六¶
<pb:KR4h0140_WYG_143-12b>¶
冬夜傷(一作/觴)離在五溪青魚雪落鱠橙虀武岡前路看¶
斜月片片舟中雲向西¶
　　　送朱越¶
逺别舟中蔣山暮君行舉首燕城路薊門秋月隠黄雲¶
期向金陵醉江樹¶
　　　别辛漸¶
别館蕭條風雨寒扁舟月色渡江看酒酣不識闗西道¶
却望春江雲尚殘¶
<pb:KR4h0140_WYG_143-13a>¶
　　　送柴侍御¶
流水通波接武岡送君不覺有離傷青山一道同雲雨¶
眀月何曽是兩鄉¶
　　　送萬大歸長沙¶
桂陽秋水長沙縣楚竹離聲為君變青山隠隠孤舟微¶
白鶴雙飛忽相見¶
　　　送吳十九徃沅陵¶
沅江流水到辰陽谿口逢君驛路長逺謫誰(一作/唯)知望¶
<pb:KR4h0140_WYG_143-13b>¶
雷雨眀年春水共還鄉¶
　　　别皇甫五¶
溆浦潭陽隔楚山離尊不用起愁顔眀祠靈響期昭應¶
天澤俱從此路還¶
　　　送崔叅軍徃龍溪¶
龍溪只在龍標上秋月孤山兩相向譴謫離心是丈夫¶
鴻恩共待春江漲¶
　　　送鄭判官¶
<pb:KR4h0140_WYG_143-14a>¶
東楚吳山驛樹微軺車銜命奉恩輝英僚𢹂出新豐酒¶
半道遥看驄馬歸¶
　　　送姚司法歸吳¶
吳掾留觴楚郡心洞庭秋雨海門隂但令意逺扁舟近¶
(一作/送)不道滄江百丈深¶
　　　送髙三之桂林¶
留君夜飲對瀟湘從此歸舟客夢長嶺上梅花侵雪暗¶
歸時還拂桂花香¶
<pb:KR4h0140_WYG_143-14b>¶
　　　旅望(一作出/塞行)¶
白花(一作/草)原頭(一作/上)望京師黄河水流無盡時窮秋曠¶
野行人絶馬首東来知是誰¶
　　　題朱鍊師山房¶
叩齒焚香出世塵齋壇鳴磬歩虚人百花仙醖䏻留客¶
一飯胡麻度㡬春¶
　　　武陵開元觀黄鍊師院三首¶
松間白髪黄尊師童子燒香禹歩時欲訪桃源入溪路¶
<pb:KR4h0140_WYG_143-15a>¶
忽聞雞犬使人疑¶
先賢盛說桃花源塵忝何堪武陵郡聞道秦時避地人¶
至今不與人通(一作/間)問¶
山觀空虗清靜門從官役吏擾塵喧暫因問俗到真境¶
便欲投誠依道源¶
　　　河上老人歌(一作河/上歌)¶
河上老人坐古槎合丹只用青蓮花至今八十如四十¶
口道滄溟是我家¶
<pb:KR4h0140_WYG_143-15b>¶
　　　春怨(樂府近代曲載蓋羅縫二首前一曲乃王/昌齡出塞第一首第二曲即此詩也不著)¶
　　　　　(作者/姓名)¶
音書杜絶白狼西桃李無顔黄鳥啼寒雁春深歸去盡¶
出門腸㫁草萋萋¶
　　　句¶
朝薦抱良策獨倚江城樓(述情/詩式)　昨從金陵邑逺謫沅¶
溪濱(沅/志)　姢魄已三孕(以下海/錄碎事)　駕幸温泉日嚴霜子¶
月初　長亭酒未醒千里風動地(以下河嶽/英靈集)蒼荻寒滄¶
<pb:KR4h0140_WYG_143-16a>¶
　江石頭岸邉飲　天仗森森練雪凝身騎鐡驄自臂鷹¶
　¶
　¶
　¶
　¶
　¶
　¶
　¶
<pb:KR4h0140_WYG_143-16b>¶
　¶
　¶
　¶
　¶
　¶
　¶
　¶
御定全唐詩巻一百四十三¶
