# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.497843
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百六十九
<pb:KR4h0140_WYG_269-1a>¶
　欽定四庫全書¶
御定全唐詩卷二百六十九¶
　　耿湋¶
　　　　酬張少尹秋日鳳翔西郊見寄¶
　鼎氣孕河汾英英濟舊勲劉生曾任俠張率自能文官¶
　佐征西府名齊將上軍秋山遥出浦野鶴暮離羣逺恨¶
　邊笳起勞歌騎吏聞廢關人不到荒戍日空曛草木凉¶
　初變陰晴景半分疊蟬臨積水亂燕入過(一作/髙)雲麗藻¶
<pb:KR4h0140_WYG_269-1b>¶
　終思我衰髯亦為君閒吟寡和曲庭葉漸紛紛¶
　　　　春日書情寄元校書伯和相國元子¶
　數歲平津邸諸生出門(一作/問)時羇孤力行早疎賤託身¶
　遲芳草看無厭青山到未期貧居悲老大春日上茅茨¶
　衞玠瓊瑶色𤣥成鼎鼐姿友朋漢相府兄弟謝家詩律¶
　合聲雖應勞歌調自悲流年不可住惆悵鏡中絲¶
　　　　奉送崔侍御和蕃¶
　萬里華戎隔風沙道路秋新恩明主啟舊好使臣修旌¶
<pb:KR4h0140_WYG_269-2a>¶
節隨邊草關山見戍樓俗殊人左袵地逺水西流日暮¶
冰先合春深雪未休無論善長對博望自封侯¶
　　　春日即事¶
芳菲那變易年鬢自蹉跎室與千峰對門唯二仲過宦¶
情知已少生事託人多草色微風長鶯聲細雨和幾時¶
猶滯拙終日望恩波縱欲論相報無如漂母何¶
　　　仙山行¶
深溪人不到杖䇿獨緣源花落尋無徑雞鳴覺近村數¶
<pb:KR4h0140_WYG_269-2b>¶
翁皆藉草對奕復傾尊看畢初為(一作/圍)局歸逢幾世孫¶
雲迷入洞處水引出山門惆悵歸城郭樵柯迹尚存¶
　　　得替後書懷上第五相公¶
誰語恓惶客偏承顧盼私應逾骨肉分敢忘死生期山¶
縣唯荒壘雲屯盡老師庖人寧自代食蘗謬相推黄綬¶
名空罷青春鬢又衰還來掃門處猶未報恩時獨立花¶
飛滿無言月下遲不知丞相意更欲遣何之¶
　　　入塞曲¶
<pb:KR4h0140_WYG_269-3a>¶
將軍帶十圍重錦製戎衣猿臂銷弓力虬鬚長劔威首¶
登平樂宴新破大宛歸樓上姝姬笑門前問客稀暮烽¶
𤣥兔急秋草紫騮肥未奉君王詔髙槐晝掩扉¶
　　　送姚校書因歸河中¶
十年相見少一歲又還鄉去住人惆悵東西路渺茫古¶
陂無茂草高樹有殘陽委棄秋來(一作/收餘)稻彫疎採後桑¶
月輪生舜廟河水出(一作/入)關牆明日過閭里光輝芸閣¶
郎(一作/香)¶
<pb:KR4h0140_WYG_269-3b>¶
　　　題清源寺(即王右/丞故宅)¶
儒墨兼宗道雲泉隱舊(一作/舊結)廬盂城今寂寞輞水自紆¶
餘内學銷多累西林(一作/園)易故居深房春竹老細雨夜¶
鐘疎陳跡留金地遺文在石渠不知登座客誰得(一作/學)¶
蔡邕書¶
　　　奉送蔣尚書兼御史大夫東都留守¶
副相威名重春卿禮樂崇錫珪仍拜下分命遂居東高¶
斾翻秋日清鐃引細風蟬稀金谷樹草徧徳陽宫敎用¶
<pb:KR4h0140_WYG_269-4a>¶
儒門儉兵依武庫雄誰云千載後周召獨為公¶
　　　喜侯十七校書見訪¶
東城獨屏居有客到吾廬發廪因舂黍開畦復翦蔬許¶
酣令乞酒辭窶任無魚徧出新成句更通未悟書藤絲¶
秋不長竹粉雨仍餘誰為(一作/謂)須張燭凉空有望舒¶
　　　晩春青門林亭燕集¶
都門連騎出東野栁如絲秦苑看山處王孫逐草時歡¶
遊難再得衰老是前期林静鶯啼逺春深日過遲落花¶
<pb:KR4h0140_WYG_269-4b>¶
今日思秉燭古人詩對酒當為樂雙杯未可辭¶
　　　晩秋東遊寄猗氏第五明府解縣韓明府¶
歩出青門去疎鐘隔上林四郊多難日千里獨歸心暮¶
鳥聲偏苦秋雲色易陰亂墳松柏少野徑草茅深灞涘¶
袁安履汾南宓賤琴何由聽白雪秪益淚霑襟¶
　　　奉和元承(一作/丞)杪秋憶終南舊居¶
白玉郎仍少羊車上路平秋風揺逺草舊業起髙情亂¶
樹通秦苑重原接杜城溪雲隨暮淡野水帶寒清廣樹¶
<pb:KR4h0140_WYG_269-5a>¶
(一作/榭)留峯翠閒門響葉聲近樵應已燒多稼又新成解¶
佩從休沐承家豈退耕恭侯有遺躅何事學泉明¶
　　　晩夏即事臨南居¶
何須學從宦其奈本無機蕙草芳菲歇青山早晩歸廣¶
庭餘落照髙枕對閒扉樹色迎秋老蟬聲過雨稀艱難¶
逢事異去就與時違遥憶衡門外蒼蒼三徑微¶
　　　省試驪珠詩¶
是日重泉下言探徑寸珠龍鱗今不逆魚目也應殊掌¶
<pb:KR4h0140_WYG_269-5b>¶
上星初滿盤中月正孤酬恩光莫及照乗色難踰欲問¶
投人否先論按劒無儻憐希代價敢對此氷壺¶
　　　元日早朝¶
九陌朝臣滿三朝候鼔賖逺珂時接韻攢炬偶成花紫¶
貝為髙闕黄龍建大牙參差萬㦸合左右八貂斜羽扇¶
紛朱檻金鑪隔翠華微風傳曙漏曉日上春霞環珮聲¶
重疊蠻夷服等差樂和天易感山固壽無涯渥澤千年¶
聖車書四海家盛明多在位誰得守蓬麻¶
<pb:KR4h0140_WYG_269-6a>¶
　　　送歸中丞使新羅(一本題下有冊/立弔祭四字)¶
逺國通王化儒林得使臣六(一作/立)君成典册萬里(一作/行弔)¶
奉絲綸雲水連孤棹恩私在一身悠悠龍節去渺渺蜃¶
樓新望裏行還(一作/山仍)暮波中嵗又春昬明看日御(一作/脚又)¶
(作/色)靈怪問舟人城邑分華夏衣裳擬縉紳他時禮命畢¶
歸路勿(一作/不)迷津¶
　　　贈興平鄭明府¶
海内兵猶在關西賦未均仍勞持斧使尚宰茂陵人遥¶
<pb:KR4h0140_WYG_269-6b>¶
夜重城掩清宵片月新綠琴聽古調白屋被深仁跡與¶
儒生合心惟靜者親深情先結契薄宦早趨塵貧病休¶
何日艱難過此身悠悠行逺道冉冉過(一作/遇)良辰明主¶
知封事長沮笑問津悽惶忽相見欲語淚霑巾¶
　　　和王懐州觀西營秋射(得寒/字)¶
謝公親校武草碧露漫漫落葉停髙駕空林滿從官迎¶
籌皆疊鼓揮箭或移竿名借三軍勇功推百中難主皮¶
山郡晩飲筭栁營寒明日開鈴閣新詩雙玉盤¶
<pb:KR4h0140_WYG_269-7a>¶
　　　晩登䖍州即事寄李侍御¶
章溪與貢水何事㑹波瀾萬里歸人少孤舟行路難春¶
光浮曲浪暮色隔連灘花發從南早江流向北寛故交¶
參盛府新角聳危冠楚劔期終割隋珠惜未彈酒醒愁¶
轉極别逺淚初乾願保喬松質青青過大(一作/嵗)寒¶
　　　奉和第五相公登鄱陽郡城西樓¶
茂德為邦久豐貂舊相尊發生傳雨露均養助乾坤曉¶
肆登樓目春(一本/缺)銷戀闕䰟女牆分吏事逺(一作闉/一本缺)道¶
<pb:KR4h0140_WYG_269-7b>¶
啟津門湓浦潮聲盡鍾陵暮色繁夕陽移夢土芳草接¶
湘源封内羣甿復兵間百賦存童牛耕廢畝壕木(一作/水)¶
遶新村野歩漁聲(一作/歌)溢荒祠鼓舞喧髙齋成五字逺¶
岫發孤猨一顧承英達多榮及子孫家貧仍受賜身老¶
未酬恩屬和瑶華曲堪將繫組綸¶
　　　甘泉詩(并序/)¶
　　甘泉美良牧也覃懷舊水鹹鹵人多祓(一作/疫)患天¶
　　愍遺甿是生王公惠和旣敷妙用濳應頃修壘虞¶
<pb:KR4h0140_WYG_269-8a>¶
　　宼鑿井便漑忽遇醴泉香美若飴遂命水工浚渫¶
　　餘泥葺欄備綆維人所欲萬缾繼絜道路紛紛旣¶
　　蠲諸邪亦愈羣瘵豈止夫宜盥漱之用增烹飪之¶
　　味客乃率然遂賦兹什¶
異井甘如醴深仁逺未涯氣寒堪破暑源淨自蠲邪修¶
綆懸氷甃新桐(一作/梧)蔭玉沙帶星凝曉露拂霧湧秋華¶
綠溢涵千仭清泠飲萬家何能葛洪宅終日閉煙霞¶
　　　發綿津驛¶
<pb:KR4h0140_WYG_269-8b>¶
孤舟北去暮心傷細雨東風春草長杳杳短亭分水陸¶
隆隆逺鼓集漁商千叢野竹連湘浦一派寒江下吉陽¶
欲問長安今逺近初年(一作/逢)塞雁有歸行¶
　　　塞上曲¶
慣習干戈事鞍馬初從少小在邊城身微久屬千夫長¶
家逺多親五郡兵嬾說疆場曾大獲且悲年鬢老長征¶
塞鴻過盡殘陽裏樓上悽悽(一作/嗚嗚)暮角聲¶
　　　路旁老人¶
<pb:KR4h0140_WYG_269-9a>¶
老人獨坐倚官樹欲語潸然淚便垂陌上歸心無産業¶
城邊戰骨有親知餘生尚在艱難日長路多逢輕薄兒¶
綠水青山雖似舊如今貧後復何為¶
　　　贈别劉員外長卿¶
清如寒玉直如絲世故多虞事莫期建徳津亭人别夜¶
新安江水月明時為文易老皆知苦謫宦無名倍足悲¶
不學朱雲能折檻空羞獻納在丹墀¶
　　　宿萬固(一作/囘)寺因寄嚴補闕¶
<pb:KR4h0140_WYG_269-9b>¶
曉隨樵客到青㝠因禮山僧宿化城鐘梵已休初入定¶
有無皆離本難名雲開半夜千林靜月上中峰萬壑明¶
為報故人雷處士塵心終日自勞生¶
　　　岐陽客舎呈張明府¶
逸妻稚子應溝壑歸路茫茫東去遥凉葉下時心悄悄¶
空齋夢裏雨蕭蕭星霜漸見侵華髮生長虚聞在聖朝¶
知已只今何處在故山無事别漁樵¶
　　　奉和李觀察登河中白樓¶
<pb:KR4h0140_WYG_269-10a>¶
城上髙樓飛鳥齊從公一遂躡丹梯黄河曲盡流天外¶
白日輪輕(一作/傾)落海西玉樹九重長在夢雲衢一望杳¶
如迷何心更和陽春奏况復秋風聞戰鼙¶
　　　朝下寄韓舍人¶
侍臣鳴珮出西曹鸞殿分階翊綵旄瑞氣迥浮青玉案¶
日華遥上赤霜𫀆花間熖熖雲旗合鳥外亭亭露掌高¶
肯念萬年芳樹裏隨風一葉在蓬蒿¶
　　　賀李觀察禱河神降雨¶
<pb:KR4h0140_WYG_269-10b>¶
質明齋祭北風微騶馭千羣擁廟扉玉帛纔敷雲淡淡¶
笙鏞未撤雨霏霏路邊五稼添膏長河上雙旌帶溼歸¶
若出敬亭山下作何人敢和謝𤣥暉¶
　　　上將行(一作上裵/行軍中丞)¶
蕭關掃定犬羊羣(一作胡塵已/滅天山外)閉閣層城白日(一作陰/陰日復)¶
曛櫪上驊騮嘶鼓角門前老將識風雲旌旗四面寒山¶
暎(一作髙/秋見)絲管(一作/竹)千家靜夜聞誰道古來多簡册(一/作)¶
(計/䇿)功臣(一作/成)唯有衞(一作/是李)將軍(一作更想他時看竹/帛功成不獨霍將軍)¶
<pb:KR4h0140_WYG_269-11a>¶
　　　許下書情寄張韓二舍人¶
謫宦軍城老更悲近來頻夜夢丹墀銀杯乍滅心中火¶
金鑷唯多鬢上絲(一作乍然乍滅心中/火漸鑷漸多鬢上絲)繞院(一作履/又作徑)綠¶
苔聞雁處滿庭黄葉閉門時故人髙歩雲衢上肯念前¶
程杳未期¶
　　　九日¶
重陽寒寺滿秋梧客在南樓顧老夫歩蹇强登遊藻井¶
髪稀那更挿茱茰横空過雨千峰出大野新霜萬葉枯¶
<pb:KR4h0140_WYG_269-11b>¶
(一作萬/壑鋪)更望尊中菊花酒殷勤能得幾囘沽¶
　　　送大谷髙少府¶
縣屬并州北近胡悠悠此别宦仍孤應知史筆思循吏¶
莫料轅門笑魯儒古塞草青宜牧馬春城月暗好啼烏¶
彫殘貴有親仁術梅福何須去隱呉¶
　　　同李端春望¶
二毛羇旅尚迷津萬井鶯花雨後春宫闕參差當晩日¶
山河迤邐靜纎塵和風醉裏承恩客芳草歸時失意人¶
<pb:KR4h0140_WYG_269-12a>¶
南北東西各自去年年依舊物華新¶
　　　嶽祠送薛近貶官¶
枯松老柏仙山下白帝祠堂枕古逵遷客無辜祝史告¶
神明有喜女巫知遥思桂浦人空去逺過衡陽雁不隨¶
度嶺梅花翻向北囘看不見樹南枝¶
　　　送友人遊江南¶
逺别悠悠白髪新江潭何處是通津潮聲偏懼初來客¶
海味唯甘久住人漠漠煙光前浦晩青青草色定山春¶
<pb:KR4h0140_WYG_269-12b>¶
汀洲更有南迴雁亂起聨翩北向秦¶
　　　長門怨¶
聞道昭陽宴嚬蛾落葉中清歌逐寒月遥夜入深宫¶
　　　秋日¶
反照入閭巷憂來與誰(一作愁/来誰共)語古道無(一作/少)人行秋¶
風動禾黍¶
　　　秋夜¶
髙秋夜分後逺客雁來時寂寞重門掩無人問所思¶
<pb:KR4h0140_WYG_269-13a>¶
　　　慈恩寺殘春¶
雙林花已盡葉色占殘芳若問同遊客髙年最斷膓¶
　　　早次睂(一作/郿)縣界¶
疋馬曉路(一作/言)歸悠悠渭川道晴山向孤城秋日滿白¶
草¶
　　　路傍墓¶
石馬雙雙當古樹不知何代公侯墓暮前靡靡(一作/菲菲)春¶
草深唯有行人看碑路¶
<pb:KR4h0140_WYG_269-13b>¶
　　　代園中老人¶
傭賃難(一作/誰)堪一老身皤皤力役在青春林園手種唯¶
吾事桃李成陰歸别人¶
　　　古意¶
雖言千騎上頭居一世生離恨有餘葉下綺窗銀燭冷¶
含啼自草錦中書¶
　　　凉州詞¶
國使翻翻隨斾旌隴西岐路足荒城氊裘牧馬胡雛小¶
<pb:KR4h0140_WYG_269-14a>¶
日暮蕃歌三兩聲¶
　　　安邑王校書居¶
秋來池館清夜聞宫漏聲迢遰玉山迥泛灧銀河傾琴¶
上松風至窗裏竹煙生多君不家食孰云事巖耕¶
　　　登總持寺閣¶
今日登髙閣三休忽自悲因知筋力減不及往年時草¶
樹還如舊山河亦在茲龍鍾兼老病更有重來期¶
　　　寄錢起(一作司/空曙詩)¶
<pb:KR4h0140_WYG_269-14b>¶
草長花落樹羸病强尋春無復少年意空餘華髪新青¶
原高見水白社静逢人寄謝南宫客軒車不見親¶
　　　宿青龍寺故曇上人院¶
年深宫院在閒客自相逢閉户臨寒竹無人有夜鐘降¶
龍今已去巢鶴竟何從坐見繁星曉淒凉識舊峯¶
　　　新蟬(一作司/空曙詩)¶
今朝蟬忽鳴遷客若為情便覺一年謝能令萬感生微¶
風方滿樹落日稍沈城為問同懐者淒凉聽幾聲¶
<pb:KR4h0140_WYG_269-15a>¶
　　　秋中雨田園即事¶
漠漠重雲暗蕭蕭宻雨垂為霖淹古道積日滿荒陂五¶
稼何時穫孤村幾户炊亂流發通圃腐葉著秋枝暮㸑¶
新樵溼晨漁舊浦移空餘去年菊花發在東籬¶
　　　拜新月(一作李/端詩)¶
開簾見新月便即下堦拜細語人不聞北風吹裙帶¶
　　　客行贈人¶
旅行雖别路日暮各思歸欲下今朝淚知君亦溼衣¶
<pb:KR4h0140_WYG_269-15b>¶
　　　贈山老人¶
白首獨一身青山為四隣雖行故鄉陌不見故鄉人¶
　　　贈胡居士¶
孔融過五十海内故人稀相府恩猶在知君未拂衣¶
　　　薦福寺送元偉¶
送客攀花後尋僧坐竹時明朝莫囘望青草馬行遲¶
　　　觀鄰老栽松¶
雖過老人宅不解老人心何事斜陽裏栽松欲待陰¶
<pb:KR4h0140_WYG_269-16a>¶
　　　　哭麴象(一作司/空曙詩)¶
　憶昨秋風起君曾歎逐臣何言芳草日自作九泉人¶
　　　　哭苗垂¶
　舊友無由見孤墳草欲長月斜鄰笛盡車馬出山陽¶
　　　　題雲際寺故僧院¶
　白髮悤悤色青山草草心逺公仍下世從此别東林¶
　　　　句¶
　髙樹多凉吹疎蟬足斷聲(見海録/碎事)¶
<pb:KR4h0140_WYG_269-16b>¶
　¶
　¶
　¶
　¶
　¶
　¶
　¶
御定全唐詩卷二百六十九¶
