# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.327714
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百六十三
<pb:KR4h0140_WYG_263-1a>¶
　欽定四庫全書¶
御定全唐詩卷二百六十三¶
　　嚴維¶
　嚴維字正文越州山陰人至徳二載進士擢辭藻宏麗¶
　科調諸暨尉辟河南幕府終祕書省校書郎與劉長卿¶
　善詩一巻¶
　　　　酬耿拾遺題贈¶
　掩扉常自静驛吏忽傳呼水巷驚馴鳥藜床起病軀顧¶
<pb:KR4h0140_WYG_263-1b>¶
　身悲欲老戒子力為儒明日公西(一作/歸)去煙霞復作徒¶
　　　　酬王侍御西陵渡見寄¶
　前年萬里別昨日一封書郢曲西陵渡秦官使者車栁¶
　塘薫晝日花水溢春渠若不嫌雞黍先令掃弊廬¶
　　　　酬劉員外見寄¶
　蘇耽佐郡時近出白雲司藥補清羸疾窗吟絶妙詞柳¶
　塘春水慢(一作/漫)花塢夕陽遲欲識懐君意明(一作/朝)朝訪¶
　檝師¶
<pb:KR4h0140_WYG_263-2a>¶
　　　同韓(一作/韋)員外宿雲門寺¶
小嶺路難近仙郎此夕過潭空觀月定澗静見雲多竹¶
翠煙深鎖松聲雨㸃和萬縁俱不有對境自垂蘿¶
　　　酬諸公宿鏡水宅¶
幸免低頭向府中貴將藜藿與君同陽雁呌霜来枕上¶
寒山映月在湖中詩書何徳名夫子草木推年長數公¶
聞道漢家偏尚少此身那此(一作/比)訪芝翁¶
　　　送薛尚書入蜀(一作/朝)¶
<pb:KR4h0140_WYG_263-2b>¶
卑情不敢(一作/可)論拜首入(一作/手立)轅門列郡諸侯長登朝¶
八座尊凝笳臨水發行斾向風飜㡬許遺黎(一作/民)泣同¶
懐父母恩¶
　　　送李祕書往儋州¶
魑魅曽為伍蓬莱近拜郎臣心瞻北闕家事在南荒莎¶
草山城小毛洲海驛長𤣥成知必大寧是泛滄浪¶
　　　送人入金華(一作贈別/東陽客)¶
明月雙溪水清(一作/春)風八詠樓昔(一作/少)年為客處今日¶
<pb:KR4h0140_WYG_263-3a>¶
送君遊¶
　　　送崔峒使往睦州兼寄薛司户¶
如今相府用(一作/重)英髦獨往南州肻告勞冰水近開漁¶
浦出雪雲初巻定山髙木奴花映(一作/發)桐廬縣青雀舟¶
隨白露濤使者應須訪亷吏府中惟有范功曹¶
　　　送房元直赴北京¶
猶道樓蘭十萬師書生疋馬去何之臨岐未斷歸家目¶
(一作/日)望月空吟出塞詩常欲激昻論上策不應憔悴老¶
<pb:KR4h0140_WYG_263-3b>¶
明時遥知到日逢寒食彩筆長裾㑹晉祠¶
　　　荆溪館呈丘義興¶
失路荆溪上依人(一作/仁)忽暝投長橋今夜月陽羡古時¶
州野燒明山郭寒更出縣樓先生能館我無事五湖遊¶
　　　一公新泉(一作題靈一/上人院新泉)¶
山下新泉出泠泠北去(一作/比法)源落池纔有響噴(一作漬/又作濺)¶
石未成㾗獨映孤松色殊分衆鳥喧唯當清夜月(一作/月夜)¶
觀此啓(一作/定)禪門¶
<pb:KR4h0140_WYG_263-4a>¶
　　　奉試水精環(一本無奉/試二字)¶
王室符長慶環中得水精任圓循不極見素質仍貞信¶
是天然瑞非因樸斵成無瑕勝玉美至潔過冰清未肻¶
齊珉價寧同雜佩聲能銜任黄雀亦欲應時明(一作/鳴)¶
　　　自雲陽歸晚泊陸澧宅¶
天陰行易晚前路故人居孤棹所思久寒林相見初閒¶
燈忘夜永清漏任更疎(一作/餘)明發還須去離家幾歳(一/作)¶
(歳/欲)除¶
<pb:KR4h0140_WYG_263-4b>¶
　　　九日陪崔郎中北山讌¶
上客南臺至重陽此㑹文菊芳寒露洗杯翠(一作/桐葉)夕陽¶
曛務簡人同醉溪閒鳥自羣府中官最小唯有孟參軍¶
　　　留別鄒紹劉長卿¶
中年從一尉自笑此身非道在甘微祿時難(一作/輕)耻息¶
機晨趨本郡府晝掩故山扉待見干戈畢何妨更採薇¶
　　　書情獻相公(一本獻下/有劉字)¶
年来白髮欲星星誤却生涯是一經魏闕望中(一作/来)何¶
<pb:KR4h0140_WYG_263-5a>¶
日見商歌奏罷復誰聴孤根獨弃慙山木弱質(一作/植)無¶
成狀水萍今日更須詢哲匠不應休去老巖扄¶
　　　贈送朱放¶
昔年居漢水日醉習家池道勝迹常在名髙身不知欲¶
(一作/久)依天目住新自始寧移生事曽無長惟將白接䍦¶
　　　剡中贈張卿侍御¶
辟疆年正少公子貴初還早列月(一作/何)卿位新參柱史¶
班千夫馳驛道駟馬入家山深巷烏衣盛髙閒畫㦸閒¶
<pb:KR4h0140_WYG_263-5b>¶
逶迤天樂下照耀剡溪間自賤遊章句空為衰草顔¶
　　　贈萬經¶
萬公長慢世昨日(一作/夜)又隳官縱酒真彭澤論詩得建¶
安家山伯禹穴別墅小(一作/少)長干輙有時人至窗前白¶
眼看¶
　　　書情上李蘇州(一本州下有/大夫二字)¶
東土苖人尚有殘皇皇亞相出朝端手持國憲羣僚畏¶
口喻天慈百姓安禮數自憐今日絶風流(一作/塵)空計往¶
<pb:KR4h0140_WYG_263-6a>¶
年歡誤著青袍將十載忍令(一作/来)漁浦却垂竿¶
　　　餘姚祗役奉簡鮑參軍¶
童年獻賦在皇州方寸思量君與侯萬事無成新白首¶
兩春虚擲對滄流歌詩盛賦文星動簫管新亭晦日逰¶
知已欲依何水部鄉人今正賤東丘¶
　　　奉和獨孤中丞逰雲門寺¶
絶壑開花界耶溪極上源光輝三獨(一作/石)坐登陟五雲¶
門深木鳴騶馭晴山曜武賁亂泉觀坐卧疎磬發朝昬¶
<pb:KR4h0140_WYG_263-6b>¶
蒼翠新秋色莓苔積雨㾗上方看度鳥後夜聽吟猿異¶
跡焚香對新詩酌茗論歸来還撫俗諸老莫攀轅¶
　　　奉和皇甫大夫夏日逰花嚴(一作/巖)寺(時大夫昆/季同行)¶
初第(一作/地)華嚴(一作/花巖)㑹王家少長行到宫龍節駐禮塔¶
雁行成蓮界千峰静梅天一雨清禪庭未可戀聖主寄¶
蒼生¶
　　　宿法華寺¶
一夕雨沈沈哀猿萬木陰(一作/吟)天龍来䕶法長老宻看¶
<pb:KR4h0140_WYG_263-7a>¶
心魚梵空山静紗燈古殿深無生久已學白髪浪相侵¶
　　　題茅山李尊師所居¶
天師百歳少如童不到山中更不逢洗藥每臨新瀑水¶
歩虚時遶最髙峯籬根五月留殘雪座右千年蔭古松¶
此去人寰知近逺逥看路隔一重重¶
　　　送薛居士和州讀書¶
孤雲獨鶴共悠悠萬卷經書一葉舟楚地巢城民舎少¶
煙村社樹鷺湖秋蒿莱織妾晨炊黍隅(一作/籬)落耕童夕¶
<pb:KR4h0140_WYG_263-7b>¶
放牛年少不應辭苦節諸生若遇亦封侯¶
　　　憶長安(共十二詠丘丹等/同賦各見本集)¶
憶長安五月時君王避暑華池進膳甘瓜朱李續命芳¶
蘭綵絲競處髙明臺榭槐陰栁色通逵¶
　　　狀江南¶
江南春季天蓴葉細如絃池邊草作逕湖上葉如船¶
　　　逰㶚陵山¶
入山未盡意勝跡聊獨尋方士去在昔藥堂留至今四¶
<pb:KR4h0140_WYG_263-8a>¶
隅白雲間一路清溪深芳秀惬春目髙閒宜逺心潭分¶
化丹水路逵(一作/出)昇仙林此道人不悟坐鳴松下琴¶
　　　入唐溪¶
嘯終萬籟起吹去當溪雲環嶼或明昧逺峯尚氛氲雨¶
新翠葉發夜早𤣥象分金澗流不盡入山深更聞¶
　　　送桃巖成上人歸本寺¶
長老歸縁起桃花憶舊巖清晨雲抱石深夜月籠杉道¶
具門人捧齋粮谷鳥銜餘生願依止文字欲三緘¶
<pb:KR4h0140_WYG_263-8b>¶
　　　酬普選二上人期相㑹見寄¶
本意宿東林因聴子賤琴遥知大小朗(傳燈録恵朗禪/師號大朗振朗)¶
(禪師號/小朗)已斷去来心夜静溪聲近庭寒月色深寧知塵¶
外意定後便成吟¶
　　　相里使君宅聴澄上人吹小管¶
秦僧吹竹閉秋城早在梨園稱主情今夕襄陽山太守¶
座中流淚聴商聲¶
　　　贈別至𢎞上人¶
<pb:KR4h0140_WYG_263-9a>¶
最稱𢎞偃少早歳草茆居年老從僧律生知解佛書衲¶
衣求壊帛野飯拾春蔬章句無求斷時(一作/詩)中學有餘¶
　　　奉和劉祭酒傷白馬(此馬勅賜寧/王轉贈祭酒)¶
沛艾如龍馬来從上苑中棣華恩見賜伯舅禮仍崇鏡¶
㸃黄金眼花開白雪騣性柔君子徳足逸大王風色照¶
鳴珂静聲連噴玉雄食場恩未盡過隟命旋終練影依¶
雲没銀鞍向月空仍聞樂府唱猶(一作/應)念代勞功¶
　　　哭靈一上人¶
<pb:KR4h0140_WYG_263-9b>¶
一公何不住空有逺公名共說岑山路今時不可行舊¶
房松更老新塔草初生經論傳緇侣文章遍墨卿禪林¶
枝幹折法宇棟梁傾誰復修僧史應知傳已成(一本無/後四句)¶
　　　題鮑行軍小閣¶
宇下無留事經營意獨新文房已得地相閣是推輪席¶
上招賢急山隂對雪頻虚明先旦暮啓閉異冬春談笑¶
兵家法逢迎幕府賔還將負暄處時借在陰人¶
　　　陪皇甫大夫謁禹廟¶
<pb:KR4h0140_WYG_263-10a>¶
竹使羞殷薦松龕拜夏祠為魚歌徳(一作/致美)後舞羽降神¶
時文(一作/仗)衛瞻如在精靈信有期夕陽陪醉止塘上鳥¶
咸遲¶
　　　同王徵君湘中有懐(一作張/謂詩)¶
八月洞庭秋瀟湘水北流還家萬里夢為客五更愁不¶
用看書帙偏宜上酒樓故人京洛滿何日復同逰¶
　　　奉和皇甫大夫祈雨應時雨降¶
致和知必感歳旱未書災伯禹明靈降元戎禱請来九¶
<pb:KR4h0140_WYG_263-10b>¶
成陳夏樂三獻奉殷罍掣曳旗交電鏗鏘鼔應雷行雲¶
依蓋轉飛雨逐車回欲識皇天意為霖貺在哉¶
　　　贈別劉長卿時赴河南嚴中丞幕府¶
早見登郎署同時跡(一作/即)下僚幾年江路永今去國門¶
遥文孌騷人體官移漢帝朝望山吟度日接枕話通宵¶
萬里趨公府孤㠶恨(一作/限)信潮匡(一作/康)時知已老聖代¶
耻逃堯¶
　　　晦日宴逰¶
<pb:KR4h0140_WYG_263-11a>¶
晦日湔裾俗春樓致酒時出山還已醉謝客舊能詩溪¶
栁薰晴淺巖花待閏遲為邦久無事比屋自熙熙¶
　　　夏日納涼¶
山陰過野客鏡裏接仙郎盥漱臨寒水褰闈入夏堂杉¶
松交日影枕簟上湖光衮衮承嘉話清風納晚涼¶
　　　僧房避暑¶
支公好閒寂庭宇愛林篁幽曠無煩暑恬和不可量蕙¶
風清水殿荷氣雜天香明月談空坐怡然道術忘¶
<pb:KR4h0140_WYG_263-11b>¶
　　　九日登髙¶
詩家九日憐芳菊遲客髙齋瞰浙江漢(一作/漁)浦浪花揺¶
素壁西陵樹色入秋(一作/雲)窗木奴向熟懸金實桑落新¶
開㵼玉缸四子醉時争講徳笑論黄覇屈為邦¶
　　　九月十日即事¶
家貧惟種竹時幸故人看菊度重陽少林經閏月寒宿¶
酲猶落帽華髮强扶冠美景良難得今朝更盡歡¶
　　　送丘為下第歸蘇州¶
<pb:KR4h0140_WYG_263-12a>¶
滄江一身客獻賦空十年明主豈能好今人誰舉賢國¶
門稅征駕旅食謀歸旋皦日媚春水緑蘋香客船無媒¶
既不達余亦思歸田¶
　　　送少微上人東南逰¶
舊遊多不見師在翟公門瘴海空山熱雷州白日昏片¶
心應為法萬里獨無言人盡酬恩去平生未感恩¶
　　　贈送崔子向(一本無/贈字)¶
旅食来江上求名赴洛陽新詩蹤謝守内學似支郎行¶
<pb:KR4h0140_WYG_263-12b>¶
怯秦為客心依越是鄉何人作知已送爾淚浪浪¶
　　　答劉長卿七里瀨重送¶
新安非欲(一作/故)枉帆過海内如君有㡬何醉裏別時秋¶
水色老人南望一狂歌¶
　　　歳初喜皇甫侍御至¶
湖上新正逢故人情深應不笑家貧明朝別後門還掩¶
脩竹千竿一老身(一作/人)¶
　　　送舎弟¶
<pb:KR4h0140_WYG_263-13a>¶
疎懶吾成性才華爾自彊早稱睂最白何事綬仍黄時¶
暑嗟于邁家貧念聚糧秪應宵夢裏詩興屬池塘¶
　　　示外生¶
牽役非吾好寛情爾在傍經過悲井邑起坐倦舟航相¶
宅生應貴逢時學可强無輕吾未用世事有行蔵¶
　　　詠孩子¶
嘉客㑹初筵宜時魄再圓衆皆含笑戯誰不㸃頤憐繡¶
被花堪摘羅綳色欲妍將鶵有舊曲還入武城弦¶
<pb:KR4h0140_WYG_263-13b>¶
　　　酬謝侍御喜王宇及第見賀不遇之作¶
寂寞柴門掩經過柱史榮老夫寧有力半子自成名栁¶
映三橋發花連上道明緘書到別墅郢曲果先成¶
　　　秋日與諸公文㑹天(缺一/字)寺¶
相訪從吾道因縁㑹爾時龍盤餘帝宅花界古人祠明¶
月虚空色青林大小枝還將經濟學来問道安師¶
　　　答劉長卿蛇浦橋月下重送¶
月色今宵最明庭閒夜久天清寂莫(一作/愁盡)多年老(一作/左)¶
<pb:KR4h0140_WYG_263-14a>¶
　宦慇懃逺别深情溪臨修竹煙色風落髙梧雨聲耿耿¶
　相看不寐遥聞曉柝山城¶
　　　　發桐廬寄劉員外¶
　處處雲山無盡時桐廬南望轉參差舟人莫道新安近¶
　欲上潺湲行自遲¶
　　　　秋夜船行¶
　扁舟時屬暝月上有餘輝海鷰秋還去漁人夜不歸中¶
　流何寂寂孤棹也依依一㸃前村火誰家未掩扉¶
<pb:KR4h0140_WYG_263-14b>¶
　　　　重送新安劉員外¶
　秋江渺𣺌水空波越客孤舟欲榜歌手折衰楊悲老大¶
　故人零落已無多¶
　　　　句¶
　五色驚綵鳯千里象驄威(張侍御/孩子)　三伏軒車動堯心¶
　急諫官名通内籍貴立近御牀寒(送皇甫拾/遺歸朝)　波從少¶
　海息雲自大風開(代宗輓歌/並詩式)¶
御定全唐詩卷二百六十三¶
