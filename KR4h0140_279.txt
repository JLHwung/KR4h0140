# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.787782
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百七十九
<pb:KR4h0140_WYG_279-1a>¶
　欽定四庫全書¶
御定全唐詩巻二百七十九¶
　　盧綸¶
　　　　過司空曙村居¶
　南北與山鄰蓬菴庇一身繁霜疑有雪枯草似無人遂¶
　性在(一作/有)耕稼所交唯賤貧何言張掾傲每重徳璋親¶
　　　　題念濟寺暈上人院¶
　泉響竹瀟瀟潛公居䖏遥虚空聞偈夜清淨雨花朝放¶
<pb:KR4h0140_WYG_279-1b>¶
　鶴臨山閣降龍歩石橋世塵徒委積劫火定焚燒苔壁¶
　雲難聚風篁露易揺浮生亦無著况乃是芭蕉¶
　　　　題楊虢縣竹亭¶
　夜宿密公室話餘將晝興遶堦三逕雪當户一池氷家¶
　訓資風化心源隠政䏻明朝復何見莱(一作/葉)草古溝堘¶
　　　　過樓觀李尊師(一作過李/尊師院)¶
　城闕望煙霞常悲仙路賖寧知樵子徑得到葛洪家犬¶
　吠松間月人行洞裏花留詩千嵗(一作/載)鶴送客五雲車¶
<pb:KR4h0140_WYG_279-2a>¶
訪(一作/傲)世山空在觀棋日未斜不知塵俗士誰觧種胡¶
麻¶
　　　雪謗後逢李叔度¶
相逢空握手往事不堪思見少情難盡愁深語自遲草¶
生分路䖏雨散出山時强得寛離恨唯當説後期¶
　　　春日過李侍御(一作/郎)¶
髙栁滿春城東園有鳥聲折花朝露滴潄石野泉清心¶
許陶家醉詩逢謝客呈應憐末行吏曾是魯諸生¶
<pb:KR4h0140_WYG_279-2b>¶
　　　出山逢耿湋¶
雲雪離披山(一作/千)萬里别来曾住最髙峰暫到人間歸¶
不得長安陌上又相逢¶
　　　題金吾郭將軍石伏茅堂(一作常/衮詩)¶
雲㦸曙沈沈軒墀清且深家傳成棟羙堯寵結茅心玉¶
佩多依石油幢亦在林爐香諸洞暖殿影衆山隂草奏¶
風生筆筵開雪滿琴客從龍闕至僧自虎溪尋蕭灑延¶
清賞風流㑹素襟終朝息塵歩一醉間華簪¶
<pb:KR4h0140_WYG_279-3a>¶
　　　題賈山人園林¶
竹影朦朧松影長素琴清簟好風凉連春詩㑹煙花滿¶
半夜酒醒蘭蕙香五字每將稱玉友一尊曾不顧金囊¶
長沙流謫君非逺莫遣英名負洛陽¶
　　　秋夜同暢當宿藏公院¶
禮足一垂淚醫王知病由風螢方喜夜露槿巳傷秋顧¶
以兒童(一作/童子)愛每從仁者求將祈(一作/来)竟何得滅跡在¶
緇流¶
<pb:KR4h0140_WYG_279-3b>¶
　　　重同暢當奘公院聞琴¶
悮以音聲祈逺公請將徽軫付秋風漾漾硤流吹不盡¶
月華如在白波中¶
　　　同耿湋宿陸澧旅舎¶
當軒雲月開清夜故人桮擁褐覺霜下抱琴聞雁来迎¶
風君顧歩臨路我遲迴雙鬢共如此此懽非易陪¶
　　　題苗員外竹間亭¶
髙甃絶行塵開簾似有春風傾竹上雪山對酒邉人歩¶
<pb:KR4h0140_WYG_279-4a>¶
暖先逢日書空逺見鄰還同内齋暇登賞及諸姻¶
　　　奉陪侍中登白樓(一作奉陪渾侍中/五日登白鶴樓)¶
髙樓倚玉梯朱檻與雲齊顧盼親(一作/臨)霄漢談諧息鼔¶
鼙洪河斜(一作/迴)更直野雨急仍低今日陪尊俎唯當(一/作)¶
(還/應)醉似泥¶
　　　九日奉陪侍郎(一作陪/渾侍中)登白樓¶
碧霄孤鶴發清音上宰因添望闕心睥睨三層連歩障¶
茱茰一朶映華簪紅霞似綺河如帶白露團珠菊散金¶
<pb:KR4h0140_WYG_279-4b>¶
此日所從何所問儼然冠劍(一作/盖)擁成林¶
　　　春日喜雨奉和馬侍中宴白樓¶
鸛鶴相呼綠野寛鼎臣閒倚玉欄干洪河擁沫流仍急¶
蒼嶺和雲色更寒豔豔風光呈瑞嵗泠泠歌頌振琱盤¶
今朝醉舞共(一作/同)鄉老不覺傾(一作/頻)欹(一作/斜)獬豸冠¶
　　　奉陪侍中㳺石笋溪十二韻¶
朝日照靈山山溪浩紛錯圗書無舊記鯀禹應新鑿雙¶
壁瀉天河一峰吐蓮蕚潭心亂雪巻嵓腹繁珠落彩蛤¶
<pb:KR4h0140_WYG_279-5a>¶
攢錦囊芳蘿嫋花索猨羣曝陽嶺龍穴腥隂壑静得漁¶
者言閒聞洞仙博欹松倚朱幰廣石屯油幕國泰事留¶
侯山春縦康樂間闗殊狀鳥爛漫無名藥欲騐少君方¶
還吟大隠作旌幢不可駐古塞新沙漠¶
　　　九日奉陪侍中宴白(一本有/鶴字)樓¶
露白菊氛氲西樓盛襲(一作/寵盛)文玉筵秋令節金鉞漢元¶
勲説劍風生座抽琴鶴遶雲謏儒無以荅願得備前軍¶
　　　九日奉陪侍中宴後亭¶
<pb:KR4h0140_WYG_279-5b>¶
玉壺傾菊酒一顧得淹留彩筆徴枚叟花筵舞莫愁管¶
弦能駐景松桂不停秋為謝蓬蒿輩如何霜霰稠¶
　　　九日奉陪令公登白樓同詠菊¶
瓊尊猶有(一作/有僊)菊可以獻留侯願北三花秀非同百卉¶
秋金英分蘂(一作/葉)細玉露結房稠黄雀知恩在銜飛亦¶
上樓¶
　　　奉陪渾侍中上巳日泛渭河¶
青(一作/素)舸錦帆開浮天接上台晚鶯和玉笛春浪動金¶
<pb:KR4h0140_WYG_279-6a>¶
罍舟檝方朝海鯨鯢自曝腮應憐似萍者空逐榜人回¶
　　　奉陪侍中春日過武安君廟¶
長裾間貔虎遺廟盛攀登白羽三千騎紅林一萬層元¶
臣逹幽契祝史告明徴撫坐悲今古瞻容感廢興迴風¶
卷藂栢驟雨濕諸陵倐忽煙花霽當營㸔月生¶
　　　過玉貞公主影殿¶
夕照臨(一作/閑)牕起暗塵青松繞(一作/鎖)殿不知春君㸔白¶
髮誦經者半是宫中歌舞人¶
<pb:KR4h0140_WYG_279-6b>¶
　　　題嘉祥殿南溪印禪師壁畫影堂¶
雙屐(一作/屨)參差錫仗斜衲衣交膝對天花瞻容(一作/空)悟¶
問脩持劫似指前溪無數沙¶
　　　題伯夷廟¶
中條山下黄礓石壘作夷齊廟裏神落葉滿堦塵滿座¶
不知澆酒為(一作/是)何人¶
　　　早春㳺樊川野居却寄李端校書兼呈崔峒補¶
　　　闕司空曙主簿耿湋拾遺¶
<pb:KR4h0140_WYG_279-7a>¶
白水徧溝堘青山對杜陵晴明人望鶴曠野鹿随僧古¶
栁連巢折荒堤帶草崩隂橋全覆雪瀑(一作/深)溜半垂氷¶
鬭鼠揺松影㳺龜落石層韶光偏不待衰敗巧相仍桂¶
樹曾爭折龍門幾共登琴師阮校尉詩和柳吴興䑛筆¶
求書扇張屏看畫蠅卜鄰空遂約問卦獨無徴投足經¶
危路收才遇直繩守農窮自固行樂病何能掩帙蓬蒿¶
晚臨川景氣澄颯然成一叟誰更慕騫騰¶
　　　同錢郎中晚春過慈恩寺¶
<pb:KR4h0140_WYG_279-7b>¶
不見僧中舊仍逢雨後春惜花將愛寺俱是白頭人¶
　　　曲江春望¶
菖蒲翻葉栁交枝暗上蓮舟鳥不知更到無花㝡深䖏¶
玉樓金殿影參差¶
翠黛紅粧畫鷁中共驚雲色帶微風簫管曲長吹未盡¶
花南水北雨濛濛¶
泉聲遍野入芳洲擁沫吹花草上(一作/上碧)流落日(一作/二月)行¶
人漸無路巢烏(一作/蜂)乳燕滿髙樓¶
<pb:KR4h0140_WYG_279-8a>¶
　　　春日陪李庶子遵善寺東院曉望¶
映竹水田分當山起鴈羣陽峰髙對寺隂井下通雲雪¶
晝(一作/盡)唯逢鶴花時此見君由来禪誦地多有謝公文¶
　　　華清宫¶
漢家天子好經過白日青山宫殿多見説只今生草䖏¶
禁泉荒石已相和¶
水(一作/天)氣朦朧滿(一作/暖)畫梁一迴開殿滿山香宫娃㡬¶
許經歌舞白首翻令憶建章¶
<pb:KR4h0140_WYG_279-8b>¶
　　　題興善寺後池¶
隔牕棲白鶴(一作/鳥)似與鏡湖鄰月照何年樹花逢幾遍¶
(一作世一作/番一作度)人岸莎青有路苔徑(一作/逕石)綠無塵永願容¶
依止僧(一作/山)中老此身¶
　　　陪中書李紓舎人夜泛東池¶
㸔月復聽琴移舟出樹隂夜村機杼急秋水芰荷深石¶
靜龜潛上萍開果(一作/葉)暗沈何言奉杯酒(一作杯/酒興)得見¶
五湖心¶
<pb:KR4h0140_WYG_279-9a>¶
　　　宴趙氏昆季書院因與㑹文并率爾投贈¶
詩禮挹餘波相懽在琢磨琴尊方㑹集珠玉忽駢羅謝¶
族風流盛于門福慶多花攢騏驥櫪錦絢鳳凰窠詠雪¶
因饒妹書經為愛鵞仍聞廣練被更有逺儒過¶
　　　題天華觀¶
峰嶂徘徊霞景新一潭寒水絶纎鱗朱字靈書千萬軸¶
(一作/卷)蒼髯道士兩三人芝童觧説壺中事玉管䏻留天¶
上春眼見仙丹求不得漢家簪紱(一作/綬)在羸身¶
<pb:KR4h0140_WYG_279-9b>¶
　　　宿石瓮寺¶
殿有寒燈草有螢千林萬壑寂無聲烟凝積水龍虵蟄¶
露濕空山星漢眀昏靄霧中悲世界曙霞光裏見王城¶
迴瞻相好因垂淚苦海波濤何日平¶
　　　題悟真寺¶
萬峰交掩一峰開曉色常從天上来似到西方諸佛國¶
蓮花影裏數樓(一作/層)臺¶
　　　題雲際寺上方¶
<pb:KR4h0140_WYG_279-10a>¶
松髙蘿蔓輕中有石牀平下界水長急上方燈自眀空¶
門不易唘初地本無程迴歩忽山盡萬縁從此生¶
　　　九日同司直九叔崔侍御登寳雞南樓¶
把菊歎將老上樓悲未還短長新白髪重(一作/稠)疊舊青¶
山霜氣清衿袖琴聲引醉顔竹林唯七友何幸亦登攀¶
　　　同王員外雨後登開元寺南樓因寄西巖警(一/作)¶
　　　(𧦬/)上人¶
過雨開樓㸔晚虹白雲相逐水相通寒蟬噪暮野無日¶
<pb:KR4h0140_WYG_279-10b>¶
古樹傷秋天有風數穂逺煙凝壠上一枝繁果憶山中¶
何言暫别東林友惆悵人間事不同¶
　　　同趙進馬元陽春日登長春宫古城望河中因¶
　　　寄鄭損倉曺(損進馬/之舅)¶
城頭春靄曉濛濛指望闗橋滿袖風雲騎閒嘶宫栁外¶
玉人愁立草花中鐘分寺路山光綠河繞軍州日氣紅¶
跡忝巳成(一本此/二字缺)方戀賞此時離恨與君同¶
　　　同崔峒補闕慈恩寺避暑¶
<pb:KR4h0140_WYG_279-11a>¶
寺凉髙樹合卧石綠隂中伴鶴慙僊侣依僧學老翁魚¶
沈荷葉露鳥散竹林風始悟塵居者應將火宅同¶
　　　春日登樓有懐¶
花正濃時人正愁逢花却欲替花羞年来笑伴皆歸去¶
今日晴眀(一作/春風)獨上樓¶
　　　長安春望¶
東風吹雨過青山却望千門草(一作/栁)色閒家在夢中何¶
日到春生(一作歸/又作来)江上幾人還川原繚繞浮雲外宫闕¶
<pb:KR4h0140_WYG_279-11b>¶
㕘差落照間誰念為儒逢世難(一作多/失意)獨將衰鬢客秦¶
闗¶
　　　冬日登城樓有懐因贈程騰¶
生涯何事多羈束賴此登臨暢心目郭南郭北無數山¶
萬井逶迤流水間彈琴對酒不知暮岸幘題詩身自(一/作)¶
(且/)閒風聲肅肅鴈飛絶雲色茫茫欲成雪遥思海客天¶
外歸坐想征人兩頭别世情多以(一作/似)風塵隔泣盡無¶
因畫(一作/對)籌策誰知白首牕下人不接朱門坐中客賤¶
<pb:KR4h0140_WYG_279-12a>¶
亦不足歎貴亦不足陳長卿未遇楊朱泣蔡澤無媒原¶
憲貧如今萬乗方用武國命天威借貔虎窮達皆為身¶
外名公侯可廢刀頭取君不見漢家邉將在邊庭白羽¶
三千出井陘當風㸔獵擁珠翠豈在終年窮一經¶
　　　過仙㳺寺¶
上方下方雪中路白雲流水如閒歩(一作閒/數歩)數峰行盡¶
(一作峰/到盡時)猶未歸寂寞經聲竹隂暮¶
　　　同路郎中韓侍御春日題野寺¶
<pb:KR4h0140_WYG_279-12b>¶
寺前山逺古陂寛寺裏人稀(一作/移)春草寒何事㝡堪悲¶
色相折花將與老僧㸔¶
　　　奉和李益㳺栖巖寺(一作登西巖寺/一作常衮詩)¶
林香雨氣新山寺綠無塵遂結雲外賞(一作/侣)共㳺天上¶
春鶴鳴金闕(一作/閣)麗僧語(一作/話)竹房鄰待月水流急惜¶
花風起頻何方非壊境此地有歸人迴首空門路皤(一/作)¶
(皓/)然一幻身¶
　　　秋夜同暢當宿潭上西亭¶
<pb:KR4h0140_WYG_279-13a>¶
圓月出山頭七賢林下㳺梢梢寒葉墜灩灩月波流鳬¶
鵠共思曉菰蒲相與秋眀當此中别一為望汀洲¶
　　　山中一絶¶
飢食松花渇飲泉偶從山後到山前陽坡軟草厚如織¶
因(一作/閑)與鹿麛相伴眠¶
　　　與暢當夜泛秋潭¶
螢火颺蓮叢水凉多夜風離人將落葉俱在一船中¶
　　　秋夜宴集陳翃(一作/雄)郎中圃亭羙校書郎張正¶
<pb:KR4h0140_WYG_279-13b>¶
　　　元歸鄊¶
泉清蘭菊稠紅果落城溝保慶臺榭古感時琴瑟秋碩¶
儒歡頗至名士禮能周為謝邑中少無驚池上鷗¶
　　　春㳺東潭¶
移舟試望家漾漾似天涯日暮滿潭雪白鷗和栁花¶
　　　同薛存誠登栖巖寺¶
衰蹇歩難前上山如上天塵泥来自晚猨鶴到何先萬¶
壑應孤磬百花通一泉蒼蒼此眀月下界正沈眠¶
<pb:KR4h0140_WYG_279-14a>¶
　　　河中府崇福寺㸔花¶
聞道山花如火紅平眀登寺巳經風老僧無見亦無説¶
應與㸔人心不同¶
　　　冬日宴郭監林亭¶
玉勒聚如雲森森鸞鶴羣據梧花罽接沃盥石泉分華¶
味慙初識新聲喜盡聞此山招老賤敢不謝夫君¶
　　　奉和李舎人昆季詠玫瑰花寄贈徐侍郎(一作/郎中)¶
　　　(一作常/衮詩)¶
<pb:KR4h0140_WYG_279-14b>¶
獨鶴寄煙霜雙鸞思晩芳舊隂依謝宅新豔出蕭(一作/丘)¶
牆蝶散(一作/起)揺輕露鶯銜入夕陽雨朝勝濯錦風夜劇¶
焚香斷(一作/麗)日(一作/燒)千層(一作/重)豔孤霞一(一作/萬)片光宻¶
来驚葉少動䖏覺枝長布影期髙賞留春為逺方嘗聞¶
贈瓊玖叨和愧升(一作/登)堂¶
　　　同耿湋司空曙二拾遺題韋員外東齋花樹¶
綠砌紅花樹狂風獨未吹光中疑有燄宻處似無枝鳥¶
動香輕發人愁影屢移今朝數片落為報漢郎知¶
<pb:KR4h0140_WYG_279-15a>¶
　　　觀袁修(一作/傪)侍郎(一作崔/郎中)漲新池¶
引水香(一作/春)山近穿雲復遶林纔聞籬外響巳覺石邊¶
深滿處侵苔色澄来見栁隂微風月明夜知有五湖心¶
　　　和徐法曺贈崔洛陽斑竹杖以詩見荅¶
玉幹一尋餘苔花錦不如勁堪和醉倚輕好向空書採¶
拂稽山曲因依釋氏居方辰將獨歩豈與此君疎¶
　　　早(一作/仲)秋望華清宫中樹因以成詠(一作常/衮詩)¶
可憐雲木藂滿禁碧濛濛色潤靈(一作/虚)泉近隂清輦路¶
<pb:KR4h0140_WYG_279-15b>¶
通玉壇標八桂金井識雙桐交映凝寒露相和起夜風¶
數枝盤石上幾葉落雲中燕拂宜秋霽蟬鳴覺晝空翠¶
屏更隠見珠綴共玲瓏雷雨生成早樵蘇禁令雄野藤¶
髙助綠仙果迥呈紅惆悵繚垣暮兹山聞暗蛩¶
　　　小魚詠寄涇州楊侍郎¶
蓮花影裏暫相離纔出浮萍值罟師上得龍門還失浪¶
九江何䖏是歸期¶
　　　賊中與嚴越卿曲江㸔花¶
<pb:KR4h0140_WYG_279-16a>¶
紅枝欲折紫枝殷(一作/繁)隔水連宫不用攀㑹待長風吹¶
落盡始能開眼向青山¶
　　　同暢當詠蒲團¶
團團錦花結乃是前溪蒲擁坐稱儒褐倚眠宜病夫唯¶
當學禪寂終老與之俱¶
　　　焦籬店醉題(時㸔弄/邵翁伯)¶
洛下渠頭百卉新滿筵歌笑獨傷春何須更弄邵(一作/郤)¶
翁伯即我此身如此人¶
<pb:KR4h0140_WYG_279-16b>¶
　　　陳翃中丞東齋賦白玉簪¶
羙矣新成太華峰翠蓮枝折葉重重松隂滿澗閒飛鶴¶
潭影通雲暗上龍漠漠水香風頗馥涓涓乳溜味何濃¶
因聲逺報浮丘子不奏登封時不容¶
　　　新茶詠寄上西川相公二十三舅大夫二十舅¶
三獻蓬萊始一嘗日調金鼎閲芳香貯之玉合才半餅¶
寄與阿連(一作/誰)題數行¶
　　　泊揚子江岸¶
<pb:KR4h0140_WYG_279-17a>¶
山映(一作/影)南徐暮千帆入古(一作/吉)津魚驚出浦火月照¶
渡江人清鏡催雙鬢滄波寄一身空憐莎草色長接故¶
園春¶
　　　晚次鄂州(至徳/中作)¶
雲開逺見漢陽城猶是孤帆一日程估客晝眠知浪静¶
舟人夜語覺潮生三湘衰(一作/愁)鬢逢秋色萬里歸心對¶
月眀舊業巳随征戰盡更堪江上鼓鼙聲¶
　　　夜投(一本有終/南二字)豐徳寺謁海(一作/液)上人(一作李/端詩)¶
<pb:KR4h0140_WYG_279-17b>¶
半夜中峰有磬聲偶逢樵者問山名上方月曉聞僧語¶
(一作/話)下路(一作/界)林疎見客行野鶴巢邊松㝡老毒龍潜¶
處水偏清願得逺公知姓氏焚香洗鉢過浮生¶
　　　江行次武昌縣¶
家寄五湖間扁舟往復還年年生白髮處䖏上青山去¶
國空知逺安身竟不閒更悲江畔栁長是北人攀¶
　　　夜泊金陵¶
圓月出髙城蒼蒼照水營江中正吹笛樓上又無更洛¶
<pb:KR4h0140_WYG_279-18a>¶
　下仍傳箭闗西欲進兵誰知五湖外諸將但(一作將/吏更)爭¶
　名¶
　　　　渡浙江¶
　前船後船未相及五兩頭平北風急飛沙卷地日色昏¶
　　一半征帆浪花(一作/潮浪)濕¶
　¶
　¶
　¶
<pb:KR4h0140_WYG_279-18b>¶
　¶
　¶
　¶
　¶
　¶
　¶
　¶
御定全唐詩卷二百七十九¶
