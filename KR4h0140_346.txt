# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.694140
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百四十六
<pb:KR4h0140_WYG_346-1a>¶
　欽定四庫全書¶
御定全唐詩巻三百四十六¶
　　王涯¶
　王涯字廣津太原人博學工屬文貞元中擢進士又舉¶
　宏辭調藍田尉以左拾遺為翰林學士進起居舎人憲¶
　宗元和初貶虢州司馬徙袁州刺史以兵部員外郎召¶
　知制誥再為翰林學士累遷工部侍郎涯文有雅思永¶
　貞元和間訓誥温麗多所槀定拜中書侍郎同中書門¶
<pb:KR4h0140_WYG_346-1b>¶
　下平章事尋罷再遷吏部侍郎穆宗立出為劒南東川¶
　節度使長慶三年入為御史大夫遷户部尚書鹽鐵轉¶
　運使敬宗寳厯時復出領山南西道節度使文宗嗣位¶
　召拜太常卿以吏部尚書總鹽鐵嵗中進尚書右僕射¶
　代郡公久之以本官同中書門下平章事俄檢校司空¶
　兼門下侍郎李訓敗乃及禍集十卷今編詩一卷¶
　　　　享恵昭太子廟樂章(送神/)¶
　威儀畢陳備樂将闋苞茅酒縮膋蕭香徹宫臣展事肅¶
<pb:KR4h0140_WYG_346-2a>¶
雍在列迎精送徃厥鑒昭晰¶
　　　望禁門松雪¶
宿雲開霽景佳氣此時濃瑞雪凝清禁祥烟羃小松依¶
稀鴛瓦出隠映鳯樓重金&KR0692;晴光照瓊枝瑞色封葉鋪¶
全類玊柯偃乍疑龍詎比寒山上風霜老昔容¶
　　　廣宣上人以詩賀放榜和謝¶
延英面奉入春闈亦選功夫亦選竒在冶只求金不耗¶
用心空學秤無私龍門變化人皆望鶯谷飛鳴自有時¶
<pb:KR4h0140_WYG_346-2b>¶
獨喜至公誰是證彌天上人與新詩¶
　　　九月九日勤政樓下觀百僚獻夀¶
御氣黄花節臨軒紫陌頭早陽生綵仗霽色入仙樓獻¶
夀皆鵷鷺瞻天盡冕旒菊樽過九日鳯歴肇千秋樂奏¶
薫風起盃酣瑞影収年年歌舞度此地慶皇休¶
　　　春遊曲二首¶
萬樹江邊杏新開一夜風滿園深淺色照在緑波中¶
上苑何窮樹花間次第新香車與絲騎風静亦生塵¶
<pb:KR4h0140_WYG_346-3a>¶
　　　太平詞¶
風俗今和厚君王在穆清行看采華曲盡是泰階平¶
　　　送春詞¶
日日人空老年年春更歸相歡在尊酒不用惜花飛¶
　　　塞上曲二首¶
天驕逺塞行出鞘寳刀鳴定是酬恩日今朝覺命輕¶
塞虜常為敵邊風已報秋平生多志(一作/意)氣箭底覓封¶
侯¶
<pb:KR4h0140_WYG_346-3b>¶
　　　隴上行¶
負羽到邊州鳴笳度隴頭雲黄知塞近草白見邊秋¶
　　　思君恩¶
雞鳴天漢曉鶯語禁林春誰入巫山夢唯應洛水神¶
　　　春閨思¶
雪盡萱抽葉風輕水變苔玉闗音信斷又見發庭梅¶
　　　春江曲¶
揺漾越江春相将采白蘋歸時不覺夜出浦月隨人¶
<pb:KR4h0140_WYG_346-4a>¶
　　　閨人贈逺五首¶
花眀綺陌春栁拂御溝新為報遼陽客流芳(一作/光)不待¶
人¶
逺戍功名薄幽閨年貌傷妝成對春樹不語淚千行¶
形影一朝别煙波千里分君看望君處祇是起行雲¶
啼鶯(一作/鶯啼)緑樹深語燕(一作/燕語)雕梁晚不省出門行沙場¶
知近逺¶
洞房今夜月如練復如霜為照離人恨亭亭到曉光¶
<pb:KR4h0140_WYG_346-4b>¶
　　　從軍詞三首¶
戈(一作/旍)甲從軍久風雲識陣難今朝拜韓信計日斬成¶
安¶
燕頷多竒相狼頭敢犯邊寄言班定逺正是立功年¶
旄頭夜落㨗書飛来奏金門著賜衣白馬将軍頻破敵¶
黄龍戍卒㡬時歸¶
　　　塞下曲二首¶
辛勤㡬出黄華戍迢逓初隨細栁營塞晚毎愁殘月苦¶
<pb:KR4h0140_WYG_346-5a>¶
邊愁更逐斷蓬驚(一作/聲)¶
年少辭家從冠軍金妝寳劒去邀勲不知馬骨傷寒水¶
唯見龍城起暮雲¶
　　　平戎辭¶
太白秋髙助發兵長風夜卷虜塵清男兒解却腰間劒¶
喜見從王道化平¶
　　　遊春詞二首¶
曲江緑(一作/絲)栁變煙條寒谷氷隨暖氣銷纔見春光生¶
<pb:KR4h0140_WYG_346-5b>¶
綺陌已聞清樂動雲韶¶
經過栁陌與桃蹊尋逐春光著處迷鳥度時時衝絮起¶
華繁衮衮壓枝低¶
　　　秋思二首¶
網(一作/絲)軒凉吹動輕衣夜聼更長玉漏稀月度天河光¶
轉濕鵲驚秋樹葉頻飛¶
宫連太液見滄波暑氣微消秋意多一夜清風蘋末起¶
露珠翻盡滿池荷¶
<pb:KR4h0140_WYG_346-6a>¶
　　　漢苑行¶
二月春風遍栁條九天仙樂奏雲韶蓬莱殿後(一作/後殿)花¶
如錦紫閣階前雪未銷¶
　　　秋夜曲¶
桂魄初生秋露微輕羅已薄未更衣銀筝夜久殷勤弄¶
心怯空房不忍歸¶
　　　獻夀辭¶
宫殿參差列九重祥雲瑞氣捧堦(一作/皆)濃微臣欲獻唐¶
<pb:KR4h0140_WYG_346-6b>¶
堯夀遥指南山對衮龍¶
　　　秋思贈逺二首¶
當年只自守空帷(一作/□)夢裏闗山覺别離不見鄉書傳¶
鴈足唯看新月吐蛾眉¶
厭攀楊栁臨清閣閒採芙蕖傍碧潭走馬臺邊人不見¶
拂雲堆畔戰初酣¶
　　　春閨思(一作閨/人春思)¶
愁見遊空百尺(一作/丈)絲春風挽(一作/惹)斷更傷離閒(一作/桃)¶
<pb:KR4h0140_WYG_346-7a>¶
花落盡(一作/徧)青(一作/蒼)苔地盡日無人誰得知¶
　　　宫詞三十首(存二十/七首)¶
白(一作/内)人宜著紫衣裳冠子梳頭雙眼長新睡起来思¶
舊夢見人忘却道□常¶
春来新插翠雲釵尚著雲頭踏殿鞋欲得君王回一顧¶
争扶玉輦下金階¶
五更初起覺風寒香炷燒来夜已殘欲卷珠簾驚雪滿¶
自将紅燭上樓看¶
<pb:KR4h0140_WYG_346-7b>¶
各将金鎻鎻宫門院院青娥侍(一作/待)至尊頭白監門掌¶
来去問頻多是㝡承恩¶
夜久盤中蠟滴稀金刀剪起盡霏霏傳聲總是君王喚¶
紅燭臺前著舞衣¶
筝翻禁曲覺聲難玉柱皆非舊處安記得君王曾道好¶
長因下輦得(一作/㝡)先彈¶
一叢髙鬢緑雲光官(一作/宫)様輕輕淡淡黄為看九天公¶
(一作/宫)主貴外邊争學内家装¶
<pb:KR4h0140_WYG_346-8a>¶
宜春院裏駐仙輿夜宴笙歌總不如傳索金箋題寵號¶
鐙前御筆與親書¶
永巷重門漸半開宫官著鎻隔門回誰知曾笑他人處¶
今日將身自入来¶
春風簾裏舊青娥無奈新人奪寵何寒食禁花開滿樹¶
玉堂終日閉時多¶
碧繡簷前栁散垂守門宫女欲攀時曾經玉輦從容處¶
不敢臨風折一枝¶
<pb:KR4h0140_WYG_346-8b>¶
鴉飛深在禁城墻多繞重樓複殿傍時向春簷瓦溝上¶
散開朝(一作/䨇)翅占朝光¶
白雪猧兒拂地行慣眠紅毯不曾驚深宫更有何人到¶
只曉金階吠晩螢¶
百尺仙梯倚閣邊内人争下擲金錢風来競看銅烏轉¶
遥指朱干在半天¶
春風擺蕩禁花枝寒食鞦韆滿地時又落深宫石渠裏¶
盡隨流水入龍池¶
<pb:KR4h0140_WYG_346-9a>¶
墻(一作/雕)墻不斷接宫城金榜皆書殿院名萬轉千回相¶
隔處各調絃管對聞聲¶
霏霏春雨九重天漸暖龍池御栁煙玉輦逰時應不避¶
千廊萬屋自相連¶
禁門(一作/前)煙起紫沉沉樓閣當中複道深長入暮天凝¶
不散掖庭宫裏動秋砧¶
炎炎夏日滿天時桐葉交加覆玉墀向晚移鐙上銀簟¶
叢叢緑鬢坐彈棋¶
<pb:KR4h0140_WYG_346-9b>¶
曈曈日出大明宫天樂遥聞在碧空禁樹無風正和暖¶
玉樓金殿曉光中¶
迥出芙蓉閣上頭九天懸處正當秋年年七夕晴光裏¶
宫女穿針盡上樓¶
教来鸚鵡語初成久閉金籠慣認名總向春園看花去¶
獨於深院笑(一作/喚)人聲¶
銀瓶瀉水欲朝妝燭熖紅髙粉壁光共怪滿衣珠翠冷¶
黄花瓦上有新霜¶
<pb:KR4h0140_WYG_346-10a>¶
　迎風殿裏罷雲和起聼新蟬歩淺莎為愛九天和露滴¶
　萬年枝上㝡聲多¶
　御果収時屬内官傍簷低壓玉闌干眀朝摘向金華殿¶
　盡日枝邊次第看¶
　内裏松香滿殿聞四行階下暖氤氲春深欲取黄金粉¶
　繞樹宫娥著絳裙¶
　禁樹傳聲在九霄内中殘火獨遥遥千官待取門猶閉¶
　未到宫前下馬橋¶
<pb:KR4h0140_WYG_346-10b>¶
　¶
　¶
　¶
　¶
　¶
　¶
　¶
御定全唐詩巻三百四十六¶
