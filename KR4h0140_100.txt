# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.334448
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百
<pb:KR4h0140_WYG_100-1a>¶
　欽定四庫全書¶
御定全唐詩巻一百¶
　　司馬逸客¶
　司馬逸客則天朝嘗從相王北征李乂有詩送之稱為¶
　員外詩一首¶
　　　　雅琴篇¶
　亭亭嶧陽樹落落千萬尋獨抱出雲節孤生不作林影¶
　揺綠波水彩絢丹霞岑直幹思有託雅志期所任匠者¶
<pb:KR4h0140_WYG_100-1b>¶
　果留盼雕斲為雅琴文以楚山玉錯以昆吾金虬鳳吐¶
　竒状商徴含清音清音雅調感君子一撫一㺯懷知已¶
　不知鍾期百年餘還憶朝朝㡬千里馬卿臺上應蕪沒¶
　阮籍帷前空已矣山情水意君不知拂匣調弦為誰理¶
　調弦拂匣倍含情况復空山秋月明隴水悲風已嗚咽¶
　離鵾别鶴更淒清將軍塞外多竒操中散林間有正聲¶
　正聲諧風雅欲竟此曲誰知者自言幽隱乏先容不道¶
　人物知音寡誰能一奏和天地誰能再撫歡朝野朝野¶
<pb:KR4h0140_WYG_100-2a>¶
歡娛樂未央車馬駢闐盛彩章嵗嵗汾川事簫鼓朝朝¶
伊水聽笙簧窈窕樓臺臨上路妖嬈歌舞出平陽彈弦¶
本自稱仁祖吹管由來許季長猶憐雅歌淡無味淥水¶
白雲誰相貴還将逸詞賞幽心不覺繁聲論逺意傳聞¶
帝樂奏鈞天儻冀微躬(一作/身)備五弦願持東武宮商韻¶
長奉南熏億萬年¶
　王紹宗¶
王紹宗字承烈揚州江都人嗜學尤工草𨽻家貧常傭¶
<pb:KR4h0140_WYG_100-2b>¶
力寫佛經以自給徐敬業逼之不起則天時拜太子文¶
學累轉祕書少監詩一首¶
　　　三婦豔¶
大婦能調瑟中婦詠新詩小婦獨無事花庭曵履綦上¶
客且安坐春日正遲遲¶
　鄭遂初¶
鄭遂初萬嵗通天中登第詩一首¶
　　　别離怨¶
<pb:KR4h0140_WYG_100-3a>¶
蕩子戍遼東連年信不通塵生錦歩障花送(一作/遶)玉屏¶
風只怨(一作/恐)紅顔改寧辭玉簟空繫書春雁足早晩到¶
雲中¶
　李崇嗣¶
李崇嗣則天時奉宸府主簿聖厯中曽奉勅預東觀修¶
書見沈佺期黄口贊序詩三首¶
　　　寒食(一作沈/佺期詩)¶
普天皆滅焰匝地盡藏煙不知何處火來就(一作向/一作促)客¶
<pb:KR4h0140_WYG_100-3b>¶
心然¶
　　　覽鏡(一作李/嗣宗詩)¶
嵗去紅顔盡愁來白髪新今朝開鏡匣疑是别逄(一作/逄故)¶
人¶
　　　獨愁¶
聞道成都酒無錢亦可求不知将㡬斗(一作/午)銷得此來¶
愁¶
　東方虬¶
<pb:KR4h0140_WYG_100-4a>¶
東方虬則天時為左史嘗云百年後可與西門豹作對¶
陳子昂寄東方左史脩竹篇書稱其孤桐篇骨氣端翔¶
音韻頓挫不圖正始之音復覩於兹今失傳存詩四首¶
　　　昭君怨三首¶
漢道方(一作今/一作初)全盛朝廷足武臣何須(一作/煩)薄命妾辛¶
苦事和親¶
揜淚(一作/涕)辭丹鳳銜悲向白龍單于浪驚喜無復舊時¶
容¶
<pb:KR4h0140_WYG_100-4b>¶
胡地無花(一作/青)草春來不似春自然衣帶緩非是為(一/作)¶
(覓/)腰身¶
　　　春雪¶
春雪滿空來觸處似花開不知園裏樹若箇是真梅¶
　張楚金¶
張楚金年十七與兄越石同以茂才擢第歴秋官尚書¶
詩一首¶
　　　逸人歌贈李山人¶
<pb:KR4h0140_WYG_100-5a>¶
上有堯兮下有由眠松陽兮潄潁流其貌古其心幽浩¶
歌一曲兮林壑秋道險可驚兮人莫用樂天知命兮守¶
巖洞時擊磬兮嗟鳴鳳吾欲知徃古之不可追自悠悠¶
於凡夢¶
　房融¶
房融河南人則天時為相神龍元年貶死髙州好浮屠¶
法嘗於嶺外筆受楞嚴經詩一首¶
　　　謫南海過始興廣勝寺果上人房(一作過韶/州廣界寺)¶
<pb:KR4h0140_WYG_100-5b>¶
零落嗟殘命蕭條託勝因方燒三界火遽洗六情塵隔¶
嶺天花發凌空月殿新誰令鄉國(一作/故鄉)夢(一作/思)終(一作/從)¶
此學分身¶
　呂太一¶
呂太一景雲中為洹水令魏知古表奏之又嘗與中書¶
舍人苖延嗣考功員嘉靖侍御史崔訓皆為張嘉貞所¶
薦時語曰令君四俊苖呂員訓詩一首¶
　　　詠院中藂竹(太一拜監察御史裏行自負才華/而不即真因詠院中藂竹以寄意)¶
<pb:KR4h0140_WYG_100-6a>¶
　　　(焉/)¶
擢擢當軒竹青青重嵗寒心貞徒見賞籜小未成竿¶
　張紘(一作/汯)¶
張紘久視中登第與呂太一同官監察御史後自左拾¶
遺貶許州司户詩三首¶
　　　和呂御史詠院中藂竹¶
聞君庭竹詠幽意嵗寒多歎息為冠小良工将奈何¶
　　　閨怨(搜玉集作/張炫詩)¶
<pb:KR4h0140_WYG_100-6b>¶
去年離别雁初歸今夜裁縫螢已飛征客近(一作未/一作去)來¶
音信斷不知何處寄寒(一作/邊)衣¶
　　　行路難¶
君不見温家玉鏡臺提攜抱握九重來君不見相如緑¶
綺琴一撫一拍鳳凰音人生意氣須及早莫負當年行¶
樂心荆王奏曲楚妃歎曲盡歡終夜将半朱樓銀閣正¶
平生碧草青苔坐蕪漫當春對酒不須疑視日相看能¶
㡬時春風吹盡燕初至此時自為稱君意秋露萎草鴻¶
<pb:KR4h0140_WYG_100-7a>¶
　始歸此時衰暮與君違人坐翻覆何常定誰保容顔無¶
　是非¶
　　鄭蜀賓¶
　鄭蜀賔滎陽人善五言詩長壽中終縣尉詩一首¶
　　　　别親朋(唐新語云蜀賓老為江左一尉親朋餞/於上東門賦詩酒酣自詠聲調哀戚竟)¶
　　　　(卒於/官)¶
　畏途方萬里生涯近百年不知将白首何處入黄泉¶
　¶
<pb:KR4h0140_WYG_100-7b>¶
　¶
　¶
　¶
　¶
　¶
　¶
　¶
御定全唐詩巻一百¶
