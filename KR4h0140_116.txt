# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.658202
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百十六
<pb:KR4h0140_WYG_116-1a>¶
　欽定四庫全書¶
御定全唐詩巻一百十六¶
　　張子容¶
　張子容先天二年擢進士第為樂城尉與孟浩然友善¶
　詩一巻¶
　　　　春江花月夜二首¶
　&KR1045;花發岸口氣色動江新此夜江中月流光花上春分¶
　明石潭裏宜照浣紗人¶
<pb:KR4h0140_WYG_116-1b>¶
　交甫憐瑶珮仙妃難重期沈沈緑江晩惆悵碧雲姿初¶
　逄花上月言是弄珠時¶
　　　　雲陽驛陪崔使君邵道士夜宴¶
　一尉東南逺誰知此夜歡諸侯傾皂盖仙客整黄冠染¶
　翰燈花滿飛觴雲氣寒欣承國士遇更借美人看¶
　　　　除夜樂城逢孟浩然¶
　逺客襄陽郡来過海岸家樽開(一作/前)柏葉酒燈發九枝¶
　花妙曲逢盧女髙才得孟嘉東山行樂意非是競繁(一/作)¶
<pb:KR4h0140_WYG_116-2a>¶
(奢/)華¶
　　　送蘇倩遊天台¶
靈異尋滄海笙歌訪翠㣲江鷗迎共(一作/近)狎雲鶴待將¶
飛琪樹嘗(一作/攀)仙果&KR0806;樓(一作/枝)試羽衣遥知神女問獨¶
怪阮郎歸¶
　　　泛永嘉江日暮迴舟¶
無雲天欲暮輕(一作/轉)鷁大江清歸路烟中逺迴舟月上¶
行傍潭窺竹暗出嶼見沙明更值㣲風起乗流絲管聲¶
<pb:KR4h0140_WYG_116-2b>¶
　　　永嘉即事寄贛縣袁少府瓘¶
山繞樓臺出谿通里閈斜曽為謝客郡多有逐臣家海¶
氣朝成雨江天晚作霞題書報賈誼地濕似長沙¶
　　　樂城嵗日贈孟浩然(一作王/維詩)¶
土地窮甌越風光肇建寅插桃銷瘴癘移竹近堦墀半¶
是吴風俗仍為楚嵗時更逢習鑿齒言在漢川湄¶
　　　永嘉作¶
拙宦從江左投荒更海邊山將孤嶼近水共惡谿連地¶
<pb:KR4h0140_WYG_116-3a>¶
濕梅多雨潭蒸竹起烟未應悲晚髪炎瘴苦華年¶
　　　送孟八浩然歸襄陽二首¶
東越相逄地西亭送别津風潮看觧䌫雲(一作/雪)海(一作/雨)¶
去愁人鄉在桃林岸山(一作/江)連楓樹春因(一作/長)懐故園¶
意歸與孟家鄰¶
杜門不欲(一作/復)出乆與世情踈以此為長䇿勸君歸舊¶
廬醉歌田舎酒笑讀古人書好是一生事無勞獻子虚¶
(此篇一作/王維詩)¶
<pb:KR4h0140_WYG_116-3b>¶
　　　貶樂城尉日作¶
竄謫邊窮海川原近惡谿有時聞虎嘯無夜不猨啼地¶
暖花長發巖髙日易低故郷可憶䖏遥指斗牛西¶
　　　自樂城赴永嘉枉路泛白湖寄松陽李少府¶
西行礙淺石北轉入谿橋樹色烟輕重湖光風動揺百¶
花亂飛雪萬嶺疊青霄猿挂臨潭篠鷗迎出浦橈惟應¶
賞心客兹路不言遥¶
　　　九日陪潤州邵使君登北固山¶
<pb:KR4h0140_WYG_116-4a>¶
五馬向西(一作/山)椒重陽坐麗譙徐州帶緑水楚國在青¶
霄張幕連江樹開筵接海潮凌雲詞客語迴雪舞人嬌¶
(一作/腰)梅福慙仙吏羊公賞下僚新豐酒舊羙况是菊花¶
朝¶
　　　璧池望秋月¶
凉夜窺清沼池空水月秋滿輪沈玉鏡半魄落銀鉤蟾¶
影揺輕浪菱花渡淺流漏移光漸潔雲斂色偏浮似璧¶
悲三獻疑珠怯再投能持千里意来照楚鄉愁¶
<pb:KR4h0140_WYG_116-4b>¶
　　　長安早春(一作孟/浩然詩)¶
開國維(一作/移)東井城池起(一作/對)北辰咸歌太平日共樂¶
建寅春雪(一作/雲)盡黄(一作/青)山樹氷開黒水津(一作/濵)草迎¶
金埒馬花伴(一作/醉)玉樓人鴻漸看無數鶯歌(一作/聲)聽欲¶
頻何當桂枝擢還及栁條新¶
　　　贈司勲蕭郎中¶
作相開黄閣為郎奏赤墀君臣道合體父子貴同時國¶
以推賢答家無内舉疑鳯池真水鏡蘭省得華滋未覩¶
<pb:KR4h0140_WYG_116-5a>¶
　風流日先聞新(一作/所)賦詩江山清謝眺花木媚丘遲吏¶
　部来何暮王言念在兹丹青無不可霖雨亦相期昔我¶
　投荒䖏孤烟望島夷群鷗終日狎落葉數年悲漁父留¶
　歌詠江妃入興詞今將獻知已相感勿吾欺¶
　　　　巫山¶
　巫嶺岧嶤天際重佳期宿昔願相從朝雲暮雨連天暗¶
　神女知来第幾峰¶
　　　　除日¶
<pb:KR4h0140_WYG_116-5b>¶
　臘月今知晦流年此夕除拾樵供嵗火帖牖作春書栁¶
　覺東風至花疑小雪餘忽逄雙鯉贈言是上氷魚¶
　¶
　¶
　¶
　¶
　¶
御定全唐詩巻一百十六¶
