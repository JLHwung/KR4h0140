# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.189299
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百十三
<pb:KR4h0140_WYG_713-1a>¶
　欽定四庫全書¶
御定全唐詩巻七百十三¶
　　喻坦之¶
　　喻坦之與許棠張喬鄭谷張蠙等同時號十哲詩一¶
　　巻¶
　　　陳情獻中丞¶
　孤拙竟何營徒希折桂名始終誰肯薦得失自難明貢¶
　乏雄文獻歸無瘠土耕滄江長發夢紫陌久慙行意縱¶
<pb:KR4h0140_WYG_713-1b>¶
　求知切才惟懼鑒精五言非琢玉十載看遷鶯取進心¶
　甘鈍傷嗟骨每驚塵襟痕積淚客鬢白新莖顧盼身堪¶
　教吹嘘羽覺生依門情轉切荷德力須傾奬善猶憐貢¶
　垂恩必不輕從兹便提挈雲路自生榮¶
　　　長安雪後¶
　碧落雲收盡天涯雪霽時草開當井地樹折帶巢枝野¶
　渡滋寒麥髙泉漲禁池遥分丹闕出迥對上林宜宿片¶
　攀簷取凝花就砌窺氣凌禽翅束凍入馬蹄危北想連¶
<pb:KR4h0140_WYG_713-2a>¶
沙漠南思極海涯冷光兼素彩向暮朔風吹¶
　　送友人遊東川¶
食盡須分散將行㡬願留春兼三月閏人擬半年遊風¶
俗同呉地山川擁梓州思君登棧道猨嘯始應愁¶
　　題樟亭驛樓¶
危檻倚山城風帆檻外行日生滄海赤潮落浙江清秋¶
晚遥峰出沙乾細草平西陵煙樹色長見伍員情¶
　　大梁送友人東遊¶
<pb:KR4h0140_WYG_713-2b>¶
自古東西路舟車此地分河聲梁苑夜草色楚田曛鴈¶
巳多南去蟬猶在此聞聖朝無諫獵何計謁明君¶
　　送友人遊蜀¶
為儒早得名為客不憂程春盡離丹闕花繁到錦城雪¶
消巴水漲日上劍關明預想迴來樹秋蟬巳數聲¶
　　留别友人書齋¶
相見不相暌一留日巳西軒涼庭木大巷僻鳥巢低背¶
俗修琴譜思家話藥畦卜鄰期太華同上上方梯¶
<pb:KR4h0140_WYG_713-3a>¶
　　題耿處士林亭¶
身向閒中老生涯本豁然草堂山水下漁艇鳥花邊窺¶
井猨兼鹿啼林鳥雜蟬何時人事了依此亦髙眠¶
　　商於逢友人¶
行役何時了年年骨肉分春風來漢棹雪路入商雲水¶
險溪難定林寒鳥異羣相逢聊坐石啼狖語中聞¶
　　灞上逢故人¶
花落杏園枝驅車問路岐人情誰可㑹身事自堪疑嶽¶
<pb:KR4h0140_WYG_713-3b>¶
雨狂雷送溪槎漲水吹家山如此景㡬處不相随¶
　　發浙江¶
島嶼遍含煙煙中濟大川山城猶轉漏沙浦巳揺船海¶
曙霞浮日江遥水合天此時空濶思翻想渉窮邊¶
　　晚泊旴&KR0455;¶
廣葦夾深流蕭蕭到海秋宿船横月浦驚鳥遶霜洲雲¶
濕淮南樹笳清泗水樓徒懸鄉國思羇跡尚東游¶
　　歸江南¶
<pb:KR4h0140_WYG_713-4a>¶
歸日值江春看花過楚津草晴蟲網遍沙曉浪痕新蓮¶
葉初浮水鷗雛巳狎人漁心慙未遂空厭路岐塵¶
　　代北言懐¶
困馬榆關北那堪落景催路行沙不絶風與雪兼來草¶
得春猶白鴻侵夏始迴行人莫逺入戍角有餘哀¶
　　春遊曲江¶
誤入杏花塵晴江一看春菰蒲雖似越骨肉且非秦曲¶
岸藏翹鷺垂楊拂躍鱗徒憐汀草色未是醉眠人¶
<pb:KR4h0140_WYG_713-4b>¶
　　和范秘書宿省中作¶
清省宜寒夜仙才稱獨吟鐘來宫轉漏月過閤移隂鶴¶
避燈前盡芸髙幄外深想知因此興暫動憶山心¶
　　寄華陰姚少府¶
泰華當公署為官興可知硯和青靄凍簾對白雲垂峻¶
掌光浮日危蓮影入池料於三考内應惜德音移¶
　　晩泊富春寄友人¶
江鐘寒夕微江鳥望巢飛木落山城出潮生海棹歸獨¶
<pb:KR4h0140_WYG_713-5a>¶
　吟霜島月誰寄雪天衣此别三千里關西信更稀¶
　¶
　¶
　¶
　¶
　¶
　¶
　¶
<pb:KR4h0140_WYG_713-5b>¶
　¶
　¶
　¶
　¶
　¶
　¶
　¶
御定全唐詩巻七百十三¶
