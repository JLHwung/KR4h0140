# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.350966
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百一
<pb:KR4h0140_WYG_101-1a>¶
　欽定四庫全書卷¶
御定全唐詩巻一百一¶
　　宋務光(一作/宋先)¶
　宋務光字子昂一名烈汾州西河人舉進士及第調洛¶
　陽尉遷右衛騎曹參軍神龍初上封事直諫不省俄以¶
　監察御史廵察河南道考最進殿中右臺御史詩一首¶
　　　　海上作¶
　曠哉潮汐池大矣乾坤力浩浩去無際沄沄深不測崩¶
<pb:KR4h0140_WYG_101-1b>¶
　騰翕衆流泱漭環中國鱗介錯殊品氛霞饒詭色天波¶
　混莫分島樹遥難識漢主探靈怪秦王恣遊陟搜竒大¶
　壑東竦望成山北方術徒相誤蓬萊安可得吾君畧仙¶
　道至化孚淳黙驚浪晏(一作/按)窮溟飛航通絶域馬韓底¶
　厥貢龍伯修其職粤我遘休明匪躬期正直敢輸鷹隼¶
　執以間(一作/問)豺狼忒海路行已殫輶軒未皇息勞歌𤣥¶
　月暮旅睇滄浪極魏闕𣺌雲端馳心附歸翼¶
　　李景伯¶
<pb:KR4h0140_WYG_101-2a>¶
李景伯懐逺子景龍中為給事中遷諫議大夫中宗嘗¶
宴侍臣及朝集使酒酣令各為回波辭衆皆為諂佞景¶
伯獨不然蕭至忠稱之曰此真諫官也終散騎常侍詩¶
一首¶
　　　回波辭¶
回波爾時酒巵微臣職在箴規侍讌既過三爵喧譁竊¶
恐非儀¶
　李行言¶
<pb:KR4h0140_WYG_101-2b>¶
李行言隴西人兼文學幹事中宗時為給事中能唱歩¶
虛歌七月七日兩儀殿㑹宴帝命為之行言於御前長¶
跪作三洞道士音詞歌數曲時論鄙之詩一首¶
　　　秋晩度廢闗¶
秦郊平舊險周徳眷遺黎始聞清夜柝俄見落封泥物¶
色來無限津途去不迷空亭誰問馬閒戍但鳴雞山月¶
寒彌浄河風曉更淒贈言楊伯起非復是闗西¶
　郭利貞¶
<pb:KR4h0140_WYG_101-3a>¶
郭利貞神龍中為吏部貟外賦上元詩與蘇味道崔液¶
並為絶唱詩一首¶
　　　上元¶
九陌連燈影千門度(一作/徧)月華傾城出寳騎匝路轉香¶
車爛漫惟愁曉周游不問家更逄清管發處處落梅花¶
　元希聲¶
元希聲河南人七嵗善屬文舉進士累官司禮博士預¶
修三敎珠英景龍初進吏部侍郎集三十巻今存詩八¶
<pb:KR4h0140_WYG_101-3b>¶
首¶
　　　贈皇甫侍御赴都八首¶
東南之羙生于㑹稽牛斗之氣蓄于昆溪有瑶者玉連¶
城是齊有威者鳳非梧不棲¶
猗嗟衆珍以况君子公侯之胄必復其始利器長材温¶
儀峻峙¶
道心惟微厥用允塞徳輝不泯而映邦國静以有神動¶
而作則九臯千里其聲不忒¶
<pb:KR4h0140_WYG_101-4a>¶
粤在古昔分官厥初刺邪矯枉非賢勿居稜稜直指烈¶
烈方書蒼玉鳴珮繡衣登車¶
綽綽夫君是膺柱下凖繩有望名器無假寵蓋伯山氣¶
雄公雅立朝正色俟我能者¶
載懐朋情嘗接閒宴好洽昆弟官聯州縣如彼松竹春¶
榮冬蒨柯葉藹然不渝霜霰¶
㑹合非我闗山坐違離鴻曉引别葉秋飛騑驂徐動尊¶
餞相依逺情超忽岐路光輝¶
<pb:KR4h0140_WYG_101-4b>¶
金石其心芝蘭其室言語方間音徽自溢肅子風威嚴¶
&KR0006;霜質贈言嵗暮以保貞吉¶
　李澄之¶
李澄之尉氏人以五言詩名神龍中蹉跌不遇年六十¶
餘為宋州叅軍卒詩一首¶
　　　秋庭夜月有懐¶
遊客三江外單棲百慮違山川憶處近形影夢中歸夜¶
月明虚帳秋風入擣衣從來不慣别况屬鴈南飛¶
<pb:KR4h0140_WYG_101-5a>¶
　李如璧¶
李如璧睿宗朝為御史詩一首¶
　　　明月¶
三五月華流炯光可憐懐歸(一作/君)郢路長逾江越漢津¶
無梁遥遥永夜思茫茫昭君失寵辭上宫蛾睂嬋娟卧¶
氊穹胡人琵琶彈北風漢家音信絶南鴻昭君此時怨¶
畫工可憐明月光朣朧節既秋兮天向寒沅有漪兮湘¶
有瀾沅湘糺合淼漫漫洛陽才子憶長安可憐明月復¶
<pb:KR4h0140_WYG_101-5b>¶
團團逐臣戀主心愈恪棄妻思君情不薄已悲芳嵗徒¶
淪落復恐紅顔坐銷鑠可憐明月方照灼向影傾身比¶
葵藿¶
　洪子輿¶
洪子輿睿宗時官侍御史姜晦時為中丞諷劾韋安石¶
子輿不從詩一首¶
　　　嚴陵祠¶
漢主召子陵歸宿洛陽殿客星今安在隱迹猶可見水¶
<pb:KR4h0140_WYG_101-6a>¶
石空潺湲松篁尚蔥蒨㟁深翠隂合川迴白雲徧幽徑¶
滋蕪沒荒祠羃霜霰垂釣想遺芳掇蘋羞野薦髙風激¶
終古語理忘榮賤方騐道可尊山林情不變¶
　㓂泚¶
㓂泚中宗朝為長安尉張仁愿在朔方奏用分判軍事¶
開元十三年帝自擇刺史泚由兵部侍郎出守宋州賦¶
詩祖餞詩一首¶
　　　度塗山¶
<pb:KR4h0140_WYG_101-6b>¶
小年㺯文墨不識戎旅難一朝事鞞鼔策馬度塗山塗¶
山横地軸萬里留荒服悠悠征斾逺騑驂一何速流月¶
揮金戈驚風折寒木行聞漢飛将還向臯蘭宿¶
　吳兢¶
呉兢汴州浚儀人博通經史魏元忠朱敬則深器之薦¶
其有史才因令直史館神龍中遷右補闕與韋承慶崔¶
融等撰則天實錄開元中歴修文館學士居史職殆三¶
十年序事簡要人皆稱之出為荆州司馬以史藁自隨¶
<pb:KR4h0140_WYG_101-7a>¶
　蕭嵩監修國史奏取兢所撰得六十五卷累遷台洪饒¶
　蘄四州刺史天寳初為鄴郡太守入為恒王傅嘗以梁¶
　陳齊周隋五代史繁雜乃别撰各史又傷疎略卒年八¶
　十餘卒後其子進兢所撰唐史八十餘卷事多紕繆不¶
　逮壮年兢家多藏書嘗錄其卷第號吳氏西齋書目詩¶
　二首¶
　　　　永泰公主挽歌二首¶
　穠華從婦道釐降適諸侯河漢天孫合瀟湘帝子遊闗¶
<pb:KR4h0140_WYG_101-7b>¶
　睢方作訓嗚鳳自相求可歎凌波迹東川遂不流¶
　舜華徂北渚宸思結南陽盭綬哀榮&KR0640;游軒寵悼彰三¶
　川謀逺日八水宅連岡無復秦樓上吹簫下鳳皇¶
　¶
　¶
　¶
　¶
御定全唐詩卷一百一¶
