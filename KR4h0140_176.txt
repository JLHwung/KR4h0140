# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.010292
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百七十六
<pb:KR4h0140_WYG_176-1a>¶
　欽定四庫全書¶
御定全唐詩巻一百七十六¶
　　李白¶
　　　　送魯郡劉長史遷𢎞農長史¶
　魯國一杯水難容横海鱗仲尼且不敬況乃尋常人白¶
　玉換斗粟黄金買尺薪閉門木葉下始覺秋非春聞君¶
　向西遷地即鼎湖鄰寳鏡匣蒼蘚丹經埋素塵軒后上¶
　天時攀龍遺小臣及此留恵愛庻㡬風化淳魯縞如白¶
<pb:KR4h0140_WYG_176-1b>¶
　煙五縑不成束臨行贈貧交一尺重山岳相國齊晏子¶
　贈行不及言託隂當樹李忘憂當樹萱他日見張禄綈¶
　袍懷舊恩¶
　　　　送族弟單父主簿凝攝宋城主簿至郭南月橋¶
　　　　却迴棲霞山留飲贈之¶
　吾家青萍劍操割有餘閒往来糾二邑此去何時還鞍¶
　馬月橋南光輝岐路間賢豪相追餞却到棲霞山羣花¶
　散芳園斗酒開離顏樂酣相顧起征馬無由攀¶
<pb:KR4h0140_WYG_176-2a>¶
　　　魯郡東石門送杜二甫¶
醉別復㡬日登臨徧池臺何時石門路重有金樽開秋¶
波落泗水海色明徂徕飛蓬各自逺且盡手中杯¶
　　　魯郡堯祠送張十四遊河北¶
猛虎伏尺草雖藏難蔽身有如張公子骯髒在風塵豈¶
無横腰劍屈彼淮隂人擊筑向北燕燕歌易水濵歸来¶
泰山上當與爾為鄰¶
　　　杭州送裵大澤赴廬州長史¶
<pb:KR4h0140_WYG_176-2b>¶
西江天柱逺東越海門深去割慈親戀行憂報國心好¶
風吹落日流水引長吟五月披裘者應知不取金¶
　　　灞陵行送別¶
送君灞陵亭灞水流浩浩上有無花之古樹下有傷心¶
之春草我向秦人問路岐云是王粲南登之古道古道¶
連綿走西京紫闕(一作/闗)落日浮雲生正當今夕斷腸處¶
黄鸝(一作/驪歌)愁絶不忍聽¶
　　　送賀監歸四明應制¶
<pb:KR4h0140_WYG_176-3a>¶
乆辭榮禄遂初衣曾向長生說息機真訣自從茅氏得¶
恩波寜阻(一作/應許)洞庭歸瑶臺含霧星辰滿仙嶠浮空島¶
嶼微借問欲棲珠樹鶴何年却向帝城飛¶
　　　送竇司馬貶宜春¶
天馬白銀鞍親承明主歡鬭雞金宫裏射鴈碧雲端堂¶
上羅中貴歌鐘清夜䦨何言謫南國拂劍坐長歎趙璧¶
為誰點隋珠枉被彈聖朝多雨露莫厭此行難¶
　　　送羽林陶將軍¶
<pb:KR4h0140_WYG_176-3b>¶
將軍出使擁樓船江上旌旗拂紫煙萬里横戈探虎穴¶
三杯㧞劍舞龍泉莫道詞人無膽氣臨行將贈繞朝鞭¶
　　　送程劉二侍郎兼獨孤判官赴安西幕府¶
安西幕府多材雄喧喧惟道三數公繡衣貂裘明積雪¶
飛書走檄如飄風朝辭明主出紫宫銀鞍送別金城空¶
天外飛霜下蔥海火旗雲馬生光彩胡塞清塵㡬日歸¶
漢家草緑遥相待¶
　　　送姪良攜二妓赴會稽戲有此贈¶
<pb:KR4h0140_WYG_176-4a>¶
攜妓東山去春光半道催遥看若桃李雙入鏡中開¶
　　　送賀賔客歸越¶
鏡湖流水漾清波狂客歸舟逸興多山隂道士如相見¶
應寫黄庭換白鵞¶
　　　送張遥之夀陽幕府¶
夀陽信天險天險横荆闗苻堅百萬衆遥阻八公山不¶
假築長城大賢在其間戰夫若熊虎破敵有餘閒張子¶
勇且英少輕衞霍孱投軀紫髯將千里望風顔朂爾効¶
<pb:KR4h0140_WYG_176-4b>¶
才略功成衣錦還¶
　　　送裵十八圗南歸嵩山二首¶
何處可為別長安青綺門胡姬招素手延(一作/留)客醉金¶
樽臨當上馬時我獨與君言風吹芳蘭折日没鳥雀喧¶
舉手指飛鴻此情難具論同歸無蚤晩潁水有清源¶
君思潁水緑忽復歸嵩岑歸時莫洗耳為我洗其心洗¶
心得真情洗耳徒買名謝公終一起相與濟蒼生¶
　　　同王昌齡送族弟襄歸桂陽二首(一作同王昌/齡崔國輔送)¶
<pb:KR4h0140_WYG_176-5a>¶
　　　(李舟歸/郴州)¶
秦地見碧草楚謡對清樽把酒爾何思鷓鴣啼南園余¶
欲羅浮隠猶懐明主恩躊躇紫宫戀孤負滄洲言終然¶
無心雲海上同飛翻相期乃不淺幽桂有芳根¶
爾家何在瀟湘川青莎白石長沙邉昨夢江花照江日¶
(一作/月)㡬枝正發東牕前覺来欲往心悠然魂隨越鳥飛¶
南天秦雲連山海相接桂水横煙不可渉送君此去令¶
人愁風帆茫茫隔河洲春潭瓊草緑可折西寄長安明¶
<pb:KR4h0140_WYG_176-5b>¶
月樓¶
　　　送外甥鄭灌從軍三首¶
六博争雄好彩来金盤一擲萬人開丈夫賭命報天子¶
當斬胡頭衣錦回¶
丈八蛇矛出隴西彎弧拂箭白猨啼破胡必用龍韜䇿¶
積甲應將熊耳齊¶
月蝕西方破敵時及瓜歸日未應遲斬胡血變黄河水¶
梟首當懸白鵲旗¶
<pb:KR4h0140_WYG_176-6a>¶
　　　送于十八應四子舉落第還嵩山¶
吾祖吹槖籥天人信森羅歸根復太素羣動熙元和炎¶
炎四真人摛辯若濤波交流無時寂楊墨日成科夫子¶
聞洛誦誇才才固多為金好踊躍乆客方蹉跎道可束¶
賣之五寳溢山河勸君還嵩丘開酌盼庭柯三花如未¶
落乗興一来過¶
　　　送別¶
尋陽五溪水㳂洄直入巫山裏勝境由来人共傳君到¶
<pb:KR4h0140_WYG_176-6b>¶
南中自稱美送君別有八月秋颯颯蘆花復益愁雲帆¶
望逺不相見日暮長江空自流¶
　　　送族弟綰從軍安西¶
漢家兵馬乗北風鼓行而西破犬戎爾隨漢將出門去¶
剪虜若草收竒功君王按劍望邉色(一作/邑)旄頭已落胡¶
天空匈奴繫頸數應盡明年應入蒲萄宫¶
　　　送梁公昌從信安北征¶
入幕推英選捐書事逺戎髙談百戰術鬰作萬夫雄起¶
<pb:KR4h0140_WYG_176-7a>¶
舞蓮花劍行歌明月弓將飛天地陣兵岀塞垣通祖席¶
留丹景征麾拂彩虹旋應獻凱入麟閣佇深功¶
　　　送白利從金吾董將軍西征¶
西𦍑延國討白起佐軍威劍决浮雲氣弓彎明月輝馬¶
行邉草緑旌(一作/旗)卷曙霜飛抗手凛相顧寒風生鐵衣¶
　　　送張秀才從軍¶
六駁食猛虎恥從駑馬羣一朝長鳴去矯若龍行雲壯¶
士懐逺略志存解世紛周粟猶不顧齊珪安肯分抱劍¶
<pb:KR4h0140_WYG_176-7b>¶
辭髙堂將投崔冠軍長䇿掃河洛寜親歸汝墳當令千¶
古後麟閣著竒勲¶
　　　送崔度還吳(度故人禮部員/外輔國之子)¶
幽燕沙雪地萬里盡黄雲朝吹歸秋雁南飛日㡬羣中¶
有孤鳯雛哀鳴九天聞我乃重此鳥綵章五色分胡為¶
雜凡禽雞鶩輕賤君舉手捧爾足疾心若火焚拂羽淚¶
滿面送之吳江濆去影忽不見躊躇日將曛¶
　　　送祝八之江東賦得浣紗石¶
<pb:KR4h0140_WYG_176-8a>¶
西施越溪女明豓光雲海未(一作/来)入吳王宫殿時浣紗¶
古(一作/故)石今猶在桃李新開映古查菖蒲猶短出平沙¶
昔時紅粉(一作/顔)照流水今日青苔覆落花君去西秦適¶
東越碧山青江㡬超忽若到天涯思故人浣紗石上窺¶
明月¶
　　　送侯十一¶
朱亥巳擊晉侯嬴尚隠身時無魏公子豈貴抱闗人余¶
亦不火食遊梁同在陳空餘湛盧劍贈爾託交親¶
<pb:KR4h0140_WYG_176-8b>¶
　　　魯中送二從弟赴舉之西京(一作送/族弟鍠)¶
魯客向西笑君門若夢中霜凋逐臣髮日憶明光宫復¶
羡二龍去才華冠世雄平衢騁髙足逸翰凌長風舞袖¶
拂秋月歌筵聞蚤鴻送君日千里良會何由同¶
　　　奉餞髙尊師如貴道士傳道籙畢歸北海¶
道隠不可見靈書藏洞天吾師四萬劫歴世遰相傳別¶
杖留青竹行歌躡紫煙離心無逺近長在玉京懸¶
　　　金陵送張十一再遊東吳¶
<pb:KR4h0140_WYG_176-9a>¶
張翰黄花句風流五百年誰人今繼作夫子世稱賢再¶
動游吳櫂還浮入海船春光白門栁霞色赤城天去國¶
難為別思歸各未旋空餘賈生淚相顧共悽然¶
　　　送紀秀才遊越¶
海水不滿眼觀濤難稱心即知蓬莱石却是巨鼇簪送¶
爾遊華頂令余發舄吟仙人居射的道士住山隂禹穴¶
尋溪入雲門隔嶺深緑蘿秋月夜相憶在鳴琴¶
　　　送長沙陳太守二首¶
<pb:KR4h0140_WYG_176-9b>¶
長沙陳太守逸氣凌青松英主賜五馬本是天池龍湘¶
水迴九曲衡山望五峰榮君按節去不及逺相從¶
七郡長沙國南連湘水濵定(一作/吳)王垂舞袖地窄不迴¶
身莫小二千石當安逺俗人洞庭鄉路逺遥羡錦衣春¶
　　　送楊燕之東魯¶
闗西楊伯起漢日舊稱賢四代三(一作/五)公族清風播人¶
天夫子華隂居開門對玉蓮何事歴衡霍雲帆今始還¶
君坐稍解顔為君歌此篇我固侯門士謬登聖主筵一¶
<pb:KR4h0140_WYG_176-10a>¶
辭金華殿蹭蹬長江邊二子魯門東別来已經年因君¶
此中去不覺淚如泉¶
　　　送蔡山人¶
我本不棄世世人自棄我一乗無倪舟八極縱逺柂燕¶
客期躍馬唐生安敢譏採珠勿驚龍大道可暗歸故山¶
有松月遲爾翫清暉¶
　　　送蕭三十一之魯中兼問稚子伯禽¶
六月南風吹白沙呉牛喘月氣成霞水國鬱(一作/歊)蒸不¶
<pb:KR4h0140_WYG_176-10b>¶
可處時炎道逺無行車夫子如何涉江路雲帆嫋嫋金¶
陵去髙堂倚門望伯魚魯中正是趨庭處我家寄在沙¶
丘傍三年不歸空斷腸君行旣識伯禽子應駕小車騎¶
白羊¶
　　　送楊山人歸嵩山¶
我有萬古宅嵩陽玉女峰長留一片月挂在東溪松爾¶
去掇仙草菖蒲花紫茸(一作君行到此/峰餐霞駐衰容)嵗晩或相訪青¶
天騎白龍¶
<pb:KR4h0140_WYG_176-11a>¶
　　　送殷淑三首¶
海水不可解連江夜為潮俄然浦嶼濶岸去酒船遥惜¶
別耐取醉鳴榔且長謡天明爾當去應便有風飄¶
白鷺洲前月天明送客回青龍山後日早出海雲来流¶
水無情去征帆逐吹開相看不忍別更進手中杯¶
痛飲龍笻下燈青月復寒醉歌驚白鷺半夜起沙灘¶
　　　送岑徵君歸鳴臯山¶
岑公相門子雅望歸安石奕世皆䕫龍中台竟三拆至¶
<pb:KR4h0140_WYG_176-11b>¶
人達機兆髙揖九州伯奈何天地間而作隠淪客貴道¶
能(一作/皆)全真潛輝卧幽鄰(一作/鱗)探元入窅黙觀化游無¶
垠光武有天下嚴陵為故人雖登洛陽殿不屈巢由身¶
余亦謝明主今稱偃蹇臣登髙覽萬古思與廣成鄰蹈¶
海寜受賞還山非問津西来(一作/終期)一揺扇共拂元規塵¶
　　　送范山人歸泰山¶
魯客抱白鶴(一作/雞)別余往泰山初行若片雲(一作/雪)杳在¶
青崖間髙髙至天門日觀(一作/海日)近可攀雲山望不及此¶
<pb:KR4h0140_WYG_176-12a>¶
　去何時還¶
　¶
　¶
　¶
　¶
　¶
　¶
　¶
<pb:KR4h0140_WYG_176-12b>¶
　¶
　¶
　¶
　¶
　¶
　¶
御定全唐詩巻一百七十六¶
