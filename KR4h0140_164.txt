# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.748343
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百六十四
<pb:KR4h0140_WYG_164-1a>¶
　欽定四庫全書¶
御定全唐詩巻一百六十四¶
　　李白¶
　　　　門有車馬客行¶
　門有車馬賓(一作/客)金鞍曜朱輪謂從丹(一作/雲)霄落乃是¶
　故鄉親呼兒掃中堂坐客論悲辛對酒两不飲停觴淚¶
　盈巾歎我萬里逰飄飄三十春空談帝(一作/覇)王略紫綬¶
　不挂身雄劒藏玉匣隂符生素塵廓落無所合流離湘¶
<pb:KR4h0140_WYG_164-1b>¶
　水濵借問宗黨間多為泉下人生苦百戰役死託萬鬼¶
　隣北風揚胡沙埋翳周與秦大運且如此蒼穹寜匪仁¶
　惻愴竟何道存亡任大鈞¶
　　　　君子有所思行¶
　紫閣連終南青冥天倪色凭崖望咸陽宫闕羅北極萬¶
　井驚畫出九衢如弦直渭水銀河清(一作清/銀河)横天流不¶
　息朝野盛文物衣冠何翕赩廏馬散連山軍容威絶域¶
　伊臯運元化衛霍輸筋力歌鐘樂未休(一作/休明)榮去老還¶
<pb:KR4h0140_WYG_164-2a>¶
逼圎光過滿缺太陽移中昃不散東海金何争西飛(一/作)¶
(輝/)匿無作牛山悲惻愴淚沾臆¶
　　　東海有勇婦(代闗中/有賢女)¶
梁山感杞妻慟哭為之傾金石忽蹔開都由激深情東¶
海有勇婦何慚蘇子卿學劒越䖏子超然(一作/騰)若流星¶
捐軀報夫讐萬死不顧生白刃耀素雪蒼天感精誠十¶
歩两躩(一作/跳)躍三呼一交兵斬首掉國門蹴踏五藏行¶
豁此伉儷憤粲然大義明北海李使(一作/府)君飛章奏天¶
<pb:KR4h0140_WYG_164-2b>¶
庭捨罪警風俗流芳播滄瀛名(一作/志)在列女籍竹帛已¶
光榮淳于免詔獄漢主為緹縈津妾一櫂歌脫父於嚴¶
刑十子若不肖不如一女英豫讓斬空衣有心竟無成¶
要離殺慶忌壯夫所素(一作/素所)輕妻子亦何辜焚之買虚¶
聲豈如東海婦事立獨揚名¶
　　　黄葛篇¶
黄葛生洛溪黄花自綿羃青烟蔓長條繚繞㡬百尺閨¶
人費素手採緝作絺綌縫為絶國衣逺寄日南客蒼梧¶
<pb:KR4h0140_WYG_164-3a>¶
大火落暑服莫輕擲此物雖過時是妾手中跡¶
　　　白馬篇¶
龍馬花雪毛金鞍五陵豪秋霜切玉劒落日明珠袍鬬¶
雞事萬乗軒盖一何髙弓摧南山虎手接太行猱酒後¶
競風采三杯弄寳刀殺人如剪草劇孟同逰遨發憤去¶
函谷從軍向臨洮叱咤萬戰場(一作經/百戰)匈奴盡奔逃(一/作)¶
(波/濤)歸来使酒氣未肯拜(一作/下)蕭曹羞入原憲室荒滛(一/作)¶
(徑/)隱蓬蒿¶
<pb:KR4h0140_WYG_164-3b>¶
　　　鳯吹笙曲(一作鳯笙/篇送别)¶
仙人十五愛吹笙學得崑丘彩鳯鳴始聞鍊氣餐金液¶
復道朝天赴玉京玉京迢迢㡬千里鳯笙去去無窮(一/作)¶
(邊/)已欲歎離聲發絳唇更嗟别調流纎指此時惜别詎¶
堪聞此地相看未忍分重吟真曲和清吹却奏仙歌響¶
緑雲緑雲紫氣向函闗訪道應尋緱氏山莫學吹笙王¶
子晉一遇浮丘斷不還¶
　　　怨歌行(長安見内人出嫁/友人令余代為之)¶
<pb:KR4h0140_WYG_164-4a>¶
十五入漢宫花顔笑春紅君王選玉色侍寢金屏(一作/錦幈)¶
中薦枕嬌夕月巻衣戀春(一作/香)風寜知趙飛燕奪寵恨¶
無窮沈憂能傷人緑鬢成霜蓬一朝不得意世事徒為¶
空鷫鸘換美酒舞衣罷雕龍(一作/籠)寒苦不忍言為君奏¶
絲桐腸斷絃亦絶悲心夜忡忡¶
　　　塞下曲六首¶
五月天山雪無花祇有寒笛中聞折栁春色未曾看暁¶
戰隨金鼓宵眠抱玉鞍願將腰下劒直為斬樓蘭¶
<pb:KR4h0140_WYG_164-4b>¶
天兵下北荒胡馬欲南飲横戈從百戰直為銜恩甚握¶
雪海上餐拂沙隴頭寢何當破月氐然後方髙枕¶
駿馬似(一作/如)風飈鳴鞭出渭橋彎弓辭漢月揷羽破天¶
驕陣解星芒盡營空海霧消功成畫麟閣獨有霍嫖姚¶
白馬黄金塞雲砂遶夢思那堪愁苦節逺憶邊城兒螢¶
飛秋窗滿月度霜閨遲摧殘梧桐葉蕭颯沙棠枝無時¶
獨不見流淚空自知¶
塞虜乗秋下天兵出漢家將軍分虎竹戰士臥龍沙邊¶
<pb:KR4h0140_WYG_164-5a>¶
月随弓影胡霜拂劒花玉闗殊未入少婦莫長嗟¶
烽火動沙漠連照甘泉雲漢皇按劒起還召李將軍兵¶
(一作/殺)氣天上合鼓聲隴底聞横行負勇氣一戰浄妖氛¶
　　　来日大難¶
来日一身携糧負薪道長(一作/長鳴)食盡苦口焦唇今日醉¶
飽樂過千春仙人相存誘我逺學海淩三山陸憩五嶽¶
乗龍天飛目瞻两角授以仙(一作/神)藥金丹滿握蟪蛄䝉¶
恩深愧短促思填東海强銜一木道重天地軒師廣成¶
<pb:KR4h0140_WYG_164-5b>¶
蟬翼九五以求長生下士大笑如蒼蠅聲¶
　　　塞上曲¶
大漢無中䇿匈奴犯渭橋五原秋草綠胡馬一何驕命¶
將征西極横行隂山側燕支落漢家婦女無華色轉戰¶
渡黄河休兵樂事多蕭條清萬里瀚海寂無波¶
　　　玉階怨¶
玉階生白露夜久侵羅襪却下水晶簾玲瓏望秋月¶
　　　襄陽曲四首¶
<pb:KR4h0140_WYG_164-6a>¶
襄陽行樂䖏歌舞白銅鞮江城回渌水花月使人迷¶
山公醉酒時酩酊髙(一作/襄)陽下頭上白接䍦倒著還騎¶
馬¶
峴山臨漢江水緑沙如雪(一作水色/如霜雪)上有堕淚碑青苔¶
久磨滅¶
且醉習家池莫看堕淚碑山公欲上馬笑殺襄陽兒¶
　　　大堤曲¶
漢水臨(一作/横)襄陽花開大堤暖佳期大堤下淚向南雲¶
<pb:KR4h0140_WYG_164-6b>¶
滿春風無復(一作/復無)情吹我夢魂散不見眼中人天長音¶
信斷¶
　　　宫中行樂詞八首(奉詔作欲明皇坐沈香亭意/有所感  得白為樂章召入)¶
　　　(而白已醉左右以水頮靣/稍解援筆成文婉麗精切)¶
小小生金屋盈盈在紫微山花插寳髻石竹繡羅衣毎¶
出(一作/上)深宫裏常随歩輦歸只愁歌舞散(一作/罷)化作綵¶
雲飛¶
栁色黄金嫩梨花白雪香玉樓巢(一作/闗)翡翠金(一作/珠)殿¶
<pb:KR4h0140_WYG_164-7a>¶
鎻鴛鴦選妓随雕(一作/朝)輦徴歌出洞房宫中誰第一飛¶
燕在昭陽¶
盧橘為秦樹蒲萄出漢宫烟花宜落日絲管醉春風笛¶
奏龍吟水簫鳴鳯下空君王多樂事還與萬方同(一作/何必)¶
(向回/中)¶
玉樹(一作/殿)春歸日(一作/好)金宫樂事多後庭朝未入輕輦¶
夜相過笑出花間語嬌来竹(一作/燭)下歌莫教明月去留¶
著醉嫦娥¶
<pb:KR4h0140_WYG_164-7b>¶
繡户香風暖紗窗曙色新宫花争笑日池草暗生春緑¶
樹聞歌鳥青樓見舞人昭陽桃李月羅綺自(一作/坐)相親¶
今日明光裏還須結伴逰春風開紫殿天樂下朱樓豔¶
舞全知巧嬌歌半欲羞更憐花月夜宫女笑藏鉤¶
寒雪梅中盡春風栁上歸宫鶯嬌欲醉簷燕語還飛遲¶
日明歌席新花艷舞衣晩来移綵仗行樂泥光輝¶
水緑南薫殿花紅北闕樓鶯歌聞太液鳯吹繞瀛洲素¶
女鳴珠珮天人弄綵毬今朝風日好宜入未央逰¶
<pb:KR4h0140_WYG_164-8a>¶
　　　清平調詞三首(天寳中白供奉翰林禁中初重/木芍藥得四夲紅紫淺紅通白)¶
　　　(者移植於興慶池東沈香亭㑹花開上乗照夜/白太真妃以歩輦從詔選梨園中弟子尤者得)¶
　　　(樂一十六色李龜年以歌擅一時手捧檀板押/衆樂前欲歌之上曰賞名花對妃子焉用舊樂)¶
　　　(詞遂命龜年持金花牋宣賜李白立進清平調/三章白承詔宿酲未解因援筆賦之龜年歌之)¶
　　　(太真持頗梨七寳杯酌西凉州蒲萄酒笑領歌/詞意甚厚上因調玉笛以倚曲每曲徧將換則)¶
　　　(遲其聲以媚之太真飲罷斂繡巾重/拜上自是顧李翰林尤異於諸學士)¶
雲想衣裳花想容春風拂檻露華濃若非羣玉山頭見¶
㑹向瑶臺月下逢¶
<pb:KR4h0140_WYG_164-8b>¶
一枝穠(一作/紅)豔露凝香雲雨巫山枉斷腸借問漢宫誰¶
得似可憐飛燕倚新妝¶
名花傾國两相歡長得君王帶笑看解釋春風無限恨¶
沈香亭北倚䦨干¶
　　　入朝曲(一作鼔吹/入朝曲)¶
金陵控海浦渌水帶吴京鐃歌列騎吹颯㳫引公卿槌¶
鐘速嚴妝伐鼔啟重城天子憑玉几(一作/案)劒履若雲行¶
日出照萬户簮裾爛明星朝罷沭浴閒遨逰閬風亭濟¶
<pb:KR4h0140_WYG_164-9a>¶
濟雙闕下歡娱樂恩榮¶
　　　秦女休行(魏協律都尉左延/年所作今擬之)¶
西門秦氏女秀色如瓊花手揮白楊刀(一作/刃)清晝殺讐¶
家羅袖灑赤血英氣(一作/聲)凌紫霞直上西山去闗吏相¶
邀遮壻為燕國王身被詔獄加犯刑若履虎不畏落爪¶
牙素頸未及斷摧睂伏泥沙金雞忽放赦大辟得寛賖¶
何慙聶政姊萬古共驚嗟¶
　　　秦女卷衣¶
<pb:KR4h0140_WYG_164-9b>¶
天子居未央妾侍(一作/来)巻衣裳顧無紫宫寵敢拂黄金¶
牀水至亦不去熊来尚可當微身奉(一作/捧)日月飄若螢¶
之(一作/火)光願君采葑菲無以下體妨¶
　　　東武吟(一作出東門後書懷留別翰林/諸公又作還山留别金門知已)¶
好古笑流俗素聞賢達風方希佐明主長揖辭成功白¶
日在髙天廻光燭微躬恭承鳯凰詔歘起雲蘿中清切¶
紫霄(一作/垣)迥優㳺丹禁通君王賜顔色聲價凌烟虹乗¶
輿擁翠盖扈從金城東寳馬麗絶㬌錦衣入新豐依(一/作)¶
<pb:KR4h0140_WYG_164-10a>¶
(倚/)巖望松雪對酒鳴絲桐因學揚子雲獻賦甘泉宫天¶
書美片善清芬播無窮歸来入(一作/向)咸陽談笑皆王公¶
(一夲無/此二句)一朝去金馬飄落成飛蓬賓客(一作/友)日疎散玉¶
樽亦已空(一作日/成空)才力猶可倚(一作/恃)不慙世上雄閒作¶
東武吟曲盡情未終書此謝知已吾尋黄綺翁(一作扁/舟尋釣)¶
(翁/)¶
　　　邯鄲才人嫁為厮飬卒婦¶
妾夲崇(一作/叢)臺女揚蛾入丹闕自倚顔如花寜知有凋¶
<pb:KR4h0140_WYG_164-10b>¶
歇一辭玉階下去若朝雲沒毎憶邯鄲城深宫夢秋月¶
君王不可見惆悵至明發¶
　　　出自薊北門行¶
虜陣横北荒胡星耀精芒羽書速驚電烽火晝連光虎¶
竹救邊急戎車森已行明主不安席按劒心飛揚推轂¶
出猛將連旗登戰場兵威衝絶幕殺氣凌穹蒼列卒(一/作)¶
(陣/)赤山下開營紫塞傍孟冬(一作/秋)風沙𦂳旌旗颯凋傷¶
畫角悲海月征衣巻天霜揮刃斬樓蘭彎弓射賢(一作/訾)¶
<pb:KR4h0140_WYG_164-11a>¶
王單于一平蕩種落自奔亡収功報天子行歌(一作/歌舞)歸¶
咸陽¶
　　　洛陽陌¶
白玉誰家郎回車渡天津看花東陌上驚動洛陽人¶
　　　北上行¶
北上何所苦北上縁太行磴道盤且峻巉巖凌穹蒼馬¶
足蹶側石車輪摧髙岡沙塵接幽州烽火連朔方殺氣¶
毒劒㦸嚴風裂衣裳奔鯨夾黄河鑿齒屯洛陽前行無¶
<pb:KR4h0140_WYG_164-11b>¶
歸日返顧思舊鄉慘戚氷雪裏悲號絶中腸尺布不掩¶
體皮膚劇枯桑汲水澗谷阻採薪隴坂長猛虎又掉尾¶
磨牙皓秋霜草木不可餐飢飲零露漿歎此北上苦停¶
驂為之傷何日王道平開顔覩天光¶
　　　短歌行¶
白日何短短百年苦易滿蒼穹浩茫茫萬刼太極長麻¶
姑垂两鬢一半已成霜天公見玉女大笑億千場吾欲¶
攬六龍廻車挂扶桑北斗酌美酒勸龍各一觴富貴非¶
<pb:KR4h0140_WYG_164-12a>¶
　所願與(一作/為)人駐顔(一作頽/一作流)光¶
　　　　空城雀¶
　嗷嗷空城雀身計何戚促本與鷦鷯羣不随鳯凰族提¶
　擕四黄口飲乳未嘗足食君糠粃餘嘗恐烏鳶逐(一作/啄)¶
　恥渉太行險羞營覆車粟天命有定端守分絶所欲¶
　¶
　¶
　¶
<pb:KR4h0140_WYG_164-12b>¶
　¶
　¶
　¶
　¶
　¶
　¶
　¶
御定全唐詩巻一百六十四¶
