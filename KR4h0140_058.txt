# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.551731
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五十八
<pb:KR4h0140_WYG_058-1a>¶
　欽定四庫全書¶
御定全唐詩巻五十八¶
　　李嶠¶
　　　　中宗降誕日長寧公主滿月侍宴應制¶
　神龍見像日仙鳳飬雛年大火乗(一作/寶來)天正明珠對月¶
　圓作新(一作/祚延)金篋裏歌奏玉筐(一作/箱)前今日宜孫慶還¶
　參祝夀(一作/聖)篇¶
　　　　奉和送金城公主適西蕃應制¶
<pb:KR4h0140_WYG_058-1b>¶
　漢帝撫戎臣絲言命錦輪還將弄機女逺嫁織皮人曲¶
　怨闗山月妝消道路塵所嗟穠李樹空對小榆春¶
　　　　侍宴長寧公主東莊應制(紀事云長寧公主韋/庶人所生降楊慎交)¶
　　　　(造第東都府財幾竭又取西京髙士亷第左金/吾衛廢營合為宅作三重樓築山浚池帝及后)¶
　　　　(數臨幸置酒賦詩嶠/等屬和即東莊也)¶
　别業臨青甸鳴鑾降紫霄長筵鵷鷺集仙管鳳皇調樹¶
　接南山近煙含北渚遥承恩咸已醉戀賞未還鑣¶
　　　　立春日侍宴内殿出剪綵花應制¶
<pb:KR4h0140_WYG_058-2a>¶
早(一作/幸)聞年欲至剪綵學芳辰綴緑(一作/綺)竒能似裁紅¶
巧逼(一作/過)真花從篋裏發葉向手中春不與時(一作/韶)光¶
競何名天上人¶
　　　奉和人日清暉閣宴羣臣遇雪應制¶
三陽偏勝節七日最靈辰行慶傳芳蟻升髙綴綵人堦¶
前蓂候月樓上雪驚春今日銜天造還疑上漢津¶
　　　奉和春日遊苑喜雨應制¶
仙蹕九成(一作/重)臺香筵萬夀杯一旬初降雨二月早聞¶
<pb:KR4h0140_WYG_058-2b>¶
雷葉向朝隮宻花含宿潤開幸承天澤豫無使日光催¶
　　　春日侍宴幸芙蓉園應制¶
年光竹裏遍春色杏間遥煙氣籠青閣流文蕩畫橋飛¶
花隨蝶舞豔曲伴鸎嬌今日陪歡豫還疑陟紫霄¶
　　　甘露(一作/泉)殿侍宴應制¶
月宇臨丹地雲窗網碧紗御筵陳桂醑天酒酌榴花水¶
向浮橋直城連禁苑斜承恩恣歡賞歸路滿煙霞¶
　　　奉和七夕兩儀殿㑹宴應制¶
<pb:KR4h0140_WYG_058-3a>¶
靈匹三秋㑹仙期七夕過查來人泛海橋渡鵲填河帝¶
縷升銀閣天機罷玉梭誰言七襄詠重(一作/流)入五弦歌¶
　　　奉和九月九日登慈恩寺浮圖應制¶
瑞塔千尋起仙輿九日來茰房陳寶席菊橤散花臺御¶
氣鵬霄近升髙鳳野開天歌將梵樂空裏共裵囘¶
　　　閏九月九日幸總持寺登浮圖應制¶
閏節開重九真遊下大千花寒仍薦菊座晚更披蓮刹¶
鳳囘雕輦㠶虹間綵旃還將西梵曲助入南薰弦¶
<pb:KR4h0140_WYG_058-3b>¶
　　　奉和驪山髙頂寓目應制¶
步輦陟山巔山髙入紫煙忠臣還捧日聖后欲捫天迥¶
識平陵樹低看華嶽蓮帝鄉應不逺空見白雲懸¶
　　　遊禁苑陪幸臨渭亭遇雪應制¶
同雲接野煙飛雪暗長天拂樹添梅色過樓助粉妍光¶
含班女扇韻入楚王弦六出迎仙藻千箱荅瑞年¶
　　　幸白鹿觀應制¶
駐蹕三天路囘旃萬仞谿真庭羣帝饗洞府百靈棲玉¶
<pb:KR4h0140_WYG_058-4a>¶
酒仙壚釀金方暗壁題佇看青鳥入還陟紫雲梯¶
　　　送沙門𢎞景道俊𤣥奘還荆州應制(一作宋/之問詩)¶
三乗歸浄域萬騎餞通莊就日離亭近彌天别路長荆¶
南旋杖鉢渭北限津梁何日紆真果還來入帝鄉¶
　　　酬(一作/和)杜五弟晴朝獨坐見贈¶
平明坐虚館曠代幾悠哉宿霧分空盡朝光度隙來影¶
低藤架宻香動藥闌開未展山陽㑹空留池上杯¶
　　　同賦山居七夕¶
<pb:KR4h0140_WYG_058-4b>¶
明月青山夜髙天白露秋花庭開粉席雲岫敞針樓石¶
類支機影池似泛槎流暫驚河女鵲終狎野人鷗¶
　　　送崔主簿赴滄洲¶
紫陌追隨日青門相見時宦遊從此去離别幾年期芳¶
桂尊中酒幽蘭下調詞他鄉有明月千里照相思¶
　　　寒食清明日早赴王門率成¶
遊客趨梁邸朝光入楚臺槐煙乗曉散榆火應春開日¶
帶晴虹上花隨早蝶來雄風乗令節餘吹拂輕灰¶
<pb:KR4h0140_WYG_058-5a>¶
　　　和周記室從駕曉發合璧宫¶
濯龍春苑曙翠鳳曉旗舒野色開煙後山光澹月餘風¶
長笳響咽川迥騎行疎珠履陪仙駕金聲振屬車¶
　　　和杜侍御太清臺宿直旦有懐¶
貂冠朝彩振烏署曉光分欲嘯遷喬侣先飛擲地文庭¶
虛麥雨潤林静蕙風薫嵇駕終難仰梁鳬且自羣¶
　　　和杜學士江南初霽羇懐¶
大江開宿雨征櫂下春流霧巻晴山出風恬晚浪(一作/漲)¶
<pb:KR4h0140_WYG_058-5b>¶
收㟁花明水樹川鳥亂沙洲羈眺傷千里勞歌動四愁¶
(此篇與馬周浮江旅思/詩後四句同而少異)¶
　　　晚景悵然簡二三子¶
楚客秋悲動梁臺夕望賒梧桐稍下葉山桂欲開花氣¶
引迎寒(一作/風)露光收向晚霞長歌白水曲空對緑池華¶
　　　送李邕(一作送/李安邑)¶
落日荒郊外風景正凄凄離人席上起征馬路傍嘶别¶
酒傾壺贈行書掩淚題殷勤御溝水從此各東西¶
<pb:KR4h0140_WYG_058-6a>¶
　　　又送别¶
岐路方為客芳尊暫解顔人隨轉蓬去春伴落梅還白¶
雲度汾水黄河遶晉闗離心不可問宿昔鬢成斑¶
　　　餞駱四二首¶
平生何以樂斗酒夜相逢曲中驚别緒醉裏失愁容星¶
月懸秋漢風霜入曙鐘明日臨溝水青山幾萬重¶
甲第驅車入良宵秉燭遊人追竹林㑹酒獻菊花秋霜¶
吹飄無已星河漫不流重嗟歡賞地翻召别離憂¶
<pb:KR4h0140_WYG_058-6b>¶
　　　春日遊苑喜雨應詔¶
園樓春正歸入苑弄芳菲宻雨迎仙歩低雲拂御衣危¶
花霑易落度鳥濕難飛膏澤登干&KR0067;歡情徧九圍¶
　　　九日應制得歡字¶
令節三秋晩重陽九日歡仙杯還泛菊寶饌且調蘭御¶
氣雲霄近乗髙宇宙寛今朝萬夀引宜向曲中彈¶
　　　二月奉教作¶
柳陌鸎初囀梅梁燕始歸和風泛紫若柔露濯青薇日¶
<pb:KR4h0140_WYG_058-7a>¶
艷臨花影霞翻入浪暉乗春重遊豫淹賞玩芳菲¶
　　　三月奉教作¶
銀井桐花發金堂草色齊韶光愛日宇淑氣滿風蹊蝶¶
影將花亂虹文向水低芳春隨意晚佳賞日無暌¶
　　　四月奉教作¶
暄籥三春謝炎鍾九夏初潤浮梅雨夕凉散麥風餘葉¶
暗庭幃滿花殘院錦疎勝情多賞託尊酒狎林箊¶
　　　五月奉教作¶
<pb:KR4h0140_WYG_058-7b>¶
緑樹炎氛滿朱樓夏景長池含凍雨氣山映火雲光果¶
院新櫻熟花庭曙槿芳欲逃三伏暑還泛十旬觴¶
　　　六月奉教作(第四句缺三字第七句/缺一字第八句缺三字)¶
養日暫裵囘畏景尚悠哉避暑移琴席追凉　　　竹¶
風依扇動桂酒溢壺開勞餌　飛雪自可¶
　　　八月奉教作¶
黄葉秋風起蒼葭曉露團鶴鳴初警候鴈上欲凌寒月¶
鏡如開匣雲纓似綴冠清尊對旻序髙宴有餘歡¶
<pb:KR4h0140_WYG_058-8a>¶
　　　九月奉教作¶
曲池朝下鴈幽砌夕吟蛩葉徑蘭芳盡花潭菊氣濃寒¶
催四序律霜度九秋鐘還當明月夜飛蓋逺相從¶
　　　十月奉教作¶
白藏初送節𤣥律始迎冬林枯黄葉盡水耗緑池空霜¶
待臨庭月寒隨入牖風别有歡娱地歌舞應絲桐¶
　　　十一月奉教作¶
凝隂結暮序嚴氣肅長飈霜犯狐裘夕寒侵獸火朝冰¶
<pb:KR4h0140_WYG_058-8b>¶
深遥架浦雪凍近封條平原巳從獵日暮整還鑣¶
　　　十二月奉教作¶
玉燭年行盡銅史漏猶長池冷凝宵凍庭寒積曙霜蘭¶
心未動色梅館欲含芳裵囘臨歳晩顧歩佇春光¶
　　　和麴典設扈從東郊憶弟使往安西冬至日恨¶
　　　不得同申拜慶(第五句/缺一字)¶
玉闗方叱馭桂苑正陪輿桓嶺嗟分翼姜川限饋魚雪¶
花含　晩雲葉帶荆舒重此西流詠彌傷南至初¶
<pb:KR4h0140_WYG_058-9a>¶
　　　　馬武騎挽歌二首¶
　五日皆休沐三泉獨不歸池臺金闕是尊酒玳筵非巷¶
　静遊禽入門閒過客稀唯餘昔年鳳尚繞故樓飛¶
　昔下天津館嘗過帝子家夜傾金屋酒春舞玉臺花試¶
　馬依紅埒吹簫弄紫霞誰言東郭路翻枉(一作/作)北門車¶
　　　　武三思挽歌¶
　玉匣金為縷銀鈎石作銘短歌傷薤曲長暮泣松扃事¶
　往昏朝霧人亡折夜星忠賢良可惜圖畫入丹青¶
<pb:KR4h0140_WYG_058-9b>¶
　　　　天官崔侍郎夫人吳氏挽歌¶
　寵服當年盛芳魂此地窮劒飛龍匣在人去鵲巢空簟¶
　愴孤生竹琴哀半死桐唯當青史上千載仰嬪風¶
　¶
　¶
　¶
　¶
御定全唐詩巻五十八¶
