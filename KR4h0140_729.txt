# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:01.010330
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百二十九
<pb:KR4h0140_WYG_729-1a>¶
　欽定四庫全書¶
御定全唐詩巻七百二十九¶
　　周曇¶
　　　　秦門¶
　　　　　胡亥¶
　鹿馬何難辨是非寧勞卜筮問安危權臣為亂多如此¶
　亡國時君不自知¶
　　　　　再吟¶
<pb:KR4h0140_WYG_729-1b>¶
　盜賊縱横主惡聞遂為流矢犯君軒怪言何不早言者¶
　若使早言還不存¶
　　　　　趙髙¶
　趙髙胡亥速天誅率土興兵怨毒痡豐沛見機羣小吏¶
　功成兒戲亦何殊¶
　　　　　陳渉¶
　秦法煩苛霸業隳一夫攘臂萬夫隨王侯無種英雄志¶
　燕雀喧喧安得知¶
<pb:KR4h0140_WYG_729-2a>¶
　　　　項籍¶
九垓垂定棄謀臣一陣無功便殺身壯士誠知輕性命¶
不思辜負八千人¶
　　　　范増¶
智士寧為暗主謨范公曽不讀兵書平生心力為誰盡¶
一事無成空背疽¶
　　　前漢門¶
　　　　髙祖¶
<pb:KR4h0140_WYG_729-2b>¶
愛子從烹報主時安知強啜不含悲太公懸命臨刀几¶
忍取桮羮欲為誰¶
　　　　再吟¶
北伐匈奴事可悲當時將相是其誰君臣束手平城裏¶
三十萬兵能忍飢¶
　　　　周苛紀信¶
為主堅能不顧身赴湯蹈火見忠臣後來邦國論心義¶
誰是君王出熱人¶
<pb:KR4h0140_WYG_729-3a>¶
　　　　酇侯¶
共怪酇侯第一功咸稱得地合先封韓生不是蕭君薦¶
獵犬何人為指蹤¶
　　　　曲逆侯¶
社肉分平未足奇須觀大用展無私一朝如得宰天下¶
必使還如宰社時¶
　　　　薛公¶
黥布稱兵孰敢當薛公三計為斟量上中良策知非用¶
<pb:KR4h0140_WYG_729-3b>¶
南取長沙是死鄉¶
　　　　條侯¶
上將風戈賞罰明矛鋋嚴閉亞夫營人君却禀將軍令¶
按轡垂鞭為緩行¶
　　　　平津侯¶
儒素逢時得自媒忽從徒歩列公台北辰如不延吾輩¶
東閣何由逐汝開¶
　　　　博陸侯¶
<pb:KR4h0140_WYG_729-4a>¶
棟梁徒自保堅貞毁穴難防雀鼠爭不是主人知詐偽¶
如何柱石免欹傾¶
　　　　夏賀良¶
漢代中微亦再昌忠臣憂國冀修禳赤精符䜟誠非妄¶
枉殺無辜夏賀良¶
　　　　王莽¶
權歸諸呂牝鷄鳴殷鑒昭然詎可輕新室不因崇外戚¶
水中安敢寄生營¶
<pb:KR4h0140_WYG_729-4b>¶
　　　　再吟¶
重賦嚴刑作禍胎豈知由此亂離媒家傳揖讓亦難濟¶
況是身從傾簒來¶
　　　　又吟¶
銅馬朱眉滿四方總縁居攝亂天常因君多少布衣士¶
不是公卿即帝王¶
　　　　毛延壽¶
不㧞金釵賂漢臣徒嗟玉豓委胡塵能知貨賄移妍醜¶
<pb:KR4h0140_WYG_729-5a>¶
豈獨丹青畫美人¶
　　　　劉聖公¶
不納良謀劉縯言胡為銜璧向崇宣傷哉亂帝途窮處¶
何必當時譖福先¶
　　　　樊崇徐宣¶
庸中佼佼鐡錚錚百萬長驅入帝京首事縱隳三善在¶
歸仁何慮不全生¶
　　　　僭號公孫述¶
<pb:KR4h0140_WYG_729-5b>¶
劍蜀金湯孰敢爭子陽才業匪雄英方知在徳不在險¶
危棧何曽阻漢兵¶
　　　後漢門¶
　　　　光武¶
成敗非儒孰可量儒生何指指蕭王蕭王得衆能寛裕¶
吴漢歸來帝業昌¶
　　　　明帝¶
朝臣咸佞孰知非張佚公忠語獨奇博士一言除太傅¶
<pb:KR4h0140_WYG_729-6a>¶
諡為明帝信其宜¶
　　　　桓帝¶
能嫌䟦扈斬梁王寧便榮枯信段張襄楷忠言誰佞惑¶
忍敎奸禍起蕭牆¶
　　　　靈帝¶
榜懸金價鬻官榮千萬為公五百卿公瑾孔明窮退者¶
安知髙臥遇雄英¶
　　　　廢帝¶
<pb:KR4h0140_WYG_729-6b>¶
亂兵如蝟走王師社稷顛危孰為持夜逐螢光尋道路¶
漢家天子歩歸時¶
　　　　獻帝¶
秪為曹侯數貴人普天黔首盡黄巾漢靈早聽侍中諫¶
安得獻生稱不辰¶
　　　　再吟¶
咸怨刑科有黨偏耕夫無不事戎旃是時老幼飢號處¶
一斛黄禾五百千¶
<pb:KR4h0140_WYG_729-7a>¶
　　　　子密¶
子密封侯豈所宜能髙徳義必無為當時若縳還彭氏¶
率土何憂不自歸¶
　　　　羊續¶
魚懸潔白振清風祿散親賔歲自窮單席寒㕔慙使者¶
葛衣何以至三公¶
　　　　楊震¶
為國推賢匪惠私千金為報遽相危無言暗室何人見¶
<pb:KR4h0140_WYG_729-7b>¶
咫尺斯須已四知¶
　　　　趙孝¶
緑林清旦正朝飢豈計行人瘦與肥為感在原哀呌切¶
鶺鴒休報聽雙飛¶
　　　　馬后¶
麄衣閑寂閱羣書薦逹嬪妃廣帝居再實傷根嫌貴寵¶
惠慈勞悴育皇儲¶
　　　　魏博妻¶
<pb:KR4h0140_WYG_729-8a>¶
蘿挂青松是所依松凋蘿更改何枝操刀必割腕可斷¶
磐石徒堅心不移¶
　　　　曹娥¶
心摧目斷哭江濆窺浪無蹤日又昬不入重泉尋水底¶
此生安得見沈魂¶
　　　　周都妻¶
緑水雙鴛一已沈皇天更欲配何禽不將血涕隨霜刃¶
誰見朱殷未死心¶
<pb:KR4h0140_WYG_729-8b>¶
　　　　鮑宣妻¶
君惡奢華意不歡一言從儉亦何難但能和樂同琴瑟¶
未必恩情在綺紈¶
　　　　呂母¶
獄無良吏雪無由處處戈鋋自執仇呂母銜寃窮老婦¶
亦能為帥復私讎¶
　　　三國門¶
　　　　蜀先主¶
<pb:KR4h0140_WYG_729-9a>¶
豫州軍敗信途窮徐庶推能薦卧龍不是卑詞三訪謁¶
誰令𤣥徳主巴卭¶
　　　　再吟¶
一家區宇忽三分齷齪車書曷足論定有伊姜為佐輔¶
忍敎鴻鴈各乾坤¶
　　　　後主¶
萬峯如劍載前來危閣横空信險哉對此𤣥休長歎息¶
方知劉禪是庸才¶
<pb:KR4h0140_WYG_729-9b>¶
　　　　吴後主¶
吴宮季主恣驕奢移盡江南百媚花一旦狂風江上起¶
花隨風散落誰家¶
　　　　王表¶
王表聞聲莫見身吴中敬事甚君親是知邦國將亡滅¶
不聽人臣聽鬼神¶
　　　　魯肅¶
輕財重義見英奇聖主賢臣是所依公瑾窘飢求子敬¶
<pb:KR4h0140_WYG_729-10a>¶
一言纔起數船歸¶
　　　晉門¶
　　　　晉武帝¶
漢貪金帛鬻公卿財贍羸軍冀國寧晉武鬻官私室富¶
是知猶不及桓靈¶
　　　　再吟¶
君人為理在安民論道求賢徳自新經國遠圗無所問¶
何曽言指一何神¶
<pb:KR4h0140_WYG_729-10b>¶
　　　　惠帝¶
蛙鳴堪笑問官私更勸飢人食肉麋蒙昧萬機猶婦女¶
冦戎安得不紛披¶
　　　　賈后¶
賈后甘為廢戮人齊王還殺趙王倫一從天下無真主¶
𤓰割中原四百春¶
　　　　懷帝¶
蕃漢戈矛遍九垓兩京簪紱走黄埃劉聰大㑹平陽日¶
<pb:KR4h0140_WYG_729-11a>¶
遣帝行觴事可哀¶
　　　　愍帝¶
耕牛喫盡大田荒二兩黄金糴斗糧御粥又聞無麴屑¶
不降胡虜奈飢腸¶
　　　　郭欽¶
誰疑忠諫郭欽言不逐戎夷出塞垣晉室既無明聖主¶
果為胡虜亂中原¶
　　　　王夷甫¶
<pb:KR4h0140_WYG_729-11b>¶
六合誰為輔弼臣八風昬處盡胡塵是知濟弱扶傾術¶
不屬髙談虚論人¶
　　　　王茂𢎞¶
韓魏荆揚日豈堪胡風看欲過江南中原一片生靈血¶
誰秉王綱色不慙¶
　　　　吴隱之¶
聞說貪泉近鬱林隱之今日得深斟徒言滴水能穿石¶
其那堅貞匪石心¶
<pb:KR4h0140_WYG_729-12a>¶
　　　　再吟¶
貪泉何處是泉源只在靈臺一㸃間必也心源元自有¶
此泉何必在江山¶
　　　六朝門¶
　　　　前趙劉聰¶
戎羯誰令識善言刑將不捨遽能原垂成却罷鳳儀殿¶
仍改逍遥納諫園¶
　　　　前凉張軌¶
<pb:KR4h0140_WYG_729-12b>¶
官從主簿至專征誰遣凉王破趙名益信用賢由㧞擢¶
穰苴不是將家生¶
　　　　後魏武帝¶
太武南征似卷蓬徐陽兖蔡殺皆空從來弔伐寧如此¶
千里無煙血草紅¶
　　　　三廢帝¶
明莊節憫併罹殃命在朱髙二悖王已歎一年三易換¶
更嗟敺辱下東廊¶
<pb:KR4h0140_WYG_729-13a>¶
　　　　苻堅¶
百萬南征㡬馬歸叛亡如蝟亦何悲賔擒敵國諸戎主¶
更遣權兵過在誰¶
　　　　再吟¶
空知勇銳不知兵困獸孤軍未可輕安有長驅百餘萬¶
身馳㡬旅欲先征¶
　　　　又吟¶
水影星光怪異多不思修德事干戈無謀拒諫仍輕敵¶
<pb:KR4h0140_WYG_729-13b>¶
國破身擒將奈何¶
　　　　宋武帝¶
棲棲老楚未遭時債主(一作/悲憤)憑陵似迫危人傑既為王¶
謐識刁逵誅斬獨何悲¶
　　　　二廢帝¶
肆意荒狂殺不辜方嗟廢帝又蒼梧自言威震為英武¶
肯慮湘東與玉夫¶
　　　　齊廢帝東昬侯¶
<pb:KR4h0140_WYG_729-14a>¶
定策誰扶捕鼠兒不憂蕭衍畏潘妃長圍既合刀臨項¶
猶惜金錢對落暉¶
　　　　梁武帝¶
梁武年髙厭六龍繁華聲色盡歸空不求賢徳追堯舜¶
翻作憂囚一病翁¶
　　　　再吟¶
興亡何故遽環迴湯紂身為事可哀莫是自長嫌勝巳¶
蔽賢猶執匹夫才¶
<pb:KR4h0140_WYG_729-14b>¶
　　　　簡文帝¶
救兵方至強抽軍與賊開城是簡文曲項琵琶催酒處¶
不圗為樂向誰云¶
　　　　元帝¶
木柵江城困魏軍王褒横議遏謀臣賔降未免俱為戮¶
　一死安能謝益仁¶
　　　　謝舉¶
叛奴逃數豈堪留忠節曽無肯到頭朱异早能同遠見¶
<pb:KR4h0140_WYG_729-15a>¶
青衫寧假帝登樓¶
　　　　朱异¶
徒覽儒書不學兵彦和虚得不亷名四郊多壘猶相罪¶
國破將何謝太清¶
　　　　傅昭¶
為政殘苛獸亦飢除飢機在養疲羸人能善政獸何暴¶
焉用勞人以檻為¶
　　　　宣帝¶
<pb:KR4h0140_WYG_729-15b>¶
宣帝驕奢恣所為後宫升降略無時乗危自有妻公在¶
安許鸞凰是尉遲¶
　　　　李集¶
忠諫能堅信正臣三沈三屈竟何云每沈良久方能語¶
及語還呼桀紂君¶
　　　隋門¶
　　　　隋文帝¶
孤兒寡婦忍同欺輔政剛敎簒奪為矯詔必能疎昉譯¶
<pb:KR4h0140_WYG_729-16a>¶
　直臣誠合重顔儀¶
　　　　　獨孤后¶
　腹生奚強有親疎憐者為賢棄者愚儲貳不遭讒搆死¶
　隋亡寜便在江都¶
　　　　　煬帝¶
　拒諫勞兵作禍基窮奢極武向戎夷兆人疲弊不堪命¶
　天下嗷嗷新主資¶
　　　　　賀若弼¶
<pb:KR4h0140_WYG_729-16b>¶
　破敵將軍意氣豪請除傾國斬妖嬈紅綃忍染嬌春雪¶
　瞪目看行切玉刀¶
　¶
　¶
　¶
　¶
　¶
御定全唐詩巻七百二十九¶
