# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.501141
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百三十九
<pb:KR4h0140_WYG_339-1a>¶
　欽定四庫全書¶
御定全唐詩卷三百三十九¶
　　韓愈¶
　　　　劉生詩¶
　生名師命其姓劉自少軒輊非常儔棄家如遺來遠遊¶
　東走梁宋暨揚州遂凌大江極東陬洪濤春天禹穴幽¶
　越女一笑三年留南逾横嶺入炎州青鯨髙摩波山浮¶
　怪魅炫曜堆蛟虬山㺑讙譟猩猩遊毒氣爍體黄膏流¶
<pb:KR4h0140_WYG_339-1b>¶
　問胡不歸良有由美酒傾水䏑肥牛妖歌慢舞爛不收¶
　倒心迴腸為青眸千金邀顧不可酬乃獨遇之盡綢繆¶
　瞥然一餉成十秋昔鬚未生今白頭五管歴徧無賢侯¶
　迴望萬里還家羞陽山窮邑惟猿猴手持釣竿逺相投¶
　我為羅列陳前修芟蒿斬蓬利鋤耰天星迴環數纔周¶
　文學穰穰囷倉稠車輕御良馬力優咄哉識路行勿休¶
　往取將相酬恩讐¶
　　　　鄭羣贈簟(羣嘗以侍御史佐裴均江陵愈自/陽山量移江陵法曹與羣同僚)¶
<pb:KR4h0140_WYG_339-2a>¶
蘄州笛(一作/簟)竹天下知鄭君所寳尤瓌奇攜來當晝不¶
得卧一府傳看黄琉璃體堅色淨又藏節盡(一作/滿)眼凝¶
滑無瑕疵法曹貧賤衆所易腰腹空大何能為自從五¶
月困暑濕如坐深甑遭蒸炊手磨袖拂心語口慢膚多¶
汗真相宜日暮歸來獨惆悵有賣直欲傾家資誰謂故¶
人知我意巻送八尺含風漪呼奴掃地鋪未了光彩照¶
耀驚童兒青蠅側翅蚤蝨避肅肅疑有清飇吹倒身甘¶
寢百疾愈却願天日恒炎曦明珠青玉不足報贈子相¶
<pb:KR4h0140_WYG_339-2b>¶
好無時衰¶
　　　豐陵行(順宗陵也在富平/縣東北二十里)¶
羽衛煌煌一百里曉出都門塟天子羣臣雜沓馳後先¶
宫官穰穰來不已是時新秋七月初金神按節炎氣除¶
清風飄飄輕雨灑偃蹇旗斾巻以舒逾梁下坂笳鼓咽¶
嵽嵲遂走𤣥宫閭哭聲訇天百鳥噪幽坎晝閉空靈輿¶
皇帝孝心深且逺資送禮備無贏餘設官置衞鎻嬪妓¶
供養朝夕象平居臣聞神道尚清淨三代舊制存諸書¶
<pb:KR4h0140_WYG_339-3a>¶
墓藏廟祭不可亂欲言非職知何如¶
　　　遊青龍寺贈崔大(一作/羣)補闕(寺在京城/南門之東)¶
秋灰初吹季月管日出卯南暉景短友生招我佛寺行¶
正值萬株紅葉滿光華閃壁見神鬼赫赫炎官張火傘¶
然雲燒樹火(宋刻/作大)實駢金烏下啄頳(音/蟶)虬卵魂翻眼倒¶
忘處所赤氣冲融無間斷有如流傳上古時九輪照燭¶
乾坤旱二三道士席其間靈液屢進玻黎盌忽驚顔色¶
變韶稚却信靈僊非怪誕桃源迷路竟茫茫棗下悲歌¶
<pb:KR4h0140_WYG_339-3b>¶
徒纂纂前年嶺隅鄉思發躑躅成山開不算去歲羇帆¶
湘水明霜楓千里隨歸伴猿呼鼯嘯鷓鴣啼惻耳酸腸¶
難澣澣思君攜手安能得今者相從敢辭懶由來鈍騃¶
(音/矮)寡參尋况是儒官飽閒散惟君與我同懐抱鋤去陵¶
谷置平坦年少得途未要忙時清諫疏尤宜罕何人有¶
酒身無事誰家多竹門可欵須知節候即風寒幸及亭¶
午猶妍暖南山逼冬轉清瘦刻畫圭角出崖窽當憂復¶
被冰雪埋汲汲來窺戒遲緩¶
<pb:KR4h0140_WYG_339-4a>¶
　　　贈崔立之評事(崔斯立字立之博陵人元和初/為大理評事以言事黜官為藍)¶
　　　(田/丞)¶
崔侯文章苦捷敏髙浪駕天輸不盡曾從關外來上都¶
隨身巻軸車連軫朝為百賦猶鬱怒暮作千詩轉遒𦂳¶
揺毫擲簡自不供頃刻青紅浮海蜃才豪氣猛易語言¶
徃徃蛟螭雜螻蚓知音自古稱難遇世俗乍見那妨哂¶
勿言法官未登朝猶勝赤尉長趨尹時命雖乖心轉壯¶
技能虗富家逾窘念昔塵埃兩相逢爭名齟齬持矛楯¶
<pb:KR4h0140_WYG_339-4b>¶
子時専場誇觜距余始張軍嚴韅(曉見/切)靷爾來但欲保¶
封疆莫學龎涓怯孫臏竄逐新歸厭聞閙齒髪早衰嗟¶
可閔頻䝉怨句刺棄遺豈有閒官敢推引深藏篋笥時¶
一發戢戢已多如束筍可憐無益費精神有似黄金擲¶
虗牝當今聖人求侍從拔擢杞梓收楛箘東馬嚴徐已¶
奮飛枚皐即召窮且忍復聞王師西討蜀霜風冽冽摧¶
朝菌走章馳檄在得賢燕雀紛拏要鷹隼竊料二途必¶
處一豈比恒人長蠢蠢勸君韜養待徴招不用雕琢愁¶
<pb:KR4h0140_WYG_339-5a>¶
肝腎牆根菊花好沽酒錢帛縱空衣可凖暉暉簷日暖¶
且鮮摵摵井梧疎更殞髙士例須憐麯蘖丈夫終莫生¶
畦畛能來取醉任喧呼死後賢愚俱泯泯¶
　　　送區𢎞南歸(區或作歐唐韻區冶子之後漢王/莽傳有中郎區博  𢎞嘗從愈於)¶
　　　(江陵愈召拜國子博士又/從至京時歸以詩送之)¶
穆昔南征軍不歸蟲沙猿鶴伏以飛洶洶洞庭莽翠微¶
九疑鑱天荒是非野有象犀水貝璣分散百寳人十稀¶
我遷於南日周圍來見者衆莫依俙爰有區子熒熒暉¶
<pb:KR4h0140_WYG_339-5b>¶
觀以彞訓或從違我念前人譬葑菲落以斧引以纆徽¶
雖有不逮驅騑騑或採於薄漁於磯服役不辱言不譏¶
從我荆州來京畿離其母妻絶因依嗟我道不能自肥¶
子雖勤苦終何希王都觀闕雙巍巍騰蹋衆駿事鞍鞿¶
佩服上色紫與緋獨子之節可嗟唏母附書至妻寄衣¶
開書拆衣淚痕晞雖不敕還情庶幾朝暮盤羞惻庭闈¶
幽房無人感伊威人生此難餘可祈子去矣時若發機¶
蜃沈海底氣昇霏彩雉野伏朝扇翬處子窈窕王所妃¶
<pb:KR4h0140_WYG_339-6a>¶
茍有令德隠不腓况今天子鋪徳威蔽能者誅薦受禨¶
出送撫背我涕揮行行正直慎脂韋業成志樹來頎頎¶
我當為子言天扉¶
　　　三星行(三星斗牛箕也愈自憫其生多訾毁如/此蘇軾云吾生時與退之相似吾命在)¶
　　　(牛斗間其身宫亦在箕斗牛宫為/磨蝎吾平生多得謗譽殆同病也)¶
我生之辰月宿南斗牛奮其角箕張其口牛不見服箱¶
斗不挹酒漿箕獨有神靈無時停簸揚無善名已聞無¶
惡聲已讙名聲相乗除得少失有餘三星各在天什伍¶
<pb:KR4h0140_WYG_339-6b>¶
東西陳嗟汝牛與斗汝獨不能神¶
　　　剝啄行¶
剝剝啄啄有客至門我不出應客去而嗔從者語我子¶
胡為然我不厭客困於語言欲不出納以堙其源空堂¶
幽幽有秸有莞(秸莞所/以為席)門以兩板叢書於間窅窅深塹¶
其墉甚完彼寜可隳此不可干從者語我嗟子誠難子¶
雖云爾其口益蕃我為子謀有萬其全凡今之人急名¶
與官子不引去與為波瀾雖不開口雖不開關變化咀¶
<pb:KR4h0140_WYG_339-7a>¶
嚼有鬼有神今去不勇其如後艱我謝再拜汝無復云¶
徃追不及來不有年¶
　　　青青水中蒲三首¶
青青水中蒲下有一雙魚君今上隴去我在與誰居¶
青青水中蒲長在水中居寄語浮萍草相隨我不如¶
青青水中蒲葉短不出水婦人不下堂行子在萬里¶
　　　孟東野夫子(并序/)¶
　　東野連産三子不數日輒失之幾老念無後以悲¶
<pb:KR4h0140_WYG_339-7b>¶
　　其友人昌黎韓愈懼其傷也推天假其命以喻之¶
夫子將何尤吾將上尤天女實主下人與奪一何偏彼¶
於女何有乃令蕃且延此獨何罪辜生死旬日間上呼¶
無時聞滴地淚到泉地祇為之悲瑟縮乆不安乃呼大¶
靈龜騎雲欵天門問天主下人薄厚胡不均天曰天地¶
人由來不相關吾懸日與月吾繫星與辰日月相噬齧¶
星辰踣(音/匐)而顛吾不女之罪知非女由因(一作/緣)且物各¶
有分孰能使之然有子與無子禍福未可原魚子滿母¶
<pb:KR4h0140_WYG_339-8a>¶
腹(一作/肚)一一欲誰憐細腰不自乳舉族常孤鰥(一作/懸)鴟¶
梟啄母腦母死子始翻(一作/蕃)蝮蛇生子時坼裂腸與肝¶
好子雖云好未還恩與勤惡子不可説鴟梟蝮蛇然有¶
子且勿喜無子固勿歎上聖不待教賢聞語而遷下愚¶
聞語惑雖教無由悛大靈頓頭受即日以命還地祗謂¶
大靈女徃告其人東野夜得夢有夫𤣥衣巾闖(音/趁)然入¶
其户三稱天之言再拜謝𤣥夫收悲以歡忻¶
　　　陸渾山火和皇甫湜用其韻(湜時為/陸渾尉)¶
<pb:KR4h0140_WYG_339-8b>¶
皇甫補官古賁(音陸字本/公羊傳)渾時當𤣥冬澤乾源山狂谷¶
很相吐吞風怒不休何軒軒擺磨出火以自燔有聲夜¶
中驚莫原天跳地踔顛乾坤赫赫上照窮崖垠截然髙¶
周燒四垣神焦鬼爛無逃門三光弛隳不復暾虎熊麋¶
豬逮猴猿水龍鼉龜魚與黿鴉鴟鵰鷹雉鵠鵾燖炰煨¶
&KR2057;孰飛奔祝融告休酌卑尊錯陳齊玫闢(一作/闡)華園芙¶
蓉披猖塞鮮繁千鍾萬鼓咽耳喧攢雜啾嚄沸篪塤彤¶
幢絳旃紫纛旛炎官熱屬朱冠褌髹其肉皮通䏶臀頹¶
<pb:KR4h0140_WYG_339-9a>¶
胸垤腹車掀轅緹顔靺股豹兩鞬(音/堅)霞車虹靷日轂轓¶
丹蕤縓葢緋繙㠾紅帷赤幕羅脤膰&KR0954;(音荒/血也)池波風肉¶
陵屯谽(一作/豁)呀鉅壑頗黎盆豆登五山瀛四尊熙熙釂¶
醻笑語言雷公擘山海水翻齒牙嚼齧舌腭反電光䃱¶
(先念/切)磹(徒念/切)赬目暖(音喧火/目也)頊冥收威避𤣥根斥棄輿¶
馬背厥孫縮身潛喘拳肩跟君臣相憐加愛恩命黑螭¶
偵(音/)焚其元天闕(一作/關)悠悠不可援夢通上帝血面論¶
側身欲進叱於閽帝賜九河湔涕痕又詔巫陽反其魂¶
<pb:KR4h0140_WYG_339-9b>¶
徐命之前問何寃火行於冬古所存我如禁之絶其飱¶
女丁婦壬傳世婚一朝結讐奈後昆時行當反慎藏蹲¶
視桃著花可小騫月及申酉利復怨助汝五龍從九鯤¶
溺厥邑囚之崑崙皇甫作詩止睡昏辭誇出真遂上焚¶
要余和增怪又煩雖欲悔舌不可捫¶
　　　縣齋讀書(在陽/山作)¶
出宰山水縣讀書松桂林蕭條捐末事邂逅得初心哀¶
狖醒俗耳清泉潔塵襟詩成有共(一作/與)賦酒熟無孤斟¶
<pb:KR4h0140_WYG_339-10a>¶
青竹時黙釣白雲日幽尋南方本多毒北客恒懼侵謫¶
譴甘自守滯留愧難任投章類縞帶佇答逾兼金¶
　　　新竹¶
筍添南堦竹日日成清閟縹節已儲(一作/除)霜黄苞猶揜¶
翠出欄抽五六當户羅三四髙標陵秋嚴貞色奪春媚¶
稀生巧補林併出疑爭地縱横乍依行爛漫忽無次風¶
枝未飄吹露粉先涵淚何人可攜翫清景空瞪視¶
　　　晚菊¶
<pb:KR4h0140_WYG_339-10b>¶
少年飲酒時踴躍見菊花今來不復飲每見恒咨嗟佇¶
立摘滿手行行把歸家此時無與語棄置奈悲何¶
　　　落齒¶
去年落一牙今年落一齒俄然落六七落勢殊未已餘¶
存(一作/在)皆動揺盡落應始止憶初落一時但念豁可恥¶
及至落二三始憂衰即死每一將落時懍懍恒在巳义¶
牙妨食物顛倒怯潄水終焉捨我落意與崩山比今來¶
落既熟見落空相似餘存二十餘次第知落矣儻常歲¶
<pb:KR4h0140_WYG_339-11a>¶
落一自足支兩紀如其落併空與漸亦同指人言齒之¶
落夀命理難恃我言生有涯長短俱死爾人言齒之豁¶
左右驚諦視我言莊周云水(一作/木)雁各有喜語訛黙固¶
好嚼廢軟還美因歌遂成詩持用詫妻子¶
　　　哭楊兵部擬陸歙州參¶
人皆(一作/生)期七十纔半豈蹉跎併(一作/數)出知已淚自然¶
白髪多晨興為誰慟還坐乆滂沱論文(一作/新墳)與晤語(一/作)¶
(宿/草)已矣可(一作兩/又作復)如何¶
<pb:KR4h0140_WYG_339-11b>¶
　　　苦寒¶
四時各平分一氣不可兼隆寒奪春序顓頊固不廉太¶
昊弛維綱(一作/綱維)畏避但守謙遂令黄泉下萌牙夭句尖¶
草木不復抽百味失苦甜凶飇攪宇宙鋩刃甚割砭日¶
月雖云尊不能活烏蟾羲和送日出恇怯頻窺覘炎帝¶
持祝融呵&KR0821;不相炎而我當此時恩光何由沾肌膚生¶
鱗甲衣被如刀鐮氣寒鼻莫齅血凍指不拈濁醪沸入¶
喉口角如銜箝將持匕箸食觸指如排籖侵爐不覺暖¶
<pb:KR4h0140_WYG_339-12a>¶
熾炭屢已添探湯無所益何况纊與縑虎豹僵穴中蛟¶
螭死幽潛熒惑䘮纒次六龍冰脱髯芒碭(音/宕)大包内生¶
類恐盡殱啾啾窗間雀不知已微纎舉頭仰天鳴所願¶
晷刻淹不如彈射死却得親炰燖鸞皇茍不存爾固不¶
在占其餘蠢動儔俱死誰恩嫌伊我稱最靈不能女覆¶
苫悲哀激憤歎五藏難安恬中宵倚牆立淫淚何漸漸¶
天王哀無辜恵我下顧瞻褰旒去耳纊調和進梅鹽賢¶
能日登御黜彼傲與憸生風吹死氣豁達如褰簾懸乳¶
<pb:KR4h0140_WYG_339-12b>¶
零落墮晨光入前簷雪霜頓消釋土脉膏且黏豈徒蘭¶
蕙榮施及艾與蒹日萼行鑠鑠風條坐襜襜天乎茍其¶
能吾死意亦厭¶
　　　和虞部盧四(汀/)酬翰林錢七(徽/)赤藤杖歌(元和/四年)¶
　　　(分司東/都作)¶
赤藤為杖世未窺臺郎始攜自滇池滇王掃宫避使者¶
跪進再拜語嗢(乙骨/切)咿繩橋拄過免傾墮性命造次䝉¶
扶持途經百國皆莫識君臣聚觀逐旌麾共傳滇神出¶
<pb:KR4h0140_WYG_339-13a>¶
水獻赤龍拔鬚血淋漓又云羲和操火鞭暝到西極睡¶
所遺幾重包裹自題署不以珍怪誇荒夷歸來捧贈同¶
舎子浮光照手欲把疑空堂晝眠倚牖户飛電著壁搜¶
蛟螭南宫清深禁闈密唱和有類吹塤篪妍辭麗句不¶
可繼見寄聊且慰分司¶
　　　崔十六少府攝伊陽以詩及書見授因酬三十¶
　　　韻¶
崔君初來時相識頗未慣但聞赤縣尉不比博士漫賃¶
<pb:KR4h0140_WYG_339-13b>¶
屋得連牆往來忻莫間我時亦新居觸事苦難辦蔬飱¶
要同喫破襖請來綻謂言安堵後貸借更何患不知孤¶
遺多舉族仰薄宦有時未朝餐得米日已晏隔牆聞讙¶
呼衆口極鵝雁前計頓乖張居然見真贋嬌兒好眉眼¶
袴脚凍兩骭(下晏/切)捧書隨諸兄累累兩角丱冬惟茹寒¶
虀秋始識瓜瓣問之不言飢飫若厭芻豢才名三十年¶
乆合居給諫白頭趨走裏閉口絶謗訕府公舊同袍拔¶
擢宰山澗寄詩雜詼俳有類説鵬鷃上言酒味酸冬衣¶
<pb:KR4h0140_WYG_339-14a>¶
竟未擐(音/患)下言人吏稀惟足彪與虥(音/棧)又言致豬鹿此¶
語乃善幻三年國子師腸肚習藜莧况住洛之涯魴鱒¶
可罩汕(音訕罺謂之訕籗/謂之罩捕魚籠也)肻效屠門嚼乆嫌弋者簒謀¶
拙日焦拳活計似鋤剗(一作/鏟)男寒澀詩書妻瘦剰腰襻¶
(普患/切)為官不事職厥罪在欺謾(一作/慢)行當自劾去漁釣¶
老葭薍(五患/切)歲窮寒氣驕冰雪滑磴棧音問難屢通何¶
由覿清盻¶
　　　送侯參謀赴河中幕(侯繼時從/王諤辟)¶
<pb:KR4h0140_WYG_339-14b>¶
憶昔初及第各以少年稱君頤始生鬚我齒清如冰爾¶
時心氣壯百事謂巳能一别詎幾何忽如隔晨興我齒¶
豁可鄙君顔老可憎相逢風塵中相視迭嗟矜幸同學¶
省官末路再得朋東司絶教授遊晏以為恒秋漁蔭宻¶
樹夜博然明燈雪逕抵樵叟風廊折談僧陸渾桃花間¶
有湯沸如烝三月崧少步躑躅紅千層洲沙厭晚坐嶺¶
壁窮晨升沈冥不計日為樂不可勝遷滿一已異乖離¶
坐難憑行行自結束人馬何蹻騰感激生膽勇從軍豈¶
<pb:KR4h0140_WYG_339-15a>¶
嘗曾洸洸司徒公(時王鍔檢校司/徒為河南尹)天子爪與肱提師十¶
萬餘四海欽風稜河北兵未進(時討王承宗吐突承/璀督師逗留不進)蔡¶
州帥新薨(吳少誠卒弟少/陽自稱留後)曷不請掃除活彼黎與烝鄙¶
夫誠怯弱受恩媿徒𢎞猶思脱儒冠棄死取先登又欲¶
面言事上書求詔徵侵官固非是妄作譴可懲惟當待¶
責免耕劚歸溝塍(音/乗)今君得所附勢若脱鞲鷹檄筆無¶
與讓幕謀職其膺收績開史牒翰飛逐溟鵬男兒貴立¶
事流景不可乘歲老陰沴作雲頹雪翻崩别袖拂洛水¶
<pb:KR4h0140_WYG_339-15b>¶
征車轉崤陵勤勤酒不進勉勉恨已仍送君出門歸愁¶
腸若牽繩黙坐念語笑癡如遇寒蠅䇿馬誰可適晤言¶
誰為應席塵惜不掃殘尊對空凝信知後㑹時日月屢¶
環絙生期理行役歡緒絶難承寄書惟在頻無恡簡與¶
繒¶
　　　東都遇春¶
少年氣真(一作/直)狂有意與春競行逢二三月九州花相¶
暎川原曉服鮮桃李晨妝靚荒乗不知疲醉死豈辭病¶
<pb:KR4h0140_WYG_339-16a>¶
飲噉惟所便文章倚豪横爾來曾幾時白髪忽滿鏡舊¶
遊喜乖張新輩足嘲評(音/病)心腸一變化羞見時節盛得¶
閒無所作貴欲辭視聽深居疑避仇默卧如當暝朝曦¶
入牖來鳥喚昏不醒為生鄙計算鹽米告屢(一作/屢告)罄坐¶
疲都忘起冠側懶復正幸䝉東都官獲離機與穽乖慵¶
遭傲僻漸染生弊性既去焉能追有來猶莫騁有船魏¶
王池(河南志云洛水經尚善旌葢二坊之北南溢為池/深處至數頃水鳥翔泳荷芰翻覆為都城之勝貞)¶
(觀中以賜魏王/泰故號魏王池)徃徃縱孤泳水容與天色此處皆綠淨¶
<pb:KR4h0140_WYG_339-16b>¶
㟁樹共紛披渚牙相緯經(一作/徑)懐歸苦不果即事取幽¶
迸貪求匪名利所得亦已迸悠悠度朝昏落落捐季孟¶
羣公一何賢上戴天子聖謀謨收禹績(一作/跡)四面出雄¶
勁轉輸非不勤稽逋有軍令在庭百執事奉職各祇敬¶
我獨胡為哉坐與億兆慶譬如籠中鳥仰給活性命為¶
詩告友生負愧終究竟¶
　　　感春五首(分司東/都作)¶
辛夷髙花最先開青天露坐始此迴已呼孺人戞鳴瑟¶
<pb:KR4h0140_WYG_339-17a>¶
更遣稚子傳清杯選壯軍興不為用坐狂朝論無由陪¶
如今到死得閒處還有詩賦歌康哉(憲宗即位平夏平/蜀平河東赫然中)¶
(興而愈年踰强仕投/閒分司故有此言)¶
洛陽東風幾時來川波岸栁春全迴宫門一鎻不復啓¶
雖有九陌無塵埃䇿馬上橋朝日出樓闕赤白正崔嵬¶
孤吟屢闋莫與和寸恨至短誰能裁¶
春田可耕時已催王師北討何當迴(時討成徳/王承宗)放車載¶
草農事濟戰馬苦飢誰念哉蔡州納節舊將死(時彰義/節度吳)¶
<pb:KR4h0140_WYG_339-17b>¶
(少誠/卒)起居諫議聨翩來(裴度以河南府功曹召為起居/舎人孟簡孔戣皆為諫議大夫)¶
朝廷未省有遺䇿肻不垂意缾與罍¶
前隨杜尹(兼/)拜表迴笑言溢口何歡咍孔丞(戡/)别我適¶
臨汝風骨峭峻遺塵埃音容不接祇隔夜凶訃詎可相¶
尋來天公髙居鬼神惡欲保性命誠難哉¶
辛夷花房忽全開將衰正盛須頻來清晨輝輝燭霞日¶
薄暮耿耿和煙埃朝明夕暗已足歎况乃滿地成摧頹¶
迎繁送謝别有意誰肻留戀少環迴¶
<pb:KR4h0140_WYG_339-18a>¶
　　　酬裴十六功曹巡府西驛塗中見寄(裴十六度/也監察御)¶
　　　(史出為河南府功曹時/故相鄭餘慶為河南尹)¶
相公罷論道聿至活東人御史坐言事作吏府中塵遂¶
令河南治今古無儔倫四海日富庶道途隘蹄輪府西¶
三百里候館同魚鱗相公謂御史勞子去自巡是時山¶
水秋光景何鮮新哀鴻鳴清耳宿霧騫髙旻遺我行旅¶
詩軒軒有風神譬如黄金盤照耀荆璞真我來亦巳幸¶
事賢友其仁持竿洛水側孤坐屢窮辰多才自勞苦無¶
<pb:KR4h0140_WYG_339-18b>¶
用祇因循辭免期匪逺行行及山春¶
　　　燕河南府秀才得生字¶
吾皇紹祖烈天下再太平詔下諸郡國歲貢鄉曲英元¶
和五年冬房公(式/)尹東京功曹上言公是月當登名乃¶
選二十縣試官得鴻生羣儒負已材相賀簡擇精怒起¶
簸羽翮引吭吐鏗轟此都自周公文章繼名聲自非絶¶
殊尤難使耳目驚今者遭震薄不能出聲名鄙夫忝縣¶
尹愧慄難為情惟求文章寫不敢妬與爭還家敕妻兒¶
<pb:KR4h0140_WYG_339-19a>¶
具此煎炰烹柿紅蒲萄紫肴果相扶檠(一作/擎)芳荼(諸本/多作)¶
(茶/)出蜀門好酒濃且清何能充歡燕庶以露厥誠昨聞¶
詔書下(一作/來)權公作邦楨(權徳輿/為相)文人得其職文道當¶
大行陰風攪短日冷雨澀不晴勉哉戒徒馭家國遲子¶
榮¶
　　　送李翺(翺娶愈兄弇之女與愈善楊於/陵為廣州刺史表翺佐其府)¶
廣州萬里途山重江逶迤行行何時到誰能定歸期揖¶
我出門去顔色異恒時雖云有追(一作/迎)送足跡絶自兹¶
<pb:KR4h0140_WYG_339-19b>¶
人生一世間不自張與施譬如浮江木縱横豈自知寜¶
懐别時苦勿作别後思¶
　　　送石洪處士赴河陽幕得起字(洪字濬川洛陽/人元和五年烏)¶
　　　(重裔為河陽節/度使辟為參謀)¶
長把種樹書人云避世士忽騎將軍馬自號報恩子風¶
雲入壯懐泉石别幽耳鉅鹿師欲老常山險猶恃(時冀/鎮王)¶
(承宗反以軍討之/無功遂赧承宗)豈惟彼相憂固是吾徒恥去去事方¶
急酒行可以起¶
<pb:KR4h0140_WYG_339-20a>¶
　　　　送湖南李正字歸(英華作送李礎/判官歸湖南)¶
　長沙入楚深洞庭值秋晚人隨鴻雁少江共蒹葭逺歴¶
　歴余所經悠悠子當返孤遊懐耿介旅宿夢婉娩風土¶
　稍殊音魚蝦日異飯親交俱在此誰與同息偃¶
　¶
　¶
　¶
　¶
<pb:KR4h0140_WYG_339-20b>¶
　¶
　¶
　¶
　¶
　¶
　¶
　¶
御定全唐詩卷三百三十九¶
