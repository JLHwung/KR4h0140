# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.983743
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百二十一
<pb:KR4h0140_WYG_321-1a>¶
　欽定四庫全書¶
御定全唐詩巻三百二十一¶
　　權徳輿¶
　　　　奉和李相公早朝於中書候傳㸃偶書所懐奉¶
　　　　呈門下相公中書相公¶
　五更鐘漏歇千門扄鑰開紫宸(一作/㣲)殘月下黄道曉光¶
　来辨色趨中禁分班列上台祥煙初繚繞威鳳正裵回¶
　斧藻歸全徳輪轅適衆材化成風偃草道合鼎調梅渥¶
<pb:KR4h0140_WYG_321-1b>¶
　命随三接皇恩暢九垓嘉言造膝去喜氣沃心迴東閣¶
　延多士南山賦有臺陽春那敢和空此詠康哉¶
　　　　奉和于司空二十五丈新卜城南郊居接司徒¶
　　　　公别墅即事書情奉獻兼呈李裵相公¶
　一徳承昌運三公翊至尊雲龍諧理代魚水見深㤙别¶
　墅池塘曉晴郊草木蕃溝塍連杜曲茅土盛于門卜築¶
　因登覽經邦每討論退朝鳴玉㑹入室斷金言材俊依¶
　東閣壺觴接後園逕深雲自起風静葉初翻宰物歸心¶
<pb:KR4h0140_WYG_321-2a>¶
匠虚中即化源巴人寧敢和空此媿遊藩¶
　　　奉和新卜城南郊居得與衛右丞鄰舎因賦詩¶
　　　寄贈¶
上宰坐論道郊居仍里仁六符既昭晰萬象随陶鈞旭¶
旦下玉墀鳴騶拂車茵軒窻退殘暑風物迎蕭辰山澤¶
蜃雨出林塘魚鳥馴豈同求羊逕共是羲皇人石(一作/右)¶
君五曹重左户三壤均居止煙火接逢迎雞黍頻大方¶
夲無隅盛徳必有鄰千年郢曲後復此聞陽春¶
<pb:KR4h0140_WYG_321-2b>¶
　　　奉和韋曲莊言懐貽東曲外族諸弟¶
韋曲冠葢里鮮原欎青蔥公台睦中外墅舎鄰西東騶¶
馭出國門晨曦正曈曨燕居平外土野服參華蟲疆畎¶
分古渠煙霞連灌叢長幼序以齒歡言無不同憶昔全¶
盛時勛劬播休功代業擴宇内光塵藹墟中慨息多永¶
歎歌詩厚時風小生忝𤓰葛慕義斯無窮¶
　　　和王侍郎病中領度支煩廹之餘過西園書堂¶
　　　閒望¶
<pb:KR4h0140_WYG_321-3a>¶
憑檻輟繁務晴光煙樹分中邦均禹貢上藥驗桐君滿¶
逕風轉蕙巻簾山出雲鏘然玉音發餘興在斯(一作/新)文¶
　　　奉和度支李侍郎早朝¶
夙駕趨北闕曉星啟東方鳴騶分騎吏列燭散康莊照¶
灼華簮並逶迤綺陌長腰金初辨色噴玉自生光獻替¶
均三壤貞明集百祥下才叨接武空此媿文昌¶
　　　奉和劉侍郎司徒奉詔伐叛書情呈宰相¶
玉帳元侯重黄樞上宰雄縁情詞律外宣力廟謀中震¶
<pb:KR4h0140_WYG_321-3b>¶
耀恭天討嚴凝助嵗功行看畫麟閣凛凛有英風¶
　　　奉和鄜州劉大夫麥秋出師遮虜有懐中朝親¶
　　　故¶
天子愛全才故人雄外臺緑油登上將青綬亞中台亭¶
障鳴笳入風雲轉斾来蘭坊分杳杳麥壠望莓莓月向¶
琱弓滿蓮依寳劍開行師齊鶴列錫馬盡龍媒壯志徵¶
梁甫嘉招萃楚材千尋推直幹百錬去纖埃間闊勞相¶
望歡言幸早陪每聨花下騎幾泛竹間杯芳訊雙魚逺¶
<pb:KR4h0140_WYG_321-4a>¶
流年兩鬢催何時介圭覲攜手詠康哉¶
　　　太原鄭尚書逺寄新詩走筆酬贈因代書賀¶
曉開閶闔出絲言共喜全才鎮北門職重油幢推上畧¶
榮兼革履見深恩昔嵗經過同二仲登朝並命慙無用¶
曲臺分季奉齋祠直筆繫年陪侍從芬芳雞舌向南宫¶
伏奏丹墀跡又同公望數承黄紙詔虚懐自號白雲翁¶
戎裝躞蹀紛出祖金印煌煌寵司武時看介士閱犀渠¶
每狎儒生冠章甫晉祠汾水古并州千騎雙旌居上頭¶
<pb:KR4h0140_WYG_321-4b>¶
新握兵符應感激逺緘詩句更風流緇衣諸侯諒稱羙¶
白衣尚書何可比只今麟閣待丹青努力加餐報天子¶
　　　奉和許閣老酬淮南崔十七端公見寄¶
文行藴良圗聲華挹大巫掄才超粉署駮議在黄樞自¶
得環中辨偏推席上儒八音諧雅樂六轡騁康衢密侍¶
仝(一作/金)鏘珮雄才夲棄繻爐煙霏瑣闥宫漏滴銅壺舊¶
友雙魚至新文六義敷斷金揮麗藻比玉詠生芻交辟¶
嘗推重單辭忽受誣風波疲賈誼岐路泣楊朱溟漲前¶
<pb:KR4h0140_WYG_321-5a>¶
程險炎荒旅夢孤空悲鳶跕水翻羡鴈銜蘆故國方迢¶
遰覊愁自欎紆逺猷来象魏霈澤過番禺盡室扁舟客¶
還家萬里途索居因仕宦著論擬潛夫帆席来應駛郊¶
園半巳蕪夕陽尋古(一作/井)逕涼吹動纎枯憶昔同驅傳¶
忘懐或據梧幕庭依古刹緡稅給中都𤓰歩經過慣龍¶
沙眺聽殊春山嵐漠漠秋渚露塗塗(徳輿建中興元之/間與崔同為鹽鐵)¶
(邑大夫從事楊子既濟寺貞元初徳輿/受辟于江西亷推崔又知度支院在焉)孰謂原思病非¶
闗寗武愚方看簮獬豸俄歎縶騊駼芳訊風情在佳期¶
<pb:KR4h0140_WYG_321-5b>¶
嵗序徂二賢歡最乆三益義非無柏悦心應爾松寒志¶
不渝子將陪禁掖亭伯限江湖交分終推轂離憂莫向¶
隅分曹日相見延首憶田蘇¶
　　　奉和李給事省中書情寄劉苖崔三曹長因呈¶
　　　許陳二閣老¶
常寮幾處伏明光新詔聫翩夕拜郎五夜漏清天欲曙¶
萬年枝暖日初長分曹列侍登文石促膝閑謡接羽觴¶
共説漢朝榮上賞豈令三友滯馮唐¶
<pb:KR4h0140_WYG_321-6a>¶
　　　過張監閣老宅對酒奉酬見贈(其年停/貢舉)¶
里仁無外事徐歩一開顔荆玉收難盡齊竽喜暫閒秋¶
風傾菊酒霽景下蓬山不用投車轄甘從倒載還¶
　　　奉和張舎人閣老閣中直夜思聞雅琴因以書¶
　　　事通簡僚友¶
紫垣宿清夜藹藹復沈沈圎月衡漢浄好風松滌(一作/篠)¶
深軒窻韻虚籟蘭雪懐幽音珠露銷暑氣玉徽結遐心¶
盛才本殊倫雅誥方在今佇見舒彩翮翻飛歸鳳(一作/鳯歸)¶
<pb:KR4h0140_WYG_321-6b>¶
林¶
　　　和兵部李尚書東亭詩¶
三接履聲退東亭斯曠然風流披鶴氅操割佩龍泉雲¶
巻巖巘疊雨餘松桂鮮豈煩禽尚遊所貴天理全¶
　　　和司門殷貟外早秋省中書(一無/書字)直夜寄荆南¶
　　　衛象端公¶
共嗟王粲滯荆州才子為郎憶舊遊凉夜偏冝粉署直¶
清言逺待玉人酬風生北渚煙波闊露下南宫星漢秋¶
<pb:KR4h0140_WYG_321-7a>¶
早晩得為同舎侣(一作/旅)知君两地結離憂¶
　　　酬陸三十二參浙東見寄¶
驄馬别巳乆鯉魚来自烹殷懃故人意怊悵中林情茫¶
茫重江外杳杳一枝瓊搔首望良覿為君華髪生¶
　　　奉酬張監閣老雪後過中書見贈(一有/輒字)加兩韻¶
　　　簡南省僚舊¶
寓直乆叨榮新恩倍若驚風清五夜永節換一陽生潘¶
鬢年空長齊竽藝夲輕常時望連茹今日劇懸旌枉歩¶
<pb:KR4h0140_WYG_321-7b>¶
歡方接含毫思乂縈煩君白雪句嵗晏若為情¶
　　　酬主客仲貟外見賀正除¶
五年承乏奉如綸才薄那堪侍從臣禁署獨聞清漏曉¶
命書慙對紫泥新周班每喜簮裾接郢曲偏宜諷詠頻¶
憶昔曲臺嘗議禮見君論著最相親¶
　　　奉和太府(一作/常)韋卿閣老左藏庫中假山之作¶
春山仙掌百花開九棘腰金有上才忽向庭中摹峻極¶
如從洞裏見昭回小松巳負干霄狀片石皆疑縮地来¶
<pb:KR4h0140_WYG_321-8a>¶
都内今朝似方外仍傳麗曲寄雲臺¶
　　　奉和崔評事寄外甥劉同州并呈杜賔客許給¶
　　　事王侍郎昆弟楊少尹李侍御并見寄之作¶
芳訊来江湖開緘粲瑶碧詩因乗黄贈才擅雕龍格深¶
陳名教夲諒以仁義積藻思成采章雅音聞皦繹清時¶
左馮翊貴士(一作/仕)二千石前日應星文今兹敞華㦸謝¶
公嘗乞(音/氣)墅寗氏終相宅往嵗疲草𤣥忘年齊舉白酒¶
酣吟更苦夜艾談方劇棗巷風雨秋石頭煙水夕多逢¶
<pb:KR4h0140_WYG_321-8b>¶
長者轍不屑諸公辟酷似仰牢之雄詞挹亭伯老驥念¶
千里飢鷹舒六翮叵能捨郊扉来偶朝中客¶
　　　和職方殷郎中留滯江漢初至南宫呈諸公并¶
　　　見寄¶
十載(一作/嵗)别文昌藩符寄武當師貞上介辟恩擢正貟¶
郎藻思煙霞麗歸軒印綬光(頃佐山南/榮加章服)還希駐輦問莫¶
自嘆馮唐¶
　　　奉酬從兄南仲見示十九韻¶
<pb:KR4h0140_WYG_321-9a>¶
晉季天下亂安丘佐闗中徳輝靄家牒侯籍推時功簮¶
纓盛西州清白傳素風逢時有舒巻繕性無窮通吾兄¶
挺竒資向晦道自充耕鑿汝山下退然安困䝉詩成三¶
百篇儒有一畆宫琴書滿座右芝术生牆東麗藻粲相¶
鮮晨輝艶芳叢清光杳無際皓魄流霜空邦有賢諸侯¶
主盟詞律雄薦賢比文舉理郡邁文翁樓中賞不獨池¶
畔醉每同聖朝闢四門發跡貴名公小生何為者往嵗¶
學雕蟲華簮映武弁一年被微躬開緘捧新詩瓊玉寒¶
<pb:KR4h0140_WYG_321-9b>¶
青葱謬進空内訟結懐逺忡忡時来無自疑刷翮摩蒼¶
穹¶
　　　酬崔千牛四郎早秋見寄¶
浩歌坐虚室庭樹生涼風碧雲滅竒彩白露萎芳叢感¶
此時物變悠然遐想通偶来被簮組自覺如池龍少年¶
才藻新金鼎世業崇鳳文巳彪炳瓊樹何青葱聫鑣長¶
安道接武承明宫君登玉墀上我侍彤庭中疲病多内¶
愧切磋常見同起予覽新詩逸韻凌秋空相愛每不足¶
<pb:KR4h0140_WYG_321-10a>¶
因兹寓深衷¶
　　　酬靈徹上人以詩代書見寄(時在薦福/寺坐夏)¶
蓮花出水地無塵中有南宗了義人已取貝多翻半字¶
還將陽燄諭三身碧雲飛處詩(一作/詞)偏麗白月圎時信¶
本真更喜開緘銷熱惱西方社裏舊相親¶
　　　酬蔡十二博士見寄四韻¶
蕪城十年别蓬轉居不定終嵗白屋貧獨謡清酒聖風¶
塵韋帶減霜雪松心勁何以浣相思啟元能盡性(君著/周易)¶
<pb:KR4h0140_WYG_321-10b>¶
(啟元/十巻)¶
　　　戲和三韻¶
墨翟突不黔范丹甑生塵君今復勞歌鶴髪吹濕薪前¶
詔許真秩何如巾軟輪(君貞元十一年以隐君拜命詔/書令州府給傳乗詣闕到日授)¶
(正/官)¶
　　　李十韶州寄途中絶句使者取報修書之際口¶
　　　號酬贈¶
詔下忽臨山水郡不妨從事恣攀登莫言向北千行鴈¶
<pb:KR4h0140_WYG_321-11a>¶
别有圗南六月鵬¶
　　　崔四郎協律以詩見寄兼恵蜀琴因以酬贈¶
臨風結煩想客至傳好音白雪緘郢曲朱弦亘蜀琴泠¶
泠響幽韻欵欵寄遐心歳晩何以報與君期斷金¶
　　　酬馮絳州早秋絳臺感懐見寄¶
良牧閑無事層臺思眇然六條縈印綬三晉辨山川洗¶
嫧(一作/磧)謳謡合開襟眺聼偏秋光連大鹵霽景下新田¶
葉落徑庭樹人歸曲沃煙武符頒美化亥字訪疑年經¶
<pb:KR4h0140_WYG_321-11b>¶
術推多識卿曹亦累遷齋祠常並冕官品每差肩按部¶
青絲騎裁詩白露天知音媿相訪商洛正閒眠¶
　　　酬趙尚書杏園花下醉後見寄(時為太/常卿)¶
春光深處曲江西八座風流信馬蹄鶴髪杏花相映好¶
羡君終日醉如泥¶
　　　酬趙尚書城南看花日晚先歸見寄¶
杜城韋曲徧尋春處處繁花滿目新日暮歸鞍不相待¶
與君同是醉鄉人¶
<pb:KR4h0140_WYG_321-12a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_321-12b>¶
　¶
　¶
　¶
　¶
　¶
　¶
　¶
御定全唐詩巻三百二十一¶
