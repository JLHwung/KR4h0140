# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.545849
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百三十四
<pb:KR4h0140_WYG_234-1a>¶
　欽定四庫全書¶
御定全唐詩卷二百三十四¶
　　杜甫(補遺/)¶
　　　　哭長孫侍御(一作杜誦詩互以/下四首他集  見)¶
　道為謀(一作諫/一作詩)書重名因賦頌雄禮闈曾擢桂憲府舊¶
　(一作/近)乘驄流水生涯盡浮雲世事空唯餘舊臺柏蕭瑟¶
　九原中¶
　　　　虢國夫人(一作張祜集靈/臺二首之一)¶
<pb:KR4h0140_WYG_234-1b>¶
　虢國夫人承主恩平明上馬入宫(祐集/作金)門却嫌脂粉涴¶
　顔色澹埽蛾睂朝至尊¶
　　　　軍中醉飲寄沈八劉叟(一作暢/當詩)¶
　酒渇愛江清餘甘(一作/酣)漱晩汀輭沙欹坐稳冷石醉眠¶
　醒野膳隨行帳華音發從伶數杯君不見醉(一作/都)已遣¶
　沈冥¶
　　　　杜鵑行(一作司/空曙詩)¶
　古時杜宇稱望帝魂作杜鵑何微細跳枝竄葉樹木中¶
<pb:KR4h0140_WYG_234-2a>¶
搶佯(一作/翔)瞥捩雌隨雄毛衣慘黑貌(一作/自)鷦顇衆鳥安¶
肎相尊崇隳(一作/陋)形不敢棲華屋短翮唯願巢深叢穿¶
皮啄朽觜欲秃苦飢始得食一蟲誰言養雛不自哺此¶
語亦足為愚蒙聲音咽咽如(一作/噦若)有謂號啼略與嬰兒¶
同口乾垂血轉迫促似欲(一作/欲以)上訴於蒼穹蜀人聞之¶
皆起立至今斆學(一作/相效)傳遺風廼知變化不可窮豈知¶
昔日居深宫嬪嬙(一作/妃)左右如花紅¶
　　　聞惠二過東溪特一送(一作送恵二歸故居一/作聞恵子過東溪  以)¶
<pb:KR4h0140_WYG_234-2b>¶
　　　(下七首吳/若本逸詩)¶
惠子白駒(一作魚/一作驢)瘦歸溪唯病身皇天無老眼空谷滯¶
(一作/值)斯人崖蜜松花熟(一作白/一作古)山杯(一作/邨醪)竹葉新(一作/春)¶
柴門了無(一作/生)事黄(一作/園)綺未稱臣¶
　　　舟泛洞庭(一作過/洞庭湖)¶
蛟室圍青草龍堆擁(一作/隐)白沙䕶江(一作/堤)盤古木迎櫂¶
舞神鵶破浪南風正收颿(一作囘檣/一作歸舟)畏日斜雲山千萬¶
疊底處上仙槎(一作湖光與天/逺直欲泛仙槎)¶
<pb:KR4h0140_WYG_234-3a>¶
　　　李鹽鐵二首(一首題作李監宅/已見第九&KR0195;中)¶
落葉(一作/華館)春風起髙城煙霧開雜花分户映嬌燕入檐¶
囘一見能傾産(一作/座)虚懷只愛才鹽官雖絆驥名是漢¶
庭來¶
　　　長吟¶
江渚飜鷗戲官橋帶栁隂江飛競渡日草見蹋春(一作/青)¶
心已撥形骸累真為爛漫深賦詩歌(一作/新)句稳不免(一/作)¶
(覺/)自長吟¶
<pb:KR4h0140_WYG_234-3b>¶
　　　絕句九首(前六首已見/第十三巻中)¶
聞道巴山裏春船正好行(一作/還)都將百年興一望九江¶
城(一作/山)¶
水檻温江口茅堂石筍西移船先主廟洗藥浣沙(一作/花)¶
溪¶
設(一作/謾)道春來好狂風大放顛吹(一作/飛)花隨水去飜却¶
釣魚船¶
　　　瞿唐懷古(以下草堂/逸詩拾遺)¶
<pb:KR4h0140_WYG_234-4a>¶
西南萬壑注勍敵兩崖開地與山根裂江從月窟來削¶
成當白帝空曲隐陽臺疏鑿功雖羙陶鈞力大哉¶
　　　送司馬入京¶
羣盜至今日先朝忝從臣歎君能戀主久客羨歸秦黄¶
閣長司諫丹墀有故人向來論社稷為話涕霑巾¶
　　　惜别行送劉僕射判官(僕射乃其主將劉/乃僕射之判官也)¶
聞道南行市駿馬不限匹數軍(一作/官)中須襄陽幕府天¶
下異主將儉省憂艱虞祇收壯健勝鐵甲豈因格鬬求¶
<pb:KR4h0140_WYG_234-4b>¶
龍駒而今西北自反胡騏驎蕩盡一匹無龍媒真種在¶
帝都子孫永落西南隅向非戎事備征伐君肻辛苦越¶
江湖江湖凡馬多顦顇衣冠徃徃乘蹇驢梁公(疑梁崇/義曾為)¶
(山南/節度)富貴於身疎號令明白人安居俸錢時散士子盡¶
府庫不為驕豪虚以兹報主寸心赤氣却西戎迴北狄¶
羅網羣馬籍(一作/藉)馬多氣(一作/用)在驅馳出金帛劉侯奉¶
使光推擇滔滔才略滄溟窄杜陵老翁秋繫船扶病相¶
識長沙驛強梳白髪提胡盧手把(一作/兼)菊花路旁摘九¶
<pb:KR4h0140_WYG_234-5a>¶
州兵革浩茫茫三歎聚散臨重陽當杯對客忍流涕(一/作)¶
(涕/淚)君(一無/君字)不覺老夫神内傷¶
　　　呀(張口/貌)鶻行¶
病鶻孤(一作/卑)飛俗眼醜每夜江邊宿衰栁清秋落日(一/作)¶
(月/)已側身過雁歸鵶錯囘首緊腦雄姿迷所向疎翮稀¶
毛不可狀強神迷復皁雕前俊才早在蒼鷹上風濤颯¶
颯寒山隂熊羆欲蟄(一作/縶)龍蛇深念爾此時有一擲失¶
聲濺血非其心¶
<pb:KR4h0140_WYG_234-5b>¶
　　　狂(一作/短)歌行贈四兄¶
與兄行年校一嵗賢者是兄愚者(一作/是)弟兄將富貴等¶
浮雲弟忉功名好權勢長安秋雨十日泥我曹鞴馬聽¶
晨雞公卿朱門未開鎻我曹已到肩相齊吾兄睡稳方¶
舒膝不韤不巾蹋曉日男啼女哭莫我知身上須繒腹¶
中實今年思我來嘉州嘉州酒重(一作/香)花繞(一作/滿)樓樓¶
頭喫酒樓下臥長歌短詠(一作/歌)還相酬四時八節還拘¶
禮女拜弟妻男拜弟幅巾鞶帶不挂身頭脂足垢何曾¶
<pb:KR4h0140_WYG_234-6a>¶
洗吾兄吾兄巢許倫一生喜怒長任真日斜枕肘寢已¶
熟啾啾唧唧為何(一作/何為)人(右五篇乃蘇州太守裵煜/如晦所收見舊集補遺)¶
　　　逃難¶
五十頭白翁南北逃世難疎布纏枯骨奔走苦不暖(叶/去)¶
(聲/)已衰病方入四海一塗炭乾坤萬里内莫見容身畔¶
妻孥復隨我囘首共悲歎故國莽丘墟鄰里各分散歸¶
路從此迷涕盡湘江岸¶
　　　寄髙適¶
<pb:KR4h0140_WYG_234-6b>¶
楚隔乾坤逺難招病客魂詩名惟我共世事與誰論北¶
闕更新主南星落故園定知相見日爛漫倒芳尊¶
　　　送靈州李判官¶
犬戎腥四海囘首一茫茫血戰乾坤赤氛迷日月黄將¶
軍專策略幕府盛材良近賀中興主神兵動朔方¶
　　　與嚴二郎奉禮別¶
别君誰暖眼將老病纏身出涕同斜日臨風看去塵商¶
歌還入夜巴俗自為鄰尚媿微軀在遥聞盛禮新山東¶
<pb:KR4h0140_WYG_234-7a>¶
羣盗散闕下受降頻諸將歸應盡題書報旅人¶
　　　巴西驛亭觀江漲呈竇使君二首¶
轉驚波作怒(一作/惡)即恐岸隨流賴有杯中物還同海上¶
鷗關心小剡縣傍眼見揚州為接情人飲朝來減半(一/作)¶
(片/)愁¶
向晩波微(一作/猶)綠連空岸脚青日兼春有暮愁與醉無¶
醒漂泊猶杯酒躊躇此驛亭相看萬里外同是一浮萍¶
　　　遣憂¶
<pb:KR4h0140_WYG_234-7b>¶
亂離知又甚消息苦難真受諫無今日臨危憶古人(一/作)¶
(傷故/臣)紛紛乘白馬攘攘著黄巾隋氏留(一作/營)宫室焚燒¶
何太頻(呉曽漫錄云/見顧陶類選)¶
　　　早花¶
西京安稳未不見一人來臘日(一作/月)巴江曲山花已自¶
開盈盈當雪杏豓豓待春(一作/香)梅直苦風塵暗誰憂容¶
(一作/客)鬢催¶
　　　巴山¶
<pb:KR4h0140_WYG_234-8a>¶
巴山遇中使云自峽(一作/陜)城來盗賊還奔突乘輿恐未¶
囘天寒邵伯樹地闊望仙臺狼狽風塵裏羣臣安在哉¶
　　　收京(一本有/闕字)¶
復道收京邑兼聞殺犬戎衣冠却扈從車駕已還宫克¶
復成如此安危(一作/扶持)在數公莫令囘首地慟哭起悲風¶
　　　巴西聞收宫闕送班司馬入京¶
聞道收宗廟鳴鑾自陜歸傾都看黄屋正殿引朱衣劔¶
外春天逺巴西敕使稀念君經世亂匹馬向王畿¶
<pb:KR4h0140_WYG_234-8b>¶
　　　花底¶
紫萼扶千蘂黄鬚照萬花忽疑行暮雨何事入朝霞恐¶
是潘安縣堪留衛玠車深知好顔色莫作委泥沙¶
　　　柳邊¶
只道梅花發那知栁亦新枝枝總到地葉葉自開春紫¶
燕時飜翼黄鸝不露身漢南應老盡霸上逺愁人¶
　　　送竇九歸成都¶
文章亦不盡竇子才縱横非爾更苦節何人符大名讀¶
<pb:KR4h0140_WYG_234-9a>¶
書雲閣觀問絹錦官城我有浣花竹題詩須一行¶
　　　贈裵南部(一本以下/作原注)聞袁判官自來欲有按問¶
塵滿萊蕪甑堂横單父琴人皆知飲水公輩不偷金梁¶
獄書因上(一作/應作)秦臺鏡欲臨獨醒時所嫉羣小謗能深¶
即出黄沙在何須白髮侵使君傳舊徳已見直繩心¶
　　　奉使(一作/送)崔都水翁下峽¶
無數涪江筏鳴橈總發時别離終不久宗族忍相遺白¶
狗黄牛峽朝雲暮雨祠所過頻問訊到日自題詩¶
<pb:KR4h0140_WYG_234-9b>¶
　　　題郪縣郭三十二明府茅屋壁¶
江頭且繫船為爾獨相憐雲散灌壇雨春青彭澤田頻¶
驚適小國一擬問髙天別後巴東路逢人問㡬賢¶
　　　遣悶戲呈路十九曹長¶
江浦雷聲喧昨夜春城雨色動微寒黄鸝並坐交愁濕¶
白鷺羣飛大劇乾晩節漸於詩律細誰家數去酒杯寛¶
惟吾最(一作/君醉)愛清狂客百徧相看(一作/過)意未闌¶
　　　隨章留後新亭㑹送諸君¶
<pb:KR4h0140_WYG_234-10a>¶
新亭有髙㑹行子得良時日動映江幕風鳴排檻旗絶¶
葷終不改勸酒(一作/醉)欲無詞(一作/辭)已墮峴山淚因題零¶
雨詩¶
　　　東津送韋諷攝閬州錄事¶
聞説江山好憐君吏隐兼寵行舟逺泛怯(一作/惜)别酒頻¶
添推薦非承乏操持必去嫌他時如按縣不得慢陶潛¶
　　　客舊館¶
陳迹隨人事初秋別此亭重來棃葉赤依舊竹林青風¶
<pb:KR4h0140_WYG_234-10b>¶
幔何(一作/前)時巻寒砧昨夜聲(當作/聽)無由出江漢愁緒(一/作)¶
(秋/渚)月(一作/日)冥冥¶
　　　閬州奉送二十四舅使自京赴任青城¶
聞道王喬舄名因太史傳如何碧雞使把詔紫微天秦¶
嶺愁囘馬涪江醉泛船青城漫汚雜吾舅意淒然¶
　　　愁坐¶
髙齋常見野愁坐更臨門十月山寒重孤城月水(一作/水氣)¶
昏葭萌氐種迥左擔犬戎存(一作/屯)終日憂奔走歸期未¶
<pb:KR4h0140_WYG_234-11a>¶
敢論¶
　　　陪鄭公秋晩北池臨眺¶
北池雲水闊華館闢秋風獨鶴元依渚衰荷且映空采¶
菱寒刺上蹋藕野泥中素檝分曹往金盤小徑通萋萋¶
露草碧片片晩旗紅杯酒霑津吏衣裳與釣翁異方初¶
豓菊故里亦髙桐揺落關山思淹留戰伐功嚴城殊未¶
掩清宴已知終何補參卿事(一作/軍乏)歡娯到薄躬¶
　　　去蜀¶
<pb:KR4h0140_WYG_234-11b>¶
五載客蜀郡一年居梓州如何關塞阻轉作瀟湘游世¶
(一作/萬)事已黄髪殘生隨白鷗安危大臣在不(一作/何)必淚¶
長流¶
　　　放船¶
收帆下急水卷幔逐囘灘江市戎戎暗山雲淰淰寒村¶
荒(一作/荒林)無徑入獨鳥怪人看已泊城樓底何曾夜色闌¶
　　　哭台州鄭司户蘇少監¶
故舊誰憐我平生鄭與蘇存亡不重見喪亂獨前途豪¶
<pb:KR4h0140_WYG_234-12a>¶
俊何人(一作/人誰)在文章掃地無羇遊萬里闊凶問一年俱¶
白首中原上清秋大海隅夜臺當北斗泉路著(一作/窅)東¶
呉得罪台州去時危棄碩儒移官蓬閣後榖貴沒潛夫¶
流慟嗟何及銜冤有是夫道消詩興廢心息酒為徒許¶
與才雖薄追隨跡未拘班揚名甚盛嵇阮逸相須㑹取¶
君臣合寧銓品命殊賢良不必展廊廟偶然趨勝決風¶
塵際功安造化鑪從容拘(一作/詢)舊學慘澹閟隂符擺落¶
嫌疑久哀傷志力輸俗依緜谷異客對雪山孤童穉思¶
<pb:KR4h0140_WYG_234-12b>¶
諸子交朋列友于情乖清酒送望絶撫墳呼瘧病(一作/痢)¶
餐巴水瘡痍老蜀都飄零迷哭處天地日榛蕪(右二十/七篇朝)¶
(奉大夫員/安宇所收)¶
　　　送王侍御往東川放生池祖席¶
東川詩友合此贈怯輕為况復傳宗近空然惜别離梅¶
花交近野草色向平池儻憶江邊臥歸期願早知¶
　　　惠義寺送王少尹赴成都(得峰/字)¶
苒苒谷中寺娟娟林表峰闌干上處逺結構坐來重騎¶
<pb:KR4h0140_WYG_234-13a>¶
馬行春徑衣冠起晩(一作/暮)鐘雲門青(一作/春)寂寂此别惜¶
相從(右二篇見/王原叔本)¶
　　　避地¶
避地嵗時晩竄身筋骨勞詩書遂(一作/逐)牆壁奴僕且旌¶
旄行在僅聞信此生隨所遭神堯舊天下㑹見出腥臊¶
(右一篇見趙次翁本題/云至德二載丁酉作)¶
　　　惠義寺園送辛員外¶
朱櫻此日垂朱實郭外誰家負郭田萬里相逢貪握手¶
<pb:KR4h0140_WYG_234-13b>¶
髙才却望足離筵¶
　　　又送¶
雙峰寂寂對春臺萬竹青青照(一作/送)客杯細草留連侵¶
坐輭殘花悵望近人開同舟昨日何由得並馬今朝未¶
擬囘直到緜州始分首江邊樹裏共誰來(右二篇見卞/圉本並見呉)¶
(若/本)¶
　　　九日登梓州城¶
客心驚暮序賔雁下襄(一作/滄)州共賞重陽節言尋戲馬¶
<pb:KR4h0140_WYG_234-14a>¶
　遊湖風秋(一作/扶)戍栁江雨暗山樓且酌東籬菊聊祛南¶
　國愁(右一篇見/文𫟍英華)¶
　　　　闕題¶
　三月雪連夜未應傷物華只緣春欲盡留著伴棃花(右/一)¶
　(首及下逸句/見合璧事類)¶
　　　　句¶
　寒食少天氣東風多柳花　小桃知客意春盡始開花¶
　¶
<pb:KR4h0140_WYG_234-14b>¶
　¶
　¶
　¶
　¶
　¶
　¶
　¶
御定全唐詩卷二百三十四¶
