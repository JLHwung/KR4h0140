# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.931612
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百二十八
<pb:KR4h0140_WYG_128-1a>¶
　欽定四庫全書¶
御定全唐詩巻一百二十八¶
　　王維¶
　　　　奉和聖(一作/御)製從蓬萊向興慶閣道中留春雨¶
　　　　中春望之作應制¶
　渭水自縈秦塞(一作/句)曲黄山舊遶漢宫斜鑾輿逈出千¶
　(一作/仙)門栁閣道廻(一作/遥)看上苑花雲裏帝城雙鳳闕雨¶
　中春樹萬人家為乗陽氣行時令不是宸遊翫(一作/重)物¶
<pb:KR4h0140_WYG_128-1b>¶
　華¶
　　　　大同殿柱産玉芝龍池上有慶雲神光照殿百¶
　　　　官共覩聖恩便賜宴樂敢書即事¶
　欲笑周文歌宴鎬遥輕漢武樂横汾豈知(一作/如)玉殿生¶
　三秀詎有銅池出五雲陌上堯樽傾北斗樓前舜樂動¶
　南薫共歡天意同人意萬嵗千秋奉聖君¶
　　　敇賜百官櫻桃(時為文/部郎)¶
　芙蓉闕下㑹千官紫禁朱櫻出上闌纔(一作/緫)是寢園春¶
<pb:KR4h0140_WYG_128-2a>¶
薦後非關御苑鳥銜殘歸鞍競帶青絲籠中使頻傾赤¶
玉盤飽食不湏愁(一作/憂)内熱大官還有蔗漿寒¶
　　　敕借岐王九成宫避暑應敎¶
帝子逺辭丹鳳闕天書遥借翠微宫隔窗雲霧生衣上¶
巻幔山泉入鏡中林下水聲喧語笑巖間樹色隱房櫳¶
仙家未必能勝此何事吹笙(一作/簫)向碧空¶
　　　和賈舍人早朝大明宫之作¶
絳幘雞人送(一作/報)曉籌尚衣方進翠雲裘九天(一作/重)閶¶
<pb:KR4h0140_WYG_128-2b>¶
闔開宫殿萬國衣冠拜冕旒日色纔臨仙掌動香煙欲¶
傍衮龍浮朝罷湏裁五色詔佩聲歸向(一作/到)鳳池頭¶
　　　和太常韋主簿五郎温湯寓目之作¶
漢主離宫接露臺秦川一半夕陽開青山盡是朱旗繞¶
碧澗翻從玉殿來新豐樹裏行人度小苑城邊獵騎廻¶
聞道甘泉能獻賦懸知獨有子雲才¶
　　　苑舍人能書梵字兼逹梵音皆曲盡其妙戲為¶
　　　之贈¶
<pb:KR4h0140_WYG_128-3a>¶
名儒待詔滿公車才子為郎典石渠蓮花法藏心懸悟¶
貝葉經文手自書楚(文苑作嵗注/云集作楚非)詞共許勝揚馬梵字¶
何人辨魯魚故舊相望在三事願君莫厭承明廬¶
　　　重酬苑郎中(并序員時為/庫部  外)¶
　　頃輙奉贈忽枉見酬叙末云且久不遷因而嘲及¶
　　詩落句云應同羅漢無名欲故作馮唐老嵗年亦¶
　　觧嘲之類也¶
何幸含香奉至尊多慙未報主人恩草木盡(一作/豈)能酬¶
<pb:KR4h0140_WYG_128-3b>¶
雨露榮枯安敢問乾坤僊郎有意憐同舍丞相無私斷¶
埽門揚子觧嘲徒自遣馮唐已老復何論(咸為李林甫/記室丞相葢)¶
(指李/也)¶
　　　酬郭給事¶
洞門髙閣靄餘輝桃李陰陰栁絮飛禁裏疎鐘官舍晚¶
省中啼鳥吏人稀晨揺玉佩趨金殿夕奉天書拜瑣闈¶
强欲從君無那老將因卧病觧朝衣¶
　　　出塞(題下一有作字上時/為御史監察塞  作)¶
<pb:KR4h0140_WYG_128-4a>¶
居延城外獵天驕白草連山野火燒暮雲空磧時驅馬¶
秋日平原好射鵰䕶羌校尉朝乗障破虜将軍夜渡遼¶
玉靶角弓珠勒馬漢家將賜霍嫖姚¶
　　　既䝉宥罪旋復拜官伏感聖恩竊書鄙意兼奉¶
　　　簡新除使君等諸公¶
忽䝉漢詔還冠冕始覺殷王觧網羅日比皇明猶自暗¶
天齊聖夀未云多花迎喜氣皆知(一作/猶能)笑鳥識歡心亦¶
觧歌聞道百城新佩印還來雙闕共鳴珂¶
<pb:KR4h0140_WYG_128-4b>¶
　　　送方尊師歸嵩山¶
仙官欲往(一作/住)九龍潭旄(一作/毛)節朱幡倚石龕山壓天¶
中半天上洞穿江底出江南瀑布杉松常帶雨夕陽蒼¶
(一作/彩)翠忽成嵐借問迎來雙白鶴巳曽衡嶽送蘇耽¶
　　　送楊少府貶郴州¶
明到衡山與洞庭若為秋月聽猿聲愁看北渚三湘逺¶
(一作近/一作客)惡說南風五兩輕青草瘴時過夏口白頭浪裏¶
出湓城長沙不久留才子賈誼何湏弔屈平¶
<pb:KR4h0140_WYG_128-5a>¶
　　　過乗如禪師蕭居士嵩丘蘭若¶
無着天親弟與兄嵩丘蘭若一峰晴食隨鳴磬巢烏下¶
行踏空林落葉聲迸水定侵香案濕雨花應共石牀平¶
深洞長松何所有儼然天竺古先生¶
　　　春日與裴廸過新昌里訪吕逸人不遇¶
桃源一向(一作四面/一作面面)絶風塵栁市南頭訪隠淪到門不¶
敢題凡鳥看竹何湏問主人城上(一作/外)青山如屋裏東¶
家流水入西鄰閉户著書多嵗月種松皆老作龍鱗¶
<pb:KR4h0140_WYG_128-5b>¶
　　　酌酒與裴廸¶
酌酒與君君自寛人情翻覆似波瀾白首相知猶按劒¶
朱門先達笑彈冠草色全經(一作/輕)細雨濕花枝欲動春¶
風寒世事浮雲何足問不如髙卧且加餐¶
　　　輞川别業¶
不到東山向一年歸來纔及種春田雨中草色緑堪染¶
水上桃花紅欲(一作/亦)然優婁比丘經論學傴僂丈人鄉¶
里賢披衣倒屣且相見相歡語笑衡門前¶
<pb:KR4h0140_WYG_128-6a>¶
　　　早秋山中(一作/居)作¶
無才不敢累明時思向東谿守故籬豈厭尚平婚嫁早¶
却嫌陶令去官遲草間蛩響臨秋急山裏蟬聲薄暮悲¶
寂寞柴門人不到空林獨與白雲期¶
　　　積雨輞川荘(一有/上字)作(一作秋歸/輞川荘作)¶
積雨空林煙火遲蒸藜炊黍餉東菑漠漠水田飛白鷺¶
陰陰夏木囀黄鸝山中習静觀朝槿松下清齋折露葵¶
野老與人爭席罷海鷗何事(一作/處)更相疑¶
<pb:KR4h0140_WYG_128-6b>¶
　　　聽百舌鳥¶
上蘭門外草萋萋未央宫中花裏栖亦有相隨過御苑¶
不知若箇向金堤入春觧作千般語拂曙能先百鳥啼¶
萬户千門應覺曉建章何必聽鳴雞¶
　　　息夫人(題下一有怨字一作息媯怨餅時年二/十  本事云寜王宅左有賣  者妻纎)¶
　　　(白明媚王一見屬意厚遺其夫取之寵惜逾等/嵗餘因問曰汝復憶餅師否使見之其妻注視)¶
　　　(䨇淚垂頰若不勝情王座客十餘人皆當時文/士無不悽異王命賦詩維詩先成座客無敢繼)¶
　　　(者王乃歸餅/師以終其志)¶
<pb:KR4h0140_WYG_128-7a>¶
莫以今時(一作/朝)寵難忘(一作寧無/一作能忘)舊(一作/昔)日恩看花滿¶
眼(一作/目)淚不共楚王言¶
　　　班媫妤三首¶
玉窗螢影度金殿人聲絶秋夜守羅帷孤燈耿不滅¶
宫殿生秋草君王恩幸疎那堪聞鳳吹門外度金輿(此/首)¶
(河嶽英靈集選/題作婕好怨)¶
怪來妝閣閉朝下不相迎總向(一作/在)春園裏花間笑語¶
聲(此首國秀集選/題作扶南曲)¶
<pb:KR4h0140_WYG_128-7b>¶
　　　輞川集(并序/)¶
　　余别業在輞川山谷其遊止有孟城坳華子岡文¶
　　杏館斤竹嶺鹿柴(去/聲)木蘭柴茱茰沜(潘/上)宫槐陌臨¶
　　湖亭南垞(音/茶)欹湖栁浪欒家瀬金屑泉白石灘北¶
　　垞竹里館辛夷塢漆園椒園等與裴廸閒暇各賦¶
　　絶句云¶
　　　　孟城坳¶
新家孟城口古木餘衰栁來者復為誰空悲昔人有¶
<pb:KR4h0140_WYG_128-8a>¶
　　　　華子岡¶
飛鳥去不窮連山復秋色上下華子岡惆悵情何極¶
　　　　文杏館¶
文杏裁為梁香茅結為宇不知棟裏雲去作人間雨¶
　　　　斤竹嶺¶
檀欒暎空曲青翠漾漣漪暗入商山路樵人不可知¶
　　　　鹿柴(柴土邁切本/作砦籬落也)¶
空山不見人但聞人語響返景入深林復照青苔上¶
<pb:KR4h0140_WYG_128-8b>¶
　　　　木蘭柴¶
秋山斂餘照飛鳥逐前侣彩翠時分明夕嵐無處所¶
　　　　茱茰沜(沜普半切/義與泮通)¶
結實紅且緑復如花更開山中儻留客置此芙蓉(一作/茱萸)¶
杯¶
　　　　宫槐陌¶
仄逕蔭宫槐幽陰多綠苔譍門但迎埽畏有山僧來¶
　　　　臨湖亭¶
<pb:KR4h0140_WYG_128-9a>¶
輕舸迎上(一作/仙)客悠悠湖上來當軒對尊酒四面芙蓉¶
開¶
　　　　南垞¶
輕舟南垞去北垞淼難即隔浦望人家遥遥不相識¶
　　　　欹湖¶
吹簫凌極浦日暮送夫君湖上一回首(一作/看)青山巻白¶
雲¶
　　　　栁浪¶
<pb:KR4h0140_WYG_128-9b>¶
分行接綺樹倒影入清漪不學御溝上春風傷别離¶
　　　　欒家瀬¶
颯颯秋雨中淺淺石溜瀉跳波自相濺白鷺驚復下¶
　　　　金屑泉¶
日飲金屑泉少當千餘嵗翠鳳翊(一作/翔)文螭羽節朝玉¶
帝¶
　　　　白石灘¶
清淺白石灘綠浦向堪把家住水東西浣紗明月下¶
<pb:KR4h0140_WYG_128-10a>¶
　　　　北垞¶
北垞湖水北雜樹暎朱䦨逶迤南川水明滅青林端¶
　　　　竹里館¶
獨坐幽篁裏彈琴復長嘯深林人不知眀月來相照¶
　　　　辛夷塢¶
木末芙蓉花山中發紅萼澗户寂無人紛紛開且落¶
　　　　漆園¶
古人非傲吏自闕經世務偶寄一微官婆娑數株樹¶
<pb:KR4h0140_WYG_128-10b>¶
　　　　椒園¶
桂尊迎帝子杜若贈佳人椒漿奠瑶席欲下雲中君(一/作)¶
(身/)¶
　　　皇甫嶽雲溪雜題五首¶
　　　　鳥鳴磵¶
人閒桂花落夜静春山空月出驚山鳥時鳴春澗中¶
　　　　蓮花塢¶
日日采蓮去洲長多暮歸弄篙莫濺水畏濕紅蓮衣¶
<pb:KR4h0140_WYG_128-11a>¶
　　　　鸕鷀堰¶
乍向紅蓮沒復出清蒲颺獨立何䙰褷銜魚古查上¶
　　　　上平田¶
朝耕上平田暮耕上平田借問問津者寧知沮溺賢¶
　　　　萍池¶
春池深且廣㑹待輕舟廻靡靡綠萍合垂楊埽復開¶
　　　荅裴廸輞口遇雨憶終南山之作¶
淼淼寒流廣蒼蒼秋雨晦君問終南山心知白雲外¶
<pb:KR4h0140_WYG_128-11b>¶
　　　山中寄諸弟妹(一本無/妹字)¶
山中多法侣禪誦自為羣城郭遥相望唯應見白雲¶
　　　聞裴秀才廸吟詩因戱贈¶
猿吟一何苦愁朝復悲夕莫作巫峽聲膓斷秋江客¶
　　　贈韋穆十八¶
與君青眼客共有白雲心不向東山去日(一作/自)令春草¶
深¶
　　　送别(一作山中送/别一作送友)¶
<pb:KR4h0140_WYG_128-12a>¶
山中相送罷日暮掩柴扉春草明年(一作/年年)綠王孫歸不¶
歸¶
　　　臨髙臺送黎拾遺¶
相送臨髙臺川原杳何極日暮飛鳥還行人去不息¶
　　　别輞川别業¶
依遲動車馬惆悵出松蘿忍别青山去其如綠水何¶
　　　崔九弟欲往南山馬上口號與别(一無馬上口/號與别六字)¶
城隅一分手幾日還相見山中有桂花莫待花如霰¶
<pb:KR4h0140_WYG_128-12b>¶
　　　題友人雲母障子(時年/十五)¶
君家雲母障時(一作/持)向野庭開自有山泉入非因(一作/關)¶
采畫來¶
　　　紅牡丹¶
綠艷閒且静紅衣淺復深花心愁欲斷春色豈知心¶
　　　左掖梨花(一作海棠同與丘/為皇甫冉  作)¶
閒灑堦邊草輕隨箔外風黄鶯弄不足銜入未央宫¶
　　　菩提寺禁口號又示裴廸¶
<pb:KR4h0140_WYG_128-13a>¶
安得捨羅(一作/廛)網拂衣辭世喧悠然䇿藜杖歸向桃花¶
源¶
　　　雜詩三首¶
家住孟津河門對孟津口常有江南船寄書家中否¶
君自故鄉來應知故鄉事來日綺窗前寒梅着花未¶
已見寒梅發復聞啼鳥聲心心視春草畏向堦前生¶
　　　崔興宗寫真詠(題上一/有與字)¶
畫君年少時如今君已老今時新識人知君舊時好¶
<pb:KR4h0140_WYG_128-13b>¶
　　　山茱茰¶
朱實山下開清香寒更發幸與(一作/有)叢桂花窗前向秋¶
月¶
　　　相思¶
紅豆生南國秋來發故(一作/幾)枝願(一作/贈)君多采擷(一作/勸君)¶
(休采/擷)此物最相思¶
　　　書事(出天㕑/禁臠)¶
輕陰閣小雨深院晝慵開坐看蒼苔色欲上人衣來¶
<pb:KR4h0140_WYG_128-14a>¶
　　　哭孟浩然(時為殿中侍御史知/南選至襄陽有作)¶
故人不可見漢水日東流借問襄陽老江山空蔡洲(峴/山)¶
(東南一里有蔡洲/蔡𤦛居之故云)¶
　　　闕題二首¶
荆谿白石出天寒紅葉稀山路元無雨空翠濕人衣¶
相看不忍發慘淡暮潮平語罷更𢹂手月明洲渚生(集/中)¶
(太平樂從軍辭塞上隴上㳺春送春及闔人贈逺等絶/句本三舍人集内王涯張仲素詩今從洪邁萬首絶句)¶
(删/正)¶
<pb:KR4h0140_WYG_128-14b>¶
　　　田園樂七首(一作輞/川六言)¶
厭見(一作/出入)千門萬户經過北里南鄰官府(一作/蹀&KR0604;)鳴珂有¶
底崆峒散髮何人¶
再見封侯萬户立談賜璧一雙詎勝耦耕南畝何如髙¶
臥東窗¶
采菱渡頭風急(一作/起)策杖林西日斜杏樹壇邊漁父桃¶
花源裏人家¶
萋萋春草秋緑(一作/碧)落落長松夏寒牛羊自歸村巷童¶
<pb:KR4h0140_WYG_128-15a>¶
稚不識衣冠¶
山下孤煙逺村天邊獨樹髙原一瓢顔回陋巷五栁先¶
生對門¶
桃紅復含宿雨栁綠更帶朝煙花落家童未埽鶯(一作/鳥)¶
啼山客猶眠(此首一作/皇甫曽詩)¶
酌酒㑹臨泉水抱琴好倚長松南園露葵朝折東谷(一/作)¶
(西/舍)黄粱夜舂¶
　　　少年行四首¶
<pb:KR4h0140_WYG_128-15b>¶
新豐美酒斗十千咸陽遊俠多少年相逢意氣為君飲¶
繫馬髙樓垂栁邊¶
出身仕漢羽林郎初隨驃騎戰漁陽孰知不向邊庭苦¶
(一作/死)縱死猶聞侠骨香¶
一身能擘(一作/臂)兩雕弧虜騎千重(一作/羣)只似無偏坐金¶
鞍調白羽紛紛射殺五單于¶
漢家君臣歡宴終髙議雲臺論戰功天子臨軒賜侯印¶
将軍佩出明光宫¶
<pb:KR4h0140_WYG_128-16a>¶
　　　贈裴旻將軍¶
腰間寳劍七星文臂上琱弓百戰勲見說雲中擒黠虜¶
始知天上有將軍¶
　　　九月九日憶山東兄弟(時年/十七)¶
獨在異鄉為異客每逢佳節倍思親遥知兄弟登髙處¶
遍插茱茰少一人¶
　　　送王尊師歸蜀中拜埽(一無拜/埽二字)¶
大羅天上神仙客濯錦江頭花栁春不為碧雞稱使者¶
<pb:KR4h0140_WYG_128-16b>¶
唯令白鶴報鄉人¶
　　　渭城曲(一作送元二使安西人渭城一曰陽關/王維之所作也本送  使安西詩後遂)¶
　　　(被於歌劉禹錫與歌者詩云&KR0199;人唯有何戡在/更與慇懃唱渭城白居易對酒詩云相逢且莫)¶
　　　(推辭醉聽唱陽關第四聲即勸君更盡一杯酒/西出陽關無故人也渭城陽關之名蓋因辭云)¶
渭城朝雨浥輕塵客舍青青(一作/依依)楊栁春(一作栁/色新)勸君¶
更盡一杯酒西出陽關無故人¶
　　　齊州送祖二(一作/送别)¶
送君南浦淚如絲君向東州(一作/周)使我悲為報故人顦¶
<pb:KR4h0140_WYG_128-17a>¶
顇盡如今不似洛陽時¶
　　　送韋評事¶
欲逐將軍取右賢沙塲走馬向居延遥知漢使蕭關外¶
愁見孤城落日邊¶
　　　靈雲池送從弟¶
金杯緩酌清歌轉畫舸輕移艷舞回自歎鶺鴒臨水别¶
不同鴻鴈向池來¶
　　　送沈子歸江東(一作送沈/子福之)¶
<pb:KR4h0140_WYG_128-17b>¶
楊栁渡頭行客稀罟師盪槳向臨圻惟有相思似春色¶
江南江北送君(一作/春)歸¶
　　　與盧員外象過崔處士興宗林亭¶
綠樹重(一作/垂)陰葢四鄰青苔日厚自無塵科頭箕踞長¶
松(一作/林)下白眼看他世上(一作君/是甚)人¶
　　　寒食汜上作(一作途/中口號)¶
廣武城邊逢暮春汶陽歸客淚沾巾落花寂寂啼山鳥¶
楊栁青青渡水人¶
<pb:KR4h0140_WYG_128-18a>¶
　　　戲題輞川别業¶
栁條拂地不湏折松樹披雲從更長藤花欲暗藏猱子¶
柏葉初齊飬麝香¶
　　　戲題盤石¶
可憐盤石臨(一作/鄰)泉水復有垂楊拂(一作/梢)酒杯若道春¶
風不觧意何因(一作/因何)吹送落花來¶
　　　寄河上叚十六¶
與君相見即相親聞道君家在孟津為見行舟試借問¶
<pb:KR4h0140_WYG_128-18b>¶
客中時有洛陽人¶
　　　菩提寺禁裴迪來相看說逆賊等凝碧池上作¶
　　　音樂供奉人等舉聲便一時淚下私成口號誦¶
　　　示裴廸¶
萬户傷心生野煙百寮何日更朝天秋槐葉落空宫裏¶
凝碧池頭奏管弦¶
　　　涼州賽神(時為節度判/官在涼州作)¶
涼州城外少行人百尺峰頭望虜塵健兒擊鼓吹𦍑笛¶
<pb:KR4h0140_WYG_128-19a>¶
共賽城東越騎神¶
　　　劇嘲史寰¶
清風細雨濕梅花驟馬先過碧玉家正值楚王宫裏至¶
門前初下七香車¶
　　　歎白髮¶
宿昔朱顔成暮齒湏臾白髮變垂髫一生幾許傷心事¶
不向空門何處銷¶
　　　伊州歌¶
<pb:KR4h0140_WYG_128-19b>¶
清風明月苦相思蕩子從戎十載餘征人去日慇懃囑¶
歸鴈來時數附書¶
　　　送殷四葬(一作哭/殷遥)¶
送君返葬石樓山松柏蒼蒼賔馭還埋骨白雲長已矣¶
空餘流水向人間¶
　　　疑夢(事文/類聚)¶
莫驚寵辱空憂喜莫計恩讐浪苦辛黄帝孔丘何處問¶
安知不是夢中身(舊有獻夀游春從軍平戎秋思秋夜/春思贈逺十五篇本王涯張仲素詩)¶
<pb:KR4h0140_WYG_128-20a>¶
　(今刪/去)¶
　　　　句¶
　人家在仙掌雲氣欲生衣(見董逌畫䟦楊/慎詩話補遺)¶
　¶
　¶
　¶
　¶
　¶
<pb:KR4h0140_WYG_128-20b>¶
　¶
　¶
　¶
　¶
　¶
　¶
　¶
御定全唐詩巻一百二十八¶
