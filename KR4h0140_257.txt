# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.188377
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百五十七
<pb:KR4h0140_WYG_257-1a>¶
　欽定四庫全書¶
御定全唐詩卷二百五十七¶
　　息夫牧¶
　息夫牧蕭頴士門人詩一首¶
　　　　冬夜宴蕭十丈因餞殷郭二子西上(并序/)¶
　　　序云冬十有二月家君宰邑許下夫子問津潁上¶
　　　二賢將馳㑹府皆適兹土夜處狭室列座有位尊¶
　　　卑儼如或捧觴上夀或摳衣請益始崇詩以閱禮¶
<pb:KR4h0140_WYG_257-1b>¶
　　　終講信而修睦然後文飽於徳義潤其身頃夫子¶
　　　升堂之後若盧賈劉尹之徒半紀閒接武鳴躍實¶
　　　夫子訓之導之斯至也今殷郭二子天資才幹而¶
　　　加之鏃羽觀光王庭俯拾地芥其誰曰不然飛霜¶
　　　靄林寒氣總至月落匝戸夜將向晨座隅謙謙畢¶
　　　醉温克則知孔門宴餞異於他日二三子終身識¶
　　　之夫子以家君政事百里無事命門弟子賦詩鳴¶
　　　琴亦以釋仳離之怨焉小子不敏忝居門人之末¶
<pb:KR4h0140_WYG_257-2a>¶
　　敢不敬書其事詩曰¶
有琴斯鳴于宰之庭君子莅止其心孔平政既告成徳¶
以永貞鳴琴有衎于潁之畔彼之才髦其年未冠聞詩¶
聞禮斐兮璨璨鳴琴其怡于潁之湄二子翰飛言戾京¶
師有鬱者桂爰(一作/載)攀其枝琴既鳴矣宵既清矣烘煁¶
有煒酒醴惟旨喟我寤歎吁其别矣¶
　宋華¶
宋華濮陽宰詩一首¶
<pb:KR4h0140_WYG_257-2b>¶
　　　蟬鳴一篇五章(并序/)¶
　　蟬鳴感秋興送将歸也僻守外邑而蘭陵子相過¶
　　詰朝言歸賦詩見志以申贈焉¶
蟬其鳴矣於彼踈桐庇影容跡何所不容嘒嘒其長永¶
託于風未見君子我心忡忡既見君子樂且有融¶
彼蟬鳴矣於林之表含風飲露以樂吾道有懐載遷伊¶
誰云保未見君子我心悄悄既見君子披豁予抱¶
蟬鳴蟬鳴幽暢乎而肅肅爾庭逺近涼颸言赴髙柳叢¶
<pb:KR4h0140_WYG_257-3a>¶
篁閒之思而不見如渇如饑亦既覯止我心則夷¶
蟬鳴伊何時運未與匪歎秋徂怨斯路阻願言莫從鬱¶
悒誰語君子至止慰我延佇何斯違斯倐爾遐舉¶
歳之秋深蟬其夕吟披衣軒除蕭蕭風林我友来斯言¶
告離衿何以叙懐臨水鳴琴何以贈言委順浮沈¶
　鄒象先¶
鄒象先開元二十三年進士與蕭穎士為同年生仕臨¶
渙尉詩一首¶
<pb:KR4h0140_WYG_257-3b>¶
　　　寄蕭頴士補正字(一本無補/正字三字)¶
六月度開(一作/闗)雲三峯翫山翠爾時黄綬屈别後青雲¶
致(按紀事象先尉臨渙頴士自京邑無成東歸有贈象/先詩来年蕭補正字象先寄詩重述前事蕭後亦有)¶
(答/詩)¶
　韋建¶
韋建開元天寶閒人為河南令與蕭頴士劉長卿逰詩¶
二首¶
　　　河中晩霽¶
<pb:KR4h0140_WYG_257-4a>¶
湖廣舟自輕江天欲澄霽是時清楚望氣色猶霾曀踟¶
蹰金霞白波上日初麗煙紅落鏡中樹木生天際杳杳¶
涯欲斑濛濛雲復閉言垂星漢明又覩寰瀛勢㣲興從¶
此惬悠然不知嵗試歌滄浪清遂覺乾坤細肯念客衣¶
薄將期永投袂遲迴漁父閒(一作/問)一雁聲嘹唳¶
　　　泊舟盱眙(一作常/建詩誤)¶
泊舟淮水次霜降夕流清夜久潮侵岸天寒月近城平¶
沙依雁宿侯館聴雞鳴鄉國雲霄外誰堪羈旅情¶
<pb:KR4h0140_WYG_257-4b>¶
　殷寅¶
殷寅陳郡人早孤事母以孝聞應宏詞舉為永寧尉與¶
蕭頴士善詩二首¶
　　　銓試後徵山别業寄源侍御¶
别業在徵山登髙望畿甸嚴令天地肅城闕如何見藹¶
藹王侯門華軒日逰衒幸逢休明代山虜尚交戰投策¶
去園林率名皆拜選聖君性則哲濟濟多英彦裵楷能¶
清通山濤急推薦謏才甘自屏薄伎忝餘眷雖承國士¶
<pb:KR4h0140_WYG_257-5a>¶
恩尚乏中人援疇昔相知者今兹秉天憲朱紱何赫赫¶
綉衣復蔥蒨¶
　　　𤣥元皇帝應見賀聖祚無疆¶
應厯生周日修祠表漢年復兹秦嶺上更似霍山前昔¶
贊神功啟今符聖祚延已題金簡字仍訪玉堂僊睿祖¶
光元始曽孫體又𤣥言因六夢接慶叶九齡傳北闕心¶
超矣南山夀固然無由同拜慶竊抃賀陶甄¶
　柳中庸¶
<pb:KR4h0140_WYG_257-5b>¶
柳中庸名淡以字行河東人宗元之族御史并之弟也¶
與弟中行皆有文名蕭頴士以女妻之仕為洪府戸曹¶
詩十三首¶
　　　秋怨¶
玉樹起涼煙凝情一葉前别離傷曉鏡揺落思秋弦漢¶
壘闗山月胡笳塞北天不知腸斷夢空遶㡬山川¶
　　　春思贈人¶
紅粉當三五青娥艷一雙綺羅迴錦陌弦管入花江落¶
<pb:KR4h0140_WYG_257-6a>¶
鴈驚金彈抛杯瀉玉缸誰知褐衣客顦顇在書窗¶
　　　幽院早春¶
草短花初拆苔青栁半黄隔簾春雨細髙枕曉鶯長無¶
事含閒夢多情識異香欲尋蘇小小何處覓錢塘¶
　　　寒食戲贈¶
春暮越江邊春隂寒食天杏花香麥粥柳絮伴鞦韆酒¶
是芳菲節人當桃李年不知何處恨已解入筝弦¶
　　　聴箏¶
<pb:KR4h0140_WYG_257-6b>¶
抽弦促柱聴秦箏無限秦人悲怨聲似逐春風知柳態¶
如随啼鳥識花情誰家獨夜愁(一作/悲)燈影何處空樓思¶
月明更入㡬重離别恨江南岐路洛陽城¶
　　　河陽橋送别¶
黄河流出有浮橋晉國歸人此路遥若傍闌干千里望¶
北風驅馬雨蕭蕭¶
　　　征(一本下/有人字)怨¶
歲嵗金河復玉闗朝朝馬策與刀環三春白雪歸青塜¶
<pb:KR4h0140_WYG_257-7a>¶
萬里黄河遶黒山¶
　　　涼州曲二首¶
闗山萬里逺征人一望闗山淚滿巾青海戍頭空有月¶
黄沙磧裏本無春¶
髙檻連天望武威窮隂拂地戍金㣲九城弦管聲遥發¶
一夜闗山雪滿飛¶
　　　江行¶
繁陰乍隱洲落葉初飛浦蕭蕭(一作/瀟湘)楚客帆暮入寒(一/作)¶
<pb:KR4h0140_WYG_257-7b>¶
(日暮/秋)江雨¶
　　　丁評事宅秋夜宴集¶
翠幙卷回廊銀燈開後堂風驚擁砌葉月冷滿庭霜綺¶
席人将醉繁弦夜未央共憐今促席誰道客愁長¶
　　　夜渡江(一作姚/崇詩)¶
夜渚帯浮煙蒼茫晦逺天舟輕不覺動纜急始知牽聴¶
笛遥尋岸聞香暗識蓮唯看去帆影常恐(一作/似)客心懸¶
　　　揚子途中¶
<pb:KR4h0140_WYG_257-8a>¶
　楚塞望蒼然寒林古戍邉秋風人渡水落日鴈飛天¶
　¶
　¶
　¶
　¶
　¶
　¶
　¶
<pb:KR4h0140_WYG_257-8b>¶
　¶
　¶
　¶
　¶
　¶
　¶
　¶
御定全唐詩巻二百五十七¶
