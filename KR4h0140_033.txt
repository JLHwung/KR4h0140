# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.934259
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0140_WYG_033-1a>¶
　欽定四庫全書¶
御定全唐詩巻三十三¶
　　子志寧¶
　于志寧字仲謐髙陵人隋末有名髙祖入關禮遇之為¶
　太宗天䇿府従事中郎侍従征伐兼文學館學士太宗¶
　宴貴臣内殿志寧以非三品不至上怪之特令預宴即¶
　加散騎常侍為太子詹事數有規諌髙宗朝拜尚書左¶
　僕射兼太子少師集四十巻今存詩一首¶
<pb:KR4h0140_WYG_033-1b>¶
　　　　冬日宴羣公於宅各賦一字得杯¶
　陋巷朱軒擁衡門緹騎来俱裁七歩詠同傾三雅杯色¶
　動迎春柳花發犯寒梅賔筵未半(一作/半未)醉驪歌不用催¶
　　令狐德棻¶
　令狐德棻宜州華原人博渉文史早知名髙祖入關引¶
　直記室轉起居舎人遷祕書丞與侍中陳叔達等奉詔¶
　撰藝文類聚奏請修歴代史書德棻修周史仍總知類¶
　㑹梁陳齊隋諸史貞觀中累官禮部侍郎國子祭酒兼¶
<pb:KR4h0140_WYG_033-2a>¶
崇賢館學士國家凡有修撰無不參預集三十卷今存¶
詩一首¶
　　　冬日宴于庻子宅各賦一字得趣¶
髙門聊命賞羣英於此遇放曠山水情留連文酒趣夕¶
烟起林蘭霜枝殞庭樹落景雖已傾歸軒幸能駐¶
　封行髙¶
封行髙觀州蓨人倫之兄子以文學知名貞觀中官至¶
禮部郎中詩一首¶
<pb:KR4h0140_WYG_033-2b>¶
　　　冬日宴于庶子宅各賦一字得色¶
夫若敬愛重歡言情不極雅引發清音麗藻窮雕飾水¶
結曲池冰日暖平亭色引滿既杯傾終之以弁側¶
　杜正倫¶
杜正倫相州洹水人隋世重舉秀才天下不十人而正¶
倫與弟正𤣥正藏俱擢第一門三秀才為當時稱美太¶
宗召直秦府文學館貞觀元年以魏徵薦擢兵部員外¶
郎累遷中書侍郎兼太子左庶子参典機宻顯慶中拜¶
<pb:KR4h0140_WYG_033-3a>¶
中書令貶横州刺史集十卷今存詩二首¶
　　　冬日宴于庶子宅各賦一字得節¶
李門余妄進徐榻君恒設清論暢𤣥言雅琴飛白雪寒¶
雲曖落景朔風凄暮節方欣投轄情且駐當歸别¶
　　　𤣥武門侍宴(一作侍/宴北門)¶
大君端扆暇睿賞狎林泉開軒臨禁籞藉野列芳筵參¶
差歌管颺容裔羽旗懸玉池流若醴雲閣聚非烟湛露¶
晞堯日薰風入舜弦大德侔𤣥造微物荷陶甄謬陪瑶¶
<pb:KR4h0140_WYG_033-3b>¶
水宴仍厠栢梁篇闞名徒上月鄒辯詎談天既喜光華¶
旦還傷遲暮年猶冀升中日簪裾奉肅然¶
　岑文本¶
岑文本字景仁鄧州人沉敏有姿儀博綜經史美談論¶
善屬文貞觀初除祕書郎上籍田三元二頌辭甚工擢¶
中書舎人所草詔誥或緐凑即命書僮六七人隨口並¶
寫須㬰悉成時中書侍郎顔師古以譴罷太宗曰朕自¶
舉一人乃以授文本先與令狐德棻撰周史史論多出¶
<pb:KR4h0140_WYG_033-4a>¶
文本及史成封江陵縣子後拜中書令集六十巻今存¶
詩四巻¶
　　　奉和正(一作/元)日臨朝¶
時雍表昌運日正叶靈符德兼三代禮功包四海圖踰¶
沙紛在列執玉儼相趨清蹕喧輦道張樂駭天衢拂蜺¶
九旗暎儀鳯八音殊佳氣浮仙掌熏風繞帝梧天文光¶
七政皇恩被九區方陪瘞玉禮珥筆岱山隅¶
　　　奉述飛白書勢¶
<pb:KR4h0140_WYG_033-4b>¶
六文開玉篆八體曜銀書飛毫列錦繡拂素起龍魚鳯¶
舉崩雲絶鸞驚遊霧踈别有臨池草恩霑垂露餘¶
　　　冬日宴于庶子宅各賦一字得平¶
金蘭篤惠好尊酒暢生平既欣投轄賞暫緩望鄉情愛¶
景含霜晦落照带風輕於兹歡宴洽寵辱詎相驚¶
　　　安德山池宴集(楊師道封/安徳公)¶
甲第多清賞芳辰命羽卮書帷通竹徑琴臺枕槿籬池¶
疑夜壑徙山似鬱洲移雕楹網蘿薜激瀨合塤箎鳥戲¶
<pb:KR4h0140_WYG_033-5a>¶
翻新葉魚躍動清漪自得淹留趣(一作/起)寧勞攀桂枝¶
　劉洎¶
劉洎字思道荆州江陵人初授都督府長史貞觀中拜¶
給事中轉治書侍御史性疎峻敢言累官散騎常侍太¶
宗嘗宴羣臣賜飛白字或乗酒爭取於帝手洎登御座¶
引手得之帝笑曰昔聞媫妤辭輦今見常侍登牀後遷¶
侍中被譛賜死集十巻今存詩一首¶
　　　安德山池宴集¶
<pb:KR4h0140_WYG_033-5b>¶
平陽擅歌舞金谷盛招攜何如兼徃烈㑹賞叶幽栖已¶
均朝野致還欣物我齊春晚花方落蘭深徑漸迷蒲新¶
節尚短荷小盖猶低無勞拂長袖直待夜烏啼¶
　褚遂良¶
褚遂良字登善亮之子博涉文史尤工𨽻書貞觀中起¶
居郎召令侍書遷諌議大夫累官黄門侍郎參綜朝政¶
諌奏多所採納晋中書令永徽初出為同州刺史徵拜¶
吏部尚書進尚書右僕射以諌立武昭儀貶卒集二十¶
<pb:KR4h0140_WYG_033-6a>¶
巻今存詩一首¶
　　　安德山池宴集¶
伏櫪丹霞外遮園煥景舒行雲泛層阜蔽月下清渠亭¶
中奏趙瑟席上舞燕裾花落春鶯晚風光夏葉初良朋¶
比蘭蕙雕藻邁瓊琚獨有狂歌客来承歡宴餘¶
　楊續¶
楊續師道之兄有辭學貞觀中為鄆州刺史詩一首¶
　　　安德山池宴集¶
<pb:KR4h0140_WYG_033-6b>¶
狹斜通鳯闕上路抵青樓簪紱啓賓館軒蓋臨御溝西¶
城多妙舞主第出名謳列峰疑宿霧疏壑擬藏舟花蝶¶
辭風影蘋藻含春流酒闌髙宴畢自反山之幽¶
　劉孝孫¶
劉孝孫荆州人弱冠知名與虞世南蔡君和孔德紹庾¶
抱庾自直劉斌等登臨山水結為文㑹武徳初歴虞州¶
錄事參軍補文學館學士貞觀中遷太子洗馬撰古今¶
詩苑四十巻集三十巻今存詩七首¶
<pb:KR4h0140_WYG_033-7a>¶
　　　遊清都觀尋沈道士得仙字¶
紛吾因暇豫行樂極留連尋真謁紫府披霧覿青天緬¶
懐金闕外遐想玉京前飛軒俯松栢抗殿接雲煙滔滔¶
清夏景嘒嘒早秋蟬横琴對危石酌醴臨寒泉聊袪塵¶
俗累寧希龜鶴年無勞生羽翼自可狎神仙¶
　　　早發成臯望河¶
清晨發巖邑車馬走轘轅迴瞰黄河上惝怳屢飛魂鴻¶
流遵(一作/導)積石驚浪下龍門仙槎不辨處沈璧想猶存¶
<pb:KR4h0140_WYG_033-7b>¶
逺近洲渚出颯沓鳧鴈喧懐古空延佇歎逝將何言¶
　　　遊靈山寺¶
吾王遊勝地驂駕歴祇園臨風畫角憤耀日采旗翻永¶
懐筌了義寂念啟𤣥門深谿窮地脉髙嶂接雲根信美¶
諧心賞幽邃(一作/桂)且攀援曳裾欣扈従方悟屏塵諠¶
　　　冬日宴于庻子宅各賦一字得鮮¶
解襟遊勝地披雲促宴筵清文振筆妙髙論寫言泉凍¶
柳含風落寒梅照日鮮驪歌雖欲奏歸駕且留連¶
<pb:KR4h0140_WYG_033-8a>¶
　　　送劉散員同賦陳思王詩游人久不歸(一作賀/朝詩又)¶
　　　(作賀/朝清)¶
鄉關𣺌天末引領悵懐歸羇旅久滛滯物色屢芳菲稍¶
覺私意盡行看蓬鬢衰如何千里外佇立霑裳衣¶
　　　詠笛¶
凉秋夜笛鳴流風韻(一作/詠)九成調髙時慷慨曲變或淒¶
清征客懐離緒鄰人思舊情幸以知音顧(一作/故)千載有¶
竒(一作/髙)聲¶
<pb:KR4h0140_WYG_033-8b>¶
　　　賦得春鶯送友人¶
流鶯拂繡羽二月上林期待雪消金禁銜花向玉墀翅¶
掩飛燕舞啼惱媫妤悲料取金閨意因君問所思(一本/下四)¶
(句倒在上又作賀/朝詩分作二首)¶
　陸敬(一作/凌敬)¶
陸敬仕竇建德為祭酒秦王軍武牢敬說建德自太行¶
上黨進乗唐之虚以取山北建德不從以及於敗後歸¶
唐集十四巻今存詩四首¶
<pb:KR4h0140_WYG_033-9a>¶
　　　巫山髙¶
巫岫鬱岧嶤髙髙入紫霄白雲抱(一作/間)危(一作/抱)石𤣥猨¶
挂迥(一作/迥挂)條懸崖激巨浪脆葉隕驚飈别有陽臺處風¶
雨共飄颻¶
　　　遊隋故都¶
洛城聊顧步長想遂留連水鬬宫初毁風變鼎將遷臯¶
陶德不建汾隅祀忽焉宗祊曠無象聲朔緬誰傳枌榆¶
何冷落禾黍鬱芊綿悲歌盡商頌太息憫周篇来蘇佇¶
<pb:KR4h0140_WYG_033-9b>¶
聖德濡足乃乗乾正始淳風被人勞用息肩舞象文思¶
澤偃伯武功宣則百昌厥後於萬永斯年兹辰素商節¶
灰管變星躔平原悴秋草喬木歛寒烟翻黄墜疎葉凝¶
翠積髙天參差海曲鴈寂寞柳門蟬興悼今如此悲愁¶
復在旃徬徨不忍去杖策屢迴邅¶
　　　遊清都觀尋沈道士得都字¶
聊排靈瑣闥徐步入清都青谿𠖇寂士思𤣥徇道樞十¶
芒生藥笥七熖發丹爐縹袠桐君錄朱書王母符宫槐¶
<pb:KR4h0140_WYG_033-10a>¶
散綠穗日槿落青柎矯翰雷門鶴飛来葉縣鳧凌風自¶
可御安事廹中區方追羽化侣従此得𤣥珠¶
　　　七夕賦詠成篇¶
夙駕鳴鸞啓閶闔霓裳遥裔儼天津五明霜紈開羽扇¶
百和香車動畫輪婉孌夜分能幾許靚妝冶服為誰新¶
片時歡娛自有極已復長望隔年人¶
　沈叔安¶
沈叔安官刑部尚書武德七年遣使髙麗後為潭州都¶
<pb:KR4h0140_WYG_033-10b>¶
督圖形凌烟閣集二十巻今存詩一首¶
　　　七夕賦詠成篇¶
皎皎宵月麗秋光耿耿天津横復長停梭且復留殘緯¶
拂鏡及早更新妝彩鳯齊駕初成輦雕鵲填河已作梁¶
雖喜得同今夜枕還愁重空眀日牀¶
　何仲宣(宣一/作誼)¶
何仲宣武德貞觀間人詩一首¶
　　　七夕賦詠成篇¶
<pb:KR4h0140_WYG_033-11a>¶
　日日思歸勤理鬢朝朝佇望嬾調梭凌風寳扇遥臨月¶
　映水仙車逺渡河歴歴珠星疑拖珮冉冉雲衣似曵羅¶
　通宵道意終無盡向曉離愁已復多¶
　　趙中虚¶
　趙中虚貞觀中人詩一首¶
　　　　遊清都觀尋沈道士得芳字¶
　青谿阻千仭姑射藐汾陽未若游兹境探𤣥衆妙場鶴¶
　来疑羽客雲泛似霓裳寓目雖靈宇遊神乃帝鄉道存¶
<pb:KR4h0140_WYG_033-11b>¶
　真理得心灰俗累㤀煙霞凝抗殿松桂肅長廊早蟬清¶
　暮響崇蘭散晚芳即此翔寥廓非復控榆枋¶
　　楊濬¶
　楊濬貞觀時人詩一首¶
　　　　送劉散員賦得陳思王詩明月照髙樓¶
　髙樓一何綺素月復流明重軒望不極餘暉攬詎盈鏡¶
　華當牖照鉤影隔簾生逆愁異尊酒對此難為情¶
御定全唐詩巻三十三¶
