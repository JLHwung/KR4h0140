# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:57.422056
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百五十四
<pb:KR4h0140_WYG_654-1a>¶
　欽定四庫全書¶
御定全唐詩巻六百五十四¶
　　羅鄴¶
　羅鄴餘杭人累舉進士不第光化中以韋莊奏追賜進¶
　士及第贈官補闕詩一巻¶
　　　　歳仗¶
　玉帛朝元萬國來鷄人曉唱五門開春排北極迎仙馭¶
　(一作/仗)日捧南山入壽杯歌舜薫風鏗劔佩祝堯嘉氣靄¶
<pb:KR4h0140_WYG_654-1b>¶
　樓臺可憐四海車書共重見蕭曹佐漢材¶
　　　　牡丹¶
　落盡春紅始著(一作/見)花花時比屋事豪奢買栽池館恐¶
　無地看到子孫能㡬家門倚長衢攢繡轂(一作/軛)幄籠輕¶
　日䕶香霞歌鐘滿座(一作/對此)爭歡賞肯信流年鬢有華¶
　　　　長城¶
　當時無德御乾坤廣築徒勞萬古存謾役生民防極塞¶
　不知血刃起中原珠璣旋見陪陵寢社稷何曽保子孫¶
<pb:KR4h0140_WYG_654-2a>¶
降虜至今猶自説寃聲夜夜傍(一作/哭)城根¶
　　　秋夕寄友人¶
秋夕蒼茫一雁過西風白露滿宫莎昨來京洛逄歸客¶
猶説軒車未渡河莫把少年空倚賴須知孤立易蹉跎¶
想君懐抱哀吟夜銅雀臺前皓月多¶
　　　冬夕江上言事五首¶
葉落纔悲草又生看看少壯是衰形關中秋雨書難到¶
江上春寒酒易醒多少繫心身未逹尋思舉目淚堪零¶
<pb:KR4h0140_WYG_654-2b>¶
幾時抛得歸山去松下看雲讀道經¶
喔喔晨雞滿樹霜喧喧曉渡簇舟航數星昨夜寒爐火¶
一陣誰家臘瓮香久别覉孤成潦倒迴看書劍更蒼黃¶
逄人舉止皆言命至竟謀閒可勝忙¶
野堂吟罷獨行行㸃水㣲㣲凍不鳴十里溪山新雪後¶
千家襟袖曉寒生只宜醉夣依華寢可稱羸蹄赴宿程¶
日苦㡬多心(一作/言)下見那堪歳晏又無成¶
僻居多與懶相宜吟擁寒爐過臘時風栁欲生陽靣葉¶
<pb:KR4h0140_WYG_654-3a>¶
凍梅先綻嶺頭枝山川自小抛耕釣骨肉無因免别離¶
賴有陶情一尊酒愁中相向展愁眉¶
一帶長溪緑浸門數聲幽鳥啄雲根松亭盡日唯空坐¶
難得儒翁共討論¶
　　　春日宿崇賢里¶
栁暗榆飛春日深水邉門巷獨來尋舊山共是經年别¶
新句相逄竟夕吟枕近禁街聞曉鼓月當髙竹見棲禽¶
勞歌莫問秋風計恐起江湖垂釣心¶
<pb:KR4h0140_WYG_654-3b>¶
　　　征人¶
青樓一别戍金㣲力盡秋來破虜圍錦字莫辭連夜織¶
塞鴻長是到春歸正憐漢月當空照不奈胡沙滿眼飛¶
唯有夢魂南去日故鄉山水路依稀¶
　　　鶯¶
暖辭雲谷背殘陽飛下東風翅漸長却笑金籠是覊絆¶
豈知瑶草正芬芳曉逄溪雨投紅樹晩囀宫樓泣舊妝¶
何事離人不堪聽㶚橋斜日褭垂楊¶
<pb:KR4h0140_WYG_654-4a>¶
　　　槐花¶
行宫門外陌銅駝兩畔分栽此最多欲到清秋近時節¶
爭開金蘂向關河層樓寄恨飄珠箔駿馬憐香撼玉河¶
愁殺江湖隨計者年年為爾剩奔波¶
　　　自蜀入關¶
文戰連輸未息機束書擕劔定前非近來從聽事難得¶
休去且無山可歸疋馬出門還悵望孤雲何處是因依¶
斜陽驛路西風𦂳遥指人烟宿翠㣲¶
<pb:KR4h0140_WYG_654-4b>¶
　　　上陽宫¶
春半上陽花滿樓太平天子昔廵遊千門雖對(一作/列)嵩¶
山在一笑還隨洛水流深鎻笙歌巢燕聽遙瞻金碧路¶
人愁翠華却自登(一作/返昇)仙去腸斷(一作/長使)宫娥望不休¶
　　　舊侯家¶
臺閣層層倚半空遶軒澄碧御溝通金鈿座上歌春酒¶
畫蠟尊前滴曉風嵗月不知成隙地子孫誰更繫殊功¶
人間若算無榮辱却是扁舟一釣翁¶
<pb:KR4h0140_WYG_654-5a>¶
　　　宿武安山有懐¶
野店暮來山畔逢寒蕪漠漠露華濃窗間燈在犬驚吠¶
溪上月沉人罷舂逺别只愁添雪鬢此生何計隱雲峯¶
離心却羡南飛翼獨過吳江更數重¶
　　　謁寗祠¶
春生溪嶺雪初開下馬雲亭酹一杯好是精靈偏有感¶
能於鄉里不為災九江賈客應遥祝五夜神兵數此來¶
盡室唯求多降福新年歸去便風催¶
<pb:KR4h0140_WYG_654-5b>¶
　　　經故洛城(一本此下有/有感二字)¶
一片危牆勢恐人牆邊日日走蹄輪築時驅盡千夫力¶
崩處空餘數里塵長恨往來經此地每嗟興廢欲霑巾¶
那堪又向荒城過錦雉驚飛麥隴春¶
　　　老將¶
百戰辛勤歸帝鄉南班班裏最南行弓欺猨臂秋無力¶
劍泣虬髯曉有霜千古恥非書竹帛一心猶自向河湟¶
年年宿衞天顔近曽把功勲奏建章¶
<pb:KR4h0140_WYG_654-6a>¶
　　　曲江春望¶
故國東歸澤國遥曲江晴望憶漁樵都縁北闕春先到¶
不是南山雪易消瑞影玉樓開組繡歡聲丹禁奏雲韶¶
雖然未得陪鴛鷺亦酹金觴祝帝堯¶
　　　帝里¶
喧喧蹄轂走紅塵南北東西暮與晨謾道青雲難得路¶
何曽紫陌有閒人杯傾竹葉侯門月馬落桃花御水春¶
只合詠歌來大國况逄文景化惟新¶
<pb:KR4h0140_WYG_654-6b>¶
　　　新安城¶
若算防邊久逺名新安豈更勝長城謾興他役悲荒壘¶
何似從今實取兵聖德便應同險固人心自不向忠貞¶
但將死節酬堯禹版築無勞㓂已平¶
　　　自遣¶
四十年來詩酒徒一生縁興滯江湖不愁世上無人識¶
唯怕村中沒酒沽春巷摘桑喧姹女江船吹笛舞蠻奴¶
焚魚酌醴醉堯代吟向席門聊自娛¶
<pb:KR4h0140_WYG_654-7a>¶
　　　流水¶
漾漾悠悠㡬𣲖分中浮短艇與鷗羣天街帶雨淹(一作/含)¶
芳草玉洞漂花下白雲靜稱一竿持處見急宜(一作/愁)孤¶
館覺來聞隋家柳畔偏堪恨東入長淮日又曛¶
　　　送張逸人¶
自説歸山人事賒素琴丹竈是生涯牀頭殘藥鼠偷盡¶
溪上破門風擺斜石井晴垂青葛葉竹籬荒映白茅花¶
遥知此去應稀出獨臥晴窗夢曉霞¶
<pb:KR4h0140_WYG_654-7b>¶
　　　春晩渡河有懷¶
煙收緑野逺連空戍壘依稀入望中萬里山河星拱北¶
百年人事水歸東扁舟晩濟桃花浪走馬晴嘶柳絮風¶
鄉思正多覊思苦不須迴首問漁翁¶
　　　春望梁石頭城¶
柳碧桑黃破國春殘陽㣲雨望歸人江山不改興亡地¶
冠蓋自為前後塵帆勢掛風輕若翅浪聲吹岸疊如鱗¶
六朝無限悲愁事欲下荒城迴首頻¶
<pb:KR4h0140_WYG_654-8a>¶
　　　早發宜陵即事¶
霜白山村月落時一聲鷄後又登岐居人猶自掩關在¶
行客已愁驅馬遲身事不堪空感激鬢毛看著欲凋衰¶
青萍委匣休哮吼未有恩讐擬報誰¶
　　　鴛鴦¶
紅閒(一作/江雲)碧霽(一作/靜)瑞煙開錦翅雙飛(一作雙雙/一作輕飛)去又¶
迴一種鳥憐名字好盡(一作/祗)縁人恨别離來暖依牛渚¶
汀莎媚夕宿龍池禁漏催相對若教春(一作/秦)女見便須¶
<pb:KR4h0140_WYG_654-8b>¶
擕向(一作/同上)鳳凰臺¶
　　　春閨¶
愁坐蘭閨日過遲巻簾巢燕羡雙飛管絃樓上春應在¶
楊柳橋邊人未歸玉笛豈能留舞態金河猶自浣戎衣¶
梨花滿院東風急惆悵無言倚錦機¶
　　　贈東川梓桐縣韋德孫長官¶
前代髙門今宰邑懐才重義古來無笙歌厭聽吟清句¶
京洛思歸展畫圖蜀醖天寒留客醉隴禽山曉隔簾呼¶
<pb:KR4h0140_WYG_654-9a>¶
何年期拜朱幡貴馬上論詩在九衢¶
　　　題水簾洞¶
亂泉飛下翠屛中名共眞珠巧綴同一片長垂今與古¶
半山遥聽水兼風雖無舒巻隨人意自有潺湲濟物功¶
每向暑天來徃見疑將仙子隔房櫳¶
　　　野花¶
拂露叢開血色殷枉無名字對空山時逄舞蝶尋香至¶
少有行人輟櫂攀若在侯門看不足為生江岸見如閒¶
<pb:KR4h0140_WYG_654-9b>¶
結根畢竟輸桃李長近都城紫陌間¶
　　　蘆花¶
如練如霜乾復輕西風處處拂江城長垂釣叟看不足¶
暫泊王孫愁亦生好傍翠樓裝月色枉隨紅葉舞秋聲¶
最宜羣鷺斜陽裏閑捕纖鱗傍爾行¶
　　　山陽貽友人¶
性僻多將雲水便山陽酒病動經年行遲暖陌花攔馬¶
睡重春江雨打船閑弄玉琴雙鶴舞靜窺庭樹一猱懸¶
<pb:KR4h0140_WYG_654-10a>¶
結茅更莫期深隱聲價如今滿日邊¶
　　　長安惜春¶
千門共惜放春迴半鎻樓臺半復開公子不能留落日¶
南山遮莫倚髙臺殘紅似怨皇州雨細緑猶藏畫蠟灰¶
畢竟思量何足歎明年時節又還來¶
　　　謝友人遺華陽巾¶
剪霧裁煙勝角冠來從玉洞五雲端醉宜薤葉欹斜影¶
穩稱菱花子細看野客愛留籠鶴髮溪翁爭乞配漁竿¶
<pb:KR4h0140_WYG_654-10b>¶
眞仙首飾勞相寄塵土翻慙戴去難¶
　　　早梅¶
綴雪枝條似有情凌寒澹注笑妝成凍香飄處宜春早¶
素艶開時混月明遷客嶺頭悲褭褭美人簾下妬盈盈¶
滿園桃李雖堪賞要且東風晚始生¶
　　　留題張逸人草堂(一作杜/牧詩)¶
長懸青紫與芳枝塵路無因免别離馬上多於在家日¶
尊前堪惜少年時關河客夢還鄉後雨雪山程出店遲¶
<pb:KR4h0140_WYG_654-11a>¶
却羡髙人此中(一作/終此)老軒車過盡不知誰¶
　　　鍾陵崔大夫罷鎮攀隨再經匡廬寺宿¶
一抛文戰學從公兩逐旌旗宿梵宫酒醒月移窗影畔¶
夜凉身在水聲中侯門聚散眞如夢花界登臨轉悟空¶
明發不堪山下路㡬程愁雨又愁風¶
　　　留獻彭門郭常侍¶
受得彭門擁信旗一家將謂免覊離到來門館空歸去¶
羞向交親説受知層構尚無容足地尺波寧有躍鱗時¶
<pb:KR4h0140_WYG_654-11b>¶
到頭忍恥求名是須向青雲覓路岐¶
　　　洛水¶
一道潺湲濺暖莎年年惆悵是春過莫言行路聽如此¶
流水深宫悵更多橋畔月來清見底柳邊風𦂳(一作/去)緑¶
生波縱然滿眼添歸思未把漁竿奈爾何¶
　　　聞杜鵑¶
花時一宿碧山前明月東風呌杜鵑孤館覺來聽半夜¶
羸僮相對亦無眠汝身哀怨猶如此我淚縱橫豈偶然¶
<pb:KR4h0140_WYG_654-12a>¶
爭得蒼蒼知有恨汝身成鶴我成仙¶
　　　趂職單于留别闕下知已¶
職忝翩翩逐建牙笑隨征騎入胡沙定將千里書憑㕍¶
應看一春雪當花年長有心終報國時清到處便營家¶
逢秋不擬同張翰為憶鱸魚却歎嗟¶
　　　落第書懐寄友人¶
清世誰能便陸沉相逢休作憶山吟若教仙桂在平地¶
更有何人肯苦心去國漢妃還似玉亡家石氏豈無金¶
<pb:KR4h0140_WYG_654-12b>¶
且安懐抱莫惆悵瑶瑟調髙尊酒深¶
　　　鸚鵡咏¶
玉檻瑶軒任所依東風休憶嶺頭歸金籠共惜好毛羽¶
紅觜莫教多是非便向郄堂誇飲啄還應禰筆發光輝¶
乘時得路何須貴燕雀鸞凰各有機¶
　　　題滄浪峽¶
門向紅塵日日開入門襟䄂逺塵埃暗(一作/晴)香惹歩澗¶
花發晩景逼簷溪鳥迴不為市朝行路近有誰車馬看¶
<pb:KR4h0140_WYG_654-13a>¶
山來可憐嚴子持竿處雲水終年鎻緑苔¶
　　　白角簟¶
疊玉騈珪巧思長露華煙魄譲清光休揺雉尾當三伏¶
似展龍鱗在一牀髙價不唯標越絶冷紋疑似臥瀟湘¶
杜陵他日重歸去偏稱醉眠松桂堂¶
　　　秋日懐江上友人¶
行子豈知煙水勞西風獨自泛征艘酒醒孤館秋簾巻¶
月滿寒江夜笛髙黄葉夢餘歸朔塞青山家在極波濤¶
<pb:KR4h0140_WYG_654-13b>¶
去年今日逢君處雁下蘆花猨正號¶
　　　題笙¶
筠管參差排鳳翅月堂凄切勝龍吟最宜輕動纎纎玉¶
醉送當觀灔灔金緱嶺獨能徵妙曲嬴臺相共吹清音¶
好將宫徵陪歌扇莫遣新聲鄭衛侵¶
　　　下第¶
謾把青春酒一杯愁襟未(一作/寜)信酒(一作/灑)能開江邉依¶
舊空歸去帝里還如(一作/同)不到來門掩殘陽鳴(一作/唯)鳥¶
<pb:KR4h0140_WYG_654-14a>¶
雀花飛何處好池臺此時惆悵便堪老何用人間嵗月¶
催¶
　　　秋晩¶
殘星殘月一聲鐘谷(一作/水)際巖隈(一作/根)爽氣濃不向碧¶
臺驚醉夢但來清鏡促愁容繁金露潔黄籠(一作泣/荒籬)菊¶
獨翠煙凝逺澗松閑歩幽林與苔徑漸移栖鳥及(一作/息)¶
鳴蛩¶
　　　長安春夕旅懐¶
<pb:KR4h0140_WYG_654-14b>¶
㡬年栖旅寄西秦不識花枝醉過春短艇閑思五湖浪¶
羸蹄愁傍九衢塵關河風雨迷歸夢鐘鼓朝昏老此身¶
忽向太平時節過一竿持去老遺民¶
　　　洛陽春望¶
洛陽春霽絶塵埃嵩少煙嵐畫障開草色花光惹襟袖¶
簫聲歌響隔樓臺人心便覺閒多少馬足方知倦徃來¶
愁上中橋橋上望碧波東去夕陽催¶
　　　惜春¶
<pb:KR4h0140_WYG_654-15a>¶
燕歸巢後即離羣吟倚東風恨日曛一别一年方見我¶
遊來遊去(一作愁/來愁去)不禁君鶯花御苑看將盡絲竹侯家¶
亦少聞獨坐南樓正(一作/最)惆悵柳塘花(一作/飛)絮更紛紛¶
　　　冬日旅懐¶
烏熖纔沈桂魄生霜階擁褐暫吟行閒思江市白醪滿¶
靜憶僧窗緑綺横塵土自憐長失計雲帆尤覺有歸情¶
㡬多悵望無窮事空畫爐灰坐到明¶
　　　春夕寄友人時有與歌者南北¶
<pb:KR4h0140_WYG_654-15b>¶
芳徑春歸花半開碧山波暖雁初迴滿樓月色還依舊¶
昨夜歌聲自不來愁眼向誰零玉筯征蹄何處駐紅埃¶
中宵吟罷正惆悵從此蘭堂鎻緑苔¶
　　　春夜赤水驛旅懐¶
一星殘燭照離堂失計遊心歸𣺌茫不自尋思無道路¶
為誰辛苦競時光九衢春色休迴首半夜溪聲正夢鄉¶
却羡去年買山侣月斜漁艇倚瀟湘¶
　　　春山(一作/夜)山館旅懐¶
<pb:KR4h0140_WYG_654-16a>¶
山館吟餘山月斜東風揺曵拂窗花豈知驅馬無閑日¶
長在他人後到家孤劒向誰開壯節流年催我自堪嗟¶
燈前結束又前去曉出石林啼亂鴉¶
　　　秋夕旅懐¶
階前月色與蛩聲階上愁人坐復行秦谷入霜空有夢¶
越山無計可歸耕窮途若遣長堪慟華髮無因肯晩生¶
不似扁舟釣魚者免將心事筭浮榮¶
　　　春過白遥嶺¶
<pb:KR4h0140_WYG_654-16b>¶
鳥道穿雲望峽遥羸蹄經宿在岧嶤到來山下春將半¶
上得林端雪未消返駕王尊何足歎哭途阮籍謾無聊¶
未知遇此恓惶者泣向東風鬢欲凋(洪邁取前四/句為絶句)¶
　　　别夜(第七句/缺三字)¶
秋入江天河漢清迢迢鐘漏出孤城金波千里别來夜¶
玉筯兩行流到明若在人間須有恨除非禪伴始無情¶
人間誰有　　　聚散自然惆悵生¶
　　　費拾遺書堂¶
<pb:KR4h0140_WYG_654-17a>¶
滿袖歸來天桂香紫泥重降舊書堂自憐葦帶同巢許¶
不駕蒲輪佐禹湯怪石盡含千古秀奇花多吐四時芳¶
何人更肯追髙躅唯有樵童戲蘚牀¶
　　　溪上春望¶
無端溪上看蘭橈又是東風斷柳條雙鬢多於愁裏鑷¶
四時須向醉中銷行人駿馬嘶香陌獨我殘陽倚野橋¶
吟水詠山心未已可能終不勝漁樵¶
　　　獻池州庾員外¶
<pb:KR4h0140_WYG_654-17b>¶
曾降瑶緘薦姓名攀雲㡬合到蓬瀛須存彭壽千年在¶
終見茅公九轉成鯤海已知勞鶴使螢窗不那夢霓旌¶
琪花玉蔓應相笑未得歌吟從酒行¶
　　　春風¶
每嵗東來助發生舞空悠颺徧寰瀛暗添芳草池塘色¶
逺遰髙樓簫管聲簾透驪宫偏帶恨花催上苑剰多情¶
如何一統車書日吹取青雲道路平¶
　　　冬日寄獻庾員外¶
<pb:KR4h0140_WYG_654-18a>¶
曽謁仙宫最上仙西風許醉桂花前爭歡酒蟻浮金爵¶
從聽歌塵撲翠蟬秋霽捲簾凝錦席夜闌吹笛稱江天¶
却思紫陌觥籌地兎缺烏沈欲半年¶
　　　釣翁(一作鄭/谷詩)¶
來徃煙波非定居生涯蓑褐(一作/笠)外無餘閑垂兩鬢任¶
如鶴只繫(一作/祇把)一竿時得(一作/釣)魚月浦扣船歌皎潔雨¶
蓬隈岸臥蕭疎行人誤話金張貴笑指北邙丘與墟¶
　　　聞友人入越幕因以詩贈¶
<pb:KR4h0140_WYG_654-18b>¶
稽嶺春生酒凍銷煙鬟紅(一作/蒨)袖恃嬌嬈岸(一作/峰)邊叢¶
雪晴香老波上長虹晩影遥(一作/揺)正哭阮途歸未得更¶
聞江筆赴嘉招人間榮瘁眞堪恨坐想征軒鬢欲(一作/未)¶
凋¶
　　　東歸¶
日日唯憂行役遲東歸可是有家歸都縁桂玉無門住¶
不筭山川去路危(一作/非)秦樹夢愁黄(一作/春)鳥囀吳江釣¶
憶(一作/垂)錦鱗肥桃夭李(一作/杏)艶清明近惆悵當年(一作/時)¶
<pb:KR4h0140_WYG_654-19a>¶
意盡違¶
　　　入關¶
古道槐花滿樹開入關時節一蝉催出門唯恐不先到¶
當路有誰長待來似箭年光還可惜如蓬生計更堪哀¶
故園若有漁舟在應掛雲帆早箇迴¶
　　　覽陳丕巻¶
雪宫詞客燕宫遊一軸煙花象外搜謾把蜀紋當畫展¶
徒誇湘碧帶春流吟時致我寒侵骨得處疑君白盡頭¶
<pb:KR4h0140_WYG_654-19b>¶
從北南歸明月夜嶺猨灘鳥更悠悠¶
　　　巴南旅舍言懐¶
萬浪千巖首未回無憀相倚上髙臺家山如畫不歸去¶
客舍似讐誰遣來紅涙罷窺連曉燭碧波休引向春(一/作)¶
(風/)盃後時若有青雲望何事偏教羽翼摧¶
　　　登凌歊臺¶
髙臺今日(一作/古)竟(一作/境)長閒因想興亡自慘顔四海已¶
歸新雨露六朝空認舊江山槎翹獨鳥沙汀(一作/汀洲)畔風¶
<pb:KR4h0140_WYG_654-20a>¶
遰連檣雪浪間(一作風亞荒/榛雨雪間)好是輪蹄來徃便誰人不¶
向此躋攀¶
　　　僕射陂晩望¶
離人到此倍堪傷陂水蘆花似故鄉身事未知何日了¶
馬蹄唯覺到秋忙田園牢落東歸晩道路辛勤北去長¶
却羡無愁是沙鳥雙雙相趂下斜(一作/殘)陽¶
　　　芳草¶
廢苑牆南殘(一作/淺)雨中似袍顔色正䝉茸㣲香暗惹遊¶
<pb:KR4h0140_WYG_654-20b>¶
人歩逺緑纔分鬬雉蹤三楚渡頭長恨見五侯門外却¶
難逢年年縱有春風便馬跡車輪一萬重¶
　　　秋日留題蔣亭(一作/山)¶
西風纔起一蟬鳴便筭關河馬上程碧浪鷁舟從此別¶
丹霄鵠箭忍(一作/忽)無成二年芳思隨雲雨㡬日(一作/夕)離¶
歌戀(一作怨/一作望)斾旌囘首橫塘更東望露荷煙菊倍傷情¶
　　　早發¶
一㸃燈殘魯酒醒已擕孤劔事離程愁看飛雪聞鷄唱¶
<pb:KR4h0140_WYG_654-21a>¶
獨向長空背雁行白草近關微有路(一作/露)濁河連底凍¶
無聲此中來徃本迢遞况是驅羸客塞城¶
　　　雁二首¶
暮天新雁起汀洲紅蓼花開水國愁想得故園今夜月¶
㡬人相憶在江樓¶
早背胡霜過戍樓又隨寒日下汀洲江南江北多離别¶
忍報年年兩地愁¶
　　　螢二首¶
<pb:KR4h0140_WYG_654-21b>¶
水殿清風玉户開飛光千㸃去還來無風無月長門夜¶
偏到階前㸃緑苔¶
裵囘無燭冷無煙秋逕莎庭入夜天休向書窗來照字¶
近來紅蠟滿歌筵¶
　　　看花¶
花開只恐看來遲及到愁如未看時家在楚鄉身在蜀¶
一年春色負歸期¶
　　　柳絮¶
<pb:KR4h0140_WYG_654-22a>¶
處處東風撲晩陽輕輕醉粉落無香就中堪恨隋堤上¶
曽惹龍舟舞鳳凰¶
　　　雲¶
紛紛靄靄遍江湖得路為霖豈合無莫使悠颺只如此¶
帝鄉還更暖蒼梧¶
　　　芳草¶
曲江岸上天街裏兩地縱生車馬多不似(一作/是)萋萋南¶
浦見晩來煙雨半相和¶
<pb:KR4h0140_WYG_654-22b>¶
　　　出都門¶
青門春色一花開長到花時把酒杯自覺無家似潮水¶
不知歸處去還來¶
　　　宫中二首¶
芳草長含玉輦塵君王遊幸此中頻今朝别有承恩處¶
鸚鵡飛來説似人¶
雖然自小屬梨園不識先皇玉殿門還是當時歌舞曲¶
今來何處最承恩¶
<pb:KR4h0140_WYG_654-23a>¶
　　　河湟¶
河湟何計絶𤇺煙免使征人更戌邉盡放農桑無一事¶
遣教知有太平年¶
　　　聞子規¶
蜀魄千年尚怨誰聲聲啼血向花枝滿山明月東風夜¶
正是愁人不寐時¶
　　　望仙(一本有/臺字)¶
千金壘土望三山雲(一作/望)鶴無蹤羽衞還若説神仙求¶
<pb:KR4h0140_WYG_654-23b>¶
便得茂陵何事在(一作/隔)人間¶
　　　放鷓鴣¶
好傍青山與碧溪刺桐毛竹(一作/羽)待雙栖花時遷客傷¶
離别莫向相思樹上啼¶
　　　驪山¶
風揺巖桂露聞香白鹿驚時出繞牆不向驪山鎻宫殿¶
可知仙去是明皇¶
　　　梅花¶
<pb:KR4h0140_WYG_654-24a>¶
繁如瑞雪壓枝開越嶺吳溪免用栽却是五侯家未識¶
春風不放過江來¶
　　　鷄冠花¶
一枝穠艶對秋光露滴風揺倚砌傍曉景乍看何處似¶
謝家新染紫羅囊¶
　　　汴河¶
煬帝開河鬼亦悲生民不獨力空疲至今嗚咽東流水¶
似向清平怨昔時¶
<pb:KR4h0140_WYG_654-24b>¶
　　　渡江有感¶
岸落殘紅錦雉飛渡江船上夕陽微一枝猶負平生意¶
歸去何曽勝不歸¶
　　　題終南山僧堂¶
九衢終日見南山名利何人肯掩關唯有吾師逹眞理¶
坐看霜樹老雲間¶
　　　大散嶺¶
過徃長逄日色稀雪花如掌撲行衣嶺頭却望人來處¶
<pb:KR4h0140_WYG_654-25a>¶
特地身疑是鳥飛¶
　　　嘉陵江¶
嘉陵南岸雨初収江似秋嵐不煞流此地終朝有行客¶
無人一為櫂扁舟¶
　　　早行¶
雨灑江聲風又吹扁舟正與睡相宜無端戌鼓催前去¶
别却青山向曉時¶
　　　黄河曉渡¶
<pb:KR4h0140_WYG_654-25b>¶
大河平野正窮秋羸馬羸僮古渡頭昨夜蓮花峰下月¶
隔簾相伴到明愁¶
　　　温泉¶
一條春水潄莓苔㡬繞𤣥宗浴殿囘此水貴妃曽照影¶
不堪流入舊宫來¶
　　　秋怨¶
夢斷南窗啼曉烏新霜昨夜下庭梧不知簾外如珪月¶
還照邊城到曉無¶
<pb:KR4h0140_WYG_654-26a>¶
　　　歎别¶
北來南去㡬時休人在光隂似箭流直待江山盡無路¶
始因抛得别離愁¶
　　　送春¶
欲别東風剩黯然亦知春去有明年世間爭那人先老¶
更對殘花一醉眠¶
　　　蠟燭¶
煖香紅熖一時燃緹幕初垂月落天堪恨蘭堂别離夜¶
<pb:KR4h0140_WYG_654-26b>¶
如珠似淚滴尊前¶
　　　陳宫¶
白玉尊前紫桂香迎春閣上燕雙雙陳王半醉貴妃舞¶
不覺隋兵夜渡江¶
　　　水簾¶
萬㸃飛泉下白雲似簾懸處望疑眞若將此水為霖雨¶
更勝長垂隔路塵¶
　　　賞春(一作芳草一作春/遊鬱然有懐賦)¶
<pb:KR4h0140_WYG_654-27a>¶
芳草和煙暖更青閑門要路一時生年年㸃檢人間事¶
唯有春風不世情¶
　　　歎平泉(一作傷/平泉莊)¶
生前㡬到此亭臺尋歎投荒去不囘若遣春風會人意¶
花枝盡合向南開¶
　　　長安春雨¶
兼風颯颯灑皇州能滯輕(一作/春)寒阻勝遊半夜五侯池¶
館裏美人驚起為花愁¶
<pb:KR4h0140_WYG_654-27b>¶
　　　駕蜀囘¶
上皇西幸却歸秦花木依然滿禁春唯有貴妃歌舞地¶
月明空殿鎻香塵¶
　　　吳王古宫井二首¶
古宫荒井曽平後見説耕人又鑿開拾得玉釵鐫勅字¶
當時恩澤賜誰來¶
含青薜荔隨金甃碧砌磷磷生緑苔莫言數尺無波水¶
曽與如花竝照來¶
<pb:KR4h0140_WYG_654-28a>¶
　　　江㠶¶
别離不獨恨蹄輪渡口風帆發更頻何處青樓方凭檻¶
半江斜日認歸人¶
　　　為人感贈¶
歌舞從來最得名如今老寄洛陽城當時醉送龍驤曲¶
留與誰家唱月明¶
　　　春江恨别¶
望斷長川一葉舟可堪歸路更沿流重來别處無人見¶
<pb:KR4h0140_WYG_654-28b>¶
芳草斜陽滿渡頭¶
　　　歎流水二首¶
人間莫(一作/虛)謾惜花落花落明年依舊開却最堪悲是¶
流水便同人事去(一作/更)無迴¶
龍躍虬蟠旋作潭繞紅濺緑下東南春風散入侯家去¶
漱齒花前酒半酣¶
　　　落第東歸¶
年年春色獨懐羞彊向東歸懶舉頭莫道還家便容易¶
<pb:KR4h0140_WYG_654-29a>¶
人間多少事堪愁¶
　　　鏡¶
昔嵗相知(一作/宜)别有情㡬(一作/千)廻磨拭始將行如今老¶
去(一作/漸老)愁無限抱(一作/把)向閒窗却怕明¶
　　　南行¶
臘晴江煖鸊鵜飛梅雪香粘越女衣魚市酒村相識徧¶
短船歌月醉方歸¶
　　　公子行¶
<pb:KR4h0140_WYG_654-29b>¶
金(一作/雕)鞍玉勒照花明過後春(一作/香)風特地生半醉五¶
侯門裏出月髙猶在禁街行¶
　　　春日偶題城南韋曲¶
韋曲城南錦繡堆千金不惜買花栽誰知豪貴多羈束¶
落盡春紅不見來¶
　　　上東川顧尚書¶
輕財重義真公子長策沈機繼武侯龍節坐持兵十萬¶
可憐三蜀盡無憂¶
<pb:KR4h0140_WYG_654-30a>¶
　　　過王濬墓¶
埋骨千年近路塵路傍碑號晉將軍當時若使無功業¶
早箇耕桑到此墳¶
　　　㶚上感别¶
㶚水何人不别離無家南北倚空悲十年此路花時節¶
立馬霑襟酒一巵¶
　　　春日與友人話别¶
坐酌對芳草東風吹旅衣莫嫌驅馬倦自未有山歸華¶
<pb:KR4h0140_WYG_654-30b>¶
髮期先逼青雲計又非離襟一霑灑廻首正殘暉¶
　　　竹¶
翠葉纔分細細枝清隂猶未上階墀蕙蘭雖許相依日¶
桃李還應笑後時抱節不為霜霰(一作/雪)改成林終與鳯¶
凰期渭濵若更徴賢相好作漁竿繫釣絲¶
　　　邊將¶
馬上乘秋欲建勲飛狐夜鬬出師頻若無紫塞煙塵事¶
誰識青樓歌舞人戰骨沙中金鏃在賀筵花畔玉盤新¶
<pb:KR4h0140_WYG_654-31a>¶
由來邊卒皆如此只是君門合殺身¶
　　　巴南旅泊¶
巴山慘别魂巴水徹荆門此地若重到居人誰復存落¶
帆紅葉渡駐馬白雲村却羡南飛鴈年年到故園¶
　　　河上逢友人¶
知君意不淺立馬問生涯薄業無歸地他鄉便是家宵¶
吟憐桂魄朝起怯菱花語盡黄河上西風日又斜¶
　　　偶題離亭¶
<pb:KR4h0140_WYG_654-31b>¶
萬般名利不闗身况待山平海變塵五月波濤爭下峽¶
滿堂金玉為何人謾誇浮世青雲貴未盡離杯白髮新¶
誰似雨蓬蓬底客渚花汀鳥自相親¶
　　　夏晩望嵩亭有懷¶
正憐雲水與心違湖上亭髙對翠微盡日不妨憑檻望¶
終年未必有家歸青蟬漸傍幽叢噪白鳥時穿返照飛¶
此地又愁無計住一竿何處是因依¶
　　　途中寄友人¶
<pb:KR4h0140_WYG_654-32a>¶
秋庭悵望别君初折栁分襟十載餘相見或因中夜夢¶
寄來多是隔年書攜樽座外花空老垂釣江頭栁漸疎¶
裁得詩憑千里雁吟來寧不憶吾廬¶
　　　傷侯第¶
世間榮辱半相和昨日權門今雀羅萬古明君方納諫¶
九江遷客更應多碧池草熟人偷釣畫㦸春閒鶯亂過¶
㡬許樂僮無主後不離鄰巷教笙歌¶
　　　春日過壽安山館¶
<pb:KR4h0140_WYG_654-32b>¶
舊國多將泉石親西遊愛此拂行塵簾開山色離亭午¶
步入松香别島春誰肯暫安耕釣地相逢謾歎路岐身¶
歸期不及桃花水江上何曾鱠雪鱗¶
　　　吳門再逢方干處士¶
天上髙名(一作/才)世上身垂綸何不駕蒲輪一朝卿相俱¶
前席千古篇章冠後人稽嶺不歸空挂夢吳(一作/燕)宫相¶
值欲霑巾吾王若致昇平化可獨成周只渭濱¶
　　　蟬¶
<pb:KR4h0140_WYG_654-33a>¶
纔入新秋百感生就中蟬噪最堪驚能催時節凋雙鬢¶
愁到(一作/對)江山聽一聲不傍管絃拘醉態偏依楊栁撓¶
(一作/引)離情故園聞處猶惆悵况是經年萬里行¶
　　　秋日留别義初上人¶
塞寺窮秋别逺師西風一雁倍傷悲每嗟塵世長多事¶
重到禪齋是㡬時霜嶺自添紅葉恨月溪休和碧雲詞¶
闗河回首便千里飛錫南歸詎可知¶
　　　夏日宿靈巖寺宗公院¶
<pb:KR4h0140_WYG_654-33b>¶
寺入千巖石路長孤吟一宿逺公房卧聽半夜杉壇雨¶
轉覺中峰枕簟凉花界已無悲喜念塵襟自足是非妨¶
他年縱使重來此息得心猨鬢已霜¶
　　　冬日廟中書事呈棲白上人¶
日髙荒廟掩雙扉杉逕無人鳥雀悲昨日江潮(一作/湖)起¶
歸思滿窗風雨覺來時何堪身計長如此閑盡爐灰却¶
是疑頼有碧雲吟句客禪餘相訪說新詩¶
　　　夏日題逺公北閣¶
<pb:KR4h0140_WYG_654-34a>¶
危閣壓山岡晴空疑鳥行勝搜花界盡響益梵音長有¶
月堪先到無風亦自凉人煙紛繞繞渚樹共蒼蒼榻戀¶
髙樓語甌憐書茗香此身閑未得驅馬入殘陽¶
　　　秋蝶二首¶
秦樓花發時秦女笑相隨及到秋風日飛來欲問誰¶
似厭栖寒菊翩翩占晩陽愁人如見此應下淚千行¶
　　　秋别¶
别路垂陽栁秋風凄管絃青樓君去後明月為誰圓¶
<pb:KR4h0140_WYG_654-34b>¶
　　　共友人看花¶
愁將萬里身來伴看花人何事獨惆悵故園還又春¶
　　　行次¶
終日長程復短程一山行盡一山青路傍君子莫相笑¶
天上由來有客星¶
　　　鳯州北樓¶
城上層樓北望時閑雲逺水自相宜人人盡道堪圖畵¶
枉遣山翁醉習池¶
<pb:KR4h0140_WYG_654-35a>¶
　　　　贈僧¶
　繁華舉世皆如夢今古何人肯暫閑唯有東林學禪客¶
　白頭閒坐對青山¶
　¶
　¶
　¶
　¶
　¶
<pb:KR4h0140_WYG_654-35b>¶
　¶
　¶
　¶
　¶
　¶
　¶
　¶
御定全唐詩巻六百五十四¶
