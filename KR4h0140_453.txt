# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.244571
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百五十三
<pb:KR4h0140_WYG_453-1a>¶
　欽定四庫全書¶
御定全唐詩巻四百五十三¶
　　白居易¶
　　　　題裵晉公女几山刻石詩後(并序題一本此篇/無此  序即題也)¶
　　　裵侍中晉公出討淮西時過女几山下刻石題詩¶
　　　末句云待平賊壘報天子莫指仙山示武夫果如¶
　　　所言剋期平賊由是淮蔡迄今底寧殆二十年人¶
　　　安生業夫嗟歎不足則詠歌之故居易作詩二百¶
<pb:KR4h0140_WYG_453-1b>¶
　　　言繼題公之篇末欲使採詩者修史者後之徃來¶
　　　觀者知公之功徳本末前後也¶
　何處畫功業何處題詩篇麒麟髙閣上女几小山前爾¶
　後多少時四朝二十年賊骨化為土賊壘犂為田一從¶
　賊壘平陳蔡民晏然騾軍成牛戶(蔡㓂號騾子軍陳蔡/間農驍鋭者人畜牛)¶
　(者呼為/牛户)鬼火變人煙生子已嫁娶種桑亦絲緜皆云公¶
　之徳欲報無由緣公今在何處守都鎮三川舊宅留永¶
　樂新居開集賢公今在(一作/作)何官被衮珥貂蟬戰袍破¶
<pb:KR4h0140_WYG_453-2a>¶
猶在髀肉生欲圓襟懐轉蕭灑氣力彌精堅登山不拄¶
杖上馬能掉鞭利澤浸入地福降昇自(一作/自昇)天昔號天¶
下将今稱地上仙勿追赤松逰勿拍洪崖肩商山有遺¶
老可以奉周旋¶
　　　洛陽有愚叟¶
洛陽有愚叟白黒無分别浪跡雖似狂謀身亦不拙㸃¶
檢盤中飯非精亦非糲㸃檢身上衣無餘亦無闕天時¶
方得所不寒復不熱體氣正調和不飢仍不渴閒将酒¶
<pb:KR4h0140_WYG_453-2b>¶
壺出醉向人家歇野食或烹鮮寓眠多擁褐抱琴榮啟¶
樂荷鍤劉伶達放眼看青山任頭生白髪不知天地内¶
更得幾年活從此到終身盡為閒日月¶
　　　飽食閒坐¶
紅粒陸渾稻白鱗伊水魴庖童呼我食飯熱魚鮮香筯¶
筯適我口匙匙充我腸八珍與五鼎無復心思量捫腹¶
起盥潄下階振衣裳繞庭(一作/亭)行數匝却上簷下牀箕¶
踞擁裘坐半身在日暘可憐飽暖味誰肯來同嘗是嵗¶
<pb:KR4h0140_WYG_453-3a>¶
太和入兵銷時漸康朝廷重經術草澤搜賢良堯舜求¶
理切夔龍啟沃忙懐才抱智者無不走遑遑唯此不才¶
叟頑慵戀洛陽飽食不出門閒坐不下堂子弟多寂寞¶
僮僕少精光衣食雖充給神意不揚揚為爾謀則短為¶
吾謀甚長¶
　　　閒居自題¶
門前有流水牆上多髙樹竹逕繞荷池縈廻百餘歩波¶
閒戲魚鱉風静下鷗鷺寂無城市喧渺有江湖趣吾廬¶
<pb:KR4h0140_WYG_453-3b>¶
在其上偃卧朝復暮洛下安一居山中亦慵去時逢過¶
客愛問是誰家住此是白家翁閉門終老處¶
　　　覽鏡喜老¶
今朝覽眀鏡鬚鬢盡成絲行年六十四安得不衰羸親¶
屬惜我老相頋興歎咨而我獨微笑此意何人知笑罷¶
仍命酒掩鏡捋白髭爾輩且安坐從容聽我詞生若不¶
足戀老亦何足悲生若茍可戀老即生多時不老即須¶
夭不夭即須衰晩衰勝早夭此理決不疑古人亦有言¶
<pb:KR4h0140_WYG_453-4a>¶
浮生七十稀我今欠六嵗多幸或庶幾儻得及此限何¶
羡榮啟期當喜不當歎更傾酒一巵¶
　　　風雪中作¶
嵗暮風動地夜寒雪連天老夫何處宿暖帳温爐前兩¶
重褐綺衾一領花茸(一作/叢)氊粥熟呼不起日髙安稳眠¶
是時心與身了無閒事牽以此度風雪閒居來六年忽¶
思逺逰客復想早朝士蹋凍侵夜行凌寒未眀起心為¶
身君父身為心臣子不得身自由皆為心所使我心既¶
<pb:KR4h0140_WYG_453-4b>¶
知足我身自安止方寸語形骸吾應不負爾¶
　　　對琴酒¶
西窗眀且暖晩坐巻書帷琴匣拂開後酒瓶添滿時角¶
尊白螺醆玉軫黄金徽未及彈與酌相對已依依泠泠¶
秋泉韻貯在龍鳳池油油春雲心一桮可致之自古有¶
琴酒得此味者稀祗因康與籍及我三心知¶
　　　雪中晏起偶詠所懐兼呈張常侍韋庶子皇甫¶
　　　郎中(雜言/)¶
<pb:KR4h0140_WYG_453-5a>¶
窮隂蒼蒼雪雰雰雪深沒脛泥埋輪東家典錢歸礙夜¶
南家貰米出凌晨我獨何者無此弊複帳重衾暖若春¶
怕寒放嬾不肎動日髙眠足方頻伸瓶中有酒爐有炭¶
甕中有飯庖有薪奴温婢飽身晏起致兹快活良有因¶
上無臯陶伯益廊廟材的不能匡君輔國活生民下無¶
巢父許由箕潁操又不能食薇飲水自苦辛君不見南¶
山悠悠多白雲又不見西京(一作/北闕)浩浩唯紅塵紅塵閙¶
熱白雲冷好扵冷熱中間安置身三年徼倖忝洛尹兩¶
<pb:KR4h0140_WYG_453-5b>¶
任優稳為商賔非賢非愚非智慧不貴不富不賤貧冉¶
冉老去過六十騰騰閒來經七春不知張韋與皇甫私¶
喚我作何如人¶
　　　和裵侍中南園静興見示¶
池館清且幽髙懐亦如此有時簾動風盡日橋照水静¶
将鶴為伴閒與雲相似何必學留侯崎嶇覓松子¶
　　　春寒¶
今朝春氣寒自問何所欲酥煖薤白酒乳和地黄粥豈¶
<pb:KR4h0140_WYG_453-6a>¶
惟厭饞口亦可調病腹助酌有枯魚佐餐兼㫖蓄省躬¶
念前哲醉飽多慚忸君不聞靖節先生尊長空廣文先¶
生飯不足¶
　　　菩提寺上方晩望香山寺寄舒員外¶
晩登西寳刹晴望東精舎反照轉樓臺輝輝似圗畫冰¶
浮水眀滅雪壓松偃亞石閣僧上來雲汀雁飛下西京¶
閙扵市東洛閒如社曽憶舊逰無香山眀月夜¶
　　　二月一日作贈韋七庶子¶
<pb:KR4h0140_WYG_453-6b>¶
園杏紅萼坼庭蘭紫芽出不覺春已深今朝二月一去¶
冬病瘡痏将養遵醫術今春入道場清浄依僧律嘗聞¶
聖賢語所慎齋與疾遂使愛酒人停桮一百日眀朝二¶
月二疾平齋復畢應須挈一壺尋花覓韋七¶
　　　犬鳶¶
晩來天氣好散歩中門前門前何所有偶覩犬與鳶鳶¶
飽凌風飛犬暖向日眠腹舒稳貼地翅凝(去/聲)髙摩天上¶
無羅弋憂下無羈鎖牽見彼物遂性我亦心適然心適¶
<pb:KR4h0140_WYG_453-7a>¶
復何為一詠逍遙篇此仍著扵適(一作/迹)尚未能忘言¶
　　　夢劉二十八因詩問之¶
昨夜夢夢得初覺思踟蹰忽忘來汝郡猶疑在吳都吳¶
都三千里汝郡二百餘非夢亦不見近與逺何殊尚能¶
齊近逺焉用論榮枯但問寝與食近日兩何如病後能¶
吟否春来曽醉無樓臺與風景汝又何如蘇相思一相¶
報勿復慵為書¶
　　　閒吟¶
<pb:KR4h0140_WYG_453-7b>¶
貧窮汲汲求衣食富貴營營役心力人生不富即貧窮¶
光陰易過閒難得我今幸在窮富間雖在朝廷不入山¶
看雪尋花翫風月洛陽城裏七年閒¶
　　　西行¶
衣裘不單薄車馬不羸弱藹藹三月天閒行亦不惡壽¶
安流水館硖石青山郭官道桞陰陰行宫花漠漠常聞¶
俗間語有錢在處樂我雖非富人亦不苦寂寞家僮解¶
弦管騎從攜桮杓時向春風前歇鞍開一酌¶
<pb:KR4h0140_WYG_453-8a>¶
　　　東歸¶
翩翩平肩輿(一作/舁)中有醉老夫膝上展詩巻竿頭懸酒¶
壺食宿無定程僕馬多緩驅臨水歇半日望山傾一盂¶
藉草坐嵬峩(並上/聲)攀花行踟蹰風将景共暖體與心同¶
舒始悟有營者居家如在途方知無繫者在道如安居¶
前夕宿三堂(三堂/在虢)今旦逰申湖(申湖/在陕)殘春三百里送我¶
歸東都¶
　　　途中作¶
<pb:KR4h0140_WYG_453-8b>¶
早起上肩舁(一作/輿)一杯平旦醉晩憩下肩舁一覺殘春¶
睡身不經營物心不思量事但恐綺與里只如吾氣味¶
　　　小臺¶
新樹低如帳小臺平似掌六尺白藤牀一莖青竹杖風¶
飄竹皮落苔印鶴迹上幽境與誰同閒人自來往¶
　　　睡後茶興憶楊同州¶
昨晩飲太多嵬峩(並上/聲)連宵醉今朝餐又飽爛漫移時¶
睡睡足摩挲眼眼前無一事信脚繞池行偶然得幽致¶
<pb:KR4h0140_WYG_453-9a>¶
婆娑緑陰樹斑駮青苔地此處置繩牀傍邉洗茶器白¶
瓷甌甚潔紅爐炭方熾沫下麴塵香花浮魚眼沸盛來¶
有佳色嚥罷餘芳氣不見楊慕巢誰人知此味¶
　　　題文集櫃¶
破柏作書櫃櫃牢栢復堅收貯誰家集題云白樂天我¶
生業文字自幼及老年前後七十巻小大三千篇誠知¶
終散失未忍遽棄捐自開自鎖閉置在書帷前身是鄧¶
伯道世無王仲宣只應分付女留與外孫傳¶
<pb:KR4h0140_WYG_453-9b>¶
　　　早熱二首¶
彤雲散不雨赫日吁可畏端坐猶揮汗出門豈容易忽¶
思公府内青衫折腰吏復想驛路中紅塵走馬使征夫¶
更辛苦逐客彌顦顇日入尚趨程宵分不遑寐安知北¶
窗叟偃卧風颯至簟拂碧龍鱗扇揺白鶴翅豈唯身所¶
得兼示心無事誰言苦熱天元有清凉地¶
勃勃旱塵氣炎炎赤日光飛禽颭将墜行人渇欲狂壮¶
者不耐飢飢火燒其腸肥者不禁熱喘急汗如漿此時¶
<pb:KR4h0140_WYG_453-10a>¶
方自悟老瘦亦何妨肉輕足健逸髪少頭清凉薄食不¶
飢渴端居省衣裳數匙粱飯冷一領綃衫香持此聊過¶
日焉知畏景長¶
　　　偶作二首¶
戰馬春放歸農牛冬歇息何獨狥名人終身役心力來¶
者殊未已去者不知還我今悟已晩六十方退閒猶勝¶
不悟者老死紅塵間¶
名無髙與卑未得多健羡事無小與大已得多厭賤如¶
<pb:KR4h0140_WYG_453-10b>¶
此常自苦反此或自安此理知甚易此道行甚難勿信¶
人虛語君當事上看¶
　　　池上作(西溪南潭皆/池中勝地也)¶
西溪風生竹森森南潭萍開水沈沈叢翠萬竿湘岸色¶
空碧一泊松江心浦派縈廻誤逺近橋島向背迷窺臨¶
澄瀾方丈若萬頃倒影咫尺如千尋泛然獨逰邈然坐¶
坐念行心思古今菟裘不聞有泉沼西河亦恐無雲林¶
豈如白翁退老地樹髙竹宻池塘深華亭雙鶴白矯矯¶
<pb:KR4h0140_WYG_453-11a>¶
太湖四石青岑岑眼前盡日更無客膝上此時唯有琴¶
洛陽冠葢自相索誰肯來此同抽簪¶
　　　何處堪避暑¶
何處堪避暑林間背日樓何處好追涼池上隨風舟日¶
髙飢始食食竟飽還逰逰罷睡一覺覺來茶一甌眼眀¶
見青山耳醒聞碧流脫襪閒濯足解巾快搔頭如此来¶
幾時已過六七秋從心至百骸無一不自由拙退是其¶
分榮耀非所求雖被世間笑終無身外憂此語君莫怪¶
<pb:KR4h0140_WYG_453-11b>¶
静思吾亦愁如何三伏月楊尹謫䖍州¶
　　　詔下¶
昨日詔下去罪人今日詔下得賢臣進退者誰非我事¶
世間寵辱常紛紛我心與世兩相忘時事雖聞如不聞¶
但喜今年飽飯吃洛陽禾稼如秋雲更傾一尊歌一曲¶
不獨忘世兼忘身¶
　　　七月一日作¶
七月一日天秋生履道里閒居見清景髙興從此始林¶
<pb:KR4h0140_WYG_453-12a>¶
間暑雨歇池上凉風起橋竹碧鮮鮮岸莎青靡靡蒼然¶
古磐石清淺平流水何言中門前便是深山裏雙僮侍¶
坐卧一杖扶行止飢聞麻粥香渴覺雲湯美(胡麻粥/雲母湯)平¶
生所好物今日多在此此外更何思市朝心已矣¶
　　　開襟¶
開襟何處好竹下池邉地餘熱體猶煩早涼風有味黄¶
萎槐蘂結紅破蓮芳(一作/房)墜無奈每年秋先来入衰思¶
　　　自賔客遷太子少傅分司¶
<pb:KR4h0140_WYG_453-12b>¶
頭上漸無髪耳間新有毫形容逐日老官秩隨年髙優¶
饒又加俸閒稳仍分曹飲食免藜藿居處非蓬蒿何言¶
家尚貧銀榼提緑醪勿謂身未貴金章照紫袍誠合知¶
止足豈宜更貪饕黙黙(一作/然)心自問扵國有何勞¶
　　　自在¶
杲杲冬日光眀暖真可愛移榻向陽坐擁裘仍解帶小¶
奴搥我足小婢搔我背自問我為誰胡然獨安㤗安㤗¶
良有以與君論梗概心了事未了飢寒迫扵外事了心¶
<pb:KR4h0140_WYG_453-13a>¶
未了念慮煎扵内我今實多幸事與心和㑹内外及中¶
間了然無一礙所以日陽中向君言自在¶
　　　詠史(九年十/一月作)¶
秦磨利刀斬李斯齊燒沸鼎烹酈其可憐黄綺入商洛¶
閒卧白雲歌紫芝彼為葅醢机上盡此為鸞皇天外飛¶
去者逍遥来者死乃知禍福非天為¶
　　　因夢有悟(一作/寤)¶
交友淪歿盡悠悠勞夢思平生所厚者昨夜夢見之夢¶
<pb:KR4h0140_WYG_453-13b>¶
中幾許事枕上無多時欵曲數杯酒從容一局碁(碁酒/皆夢)¶
(中所/見事)初見(一作/是)韋尚書(𢎞/景)金紫何輝輝中遇李侍郎(建/)¶
笑言甚怡怡終為崔常侍(𤣥/亮)意色苦依依一夕三改變¶
夢心不驚疑此事人盡怪此理誰得知我粗知此理聞¶
扵竺乾師識行妄分别智隐迷是非若轉識為智菩提¶
其庶幾¶
　　　春逰¶
上馬臨出門出門復逡巡迴頭問妻子應怪春逰頻誠¶
<pb:KR4h0140_WYG_453-14a>¶
知春逰頻其奈老大身朱顔去復去白髪新更新請君¶
屈十指為我數交親大限年(一作/言)百嵗幾人及七旬我¶
今六十五走若下坂輪假使得七十祗有五度春逢春¶
不逰樂但恐是癡人¶
　　　題天竺南院贈閒元旻清四上人¶
雜芳澗草合繁緑巖樹新山深景候晩四月有餘春竹¶
寺過微雨石逕無纎塵白衣一居士方袍四道人地是¶
佛國土人非俗交親城中山下别相送亦殷勤¶
<pb:KR4h0140_WYG_453-14b>¶
　　　哭師臯¶
南康丹旐引魂迴洛陽籃舁送葬来北邙原邉尹村(一/作)¶
(草/樹)畔月苦煙愁夜過半妻孥兄弟號一聲十二人腸一¶
時斷往者何人送者誰樂天哭别師臯時平生分義向¶
人盡今日哀寃唯我知我知何益徒垂淚籃轝迴竿馬¶
迴轡何日重聞掃市歌誰家收得琵琶伎(師臯醉後善/歌掃市詞又)¶
(有小妓工琵琶/不知今落何處)蕭蕭風樹白楊影蒼蒼露草青蒿氣更¶
就墳前哭一聲與君此别終天地¶
<pb:KR4h0140_WYG_453-15a>¶
　　　隐几贈客¶
宦情本淡薄年貌又老醜紫綬與金章扵予亦何有有¶
時獨(一作/猶)隐几荅(音/塔)然無所偶卧枕一巻書起嘗一杯¶
酒書将引昬睡酒用扶衰朽客到忽已酣脱巾坐搔首¶
疎頑倚老病容恕慚交友忽思荘生言亦擬鞭其後¶
　　　夏日作¶
葛衣疎且單紗帽輕復寛一衣與一帽可以過炎天止¶
扵便吾體何必被羅紈宿雨林笋嫩晨露園葵鮮烹葵¶
<pb:KR4h0140_WYG_453-15b>¶
炮嫩笋可以備朝餐止扵適吾口何必飫腥羶飯訖盥¶
潄已捫腹方果然婆娑庭前歩安稳窗下眠外養物不¶
費内歸心不煩不費用難盡不煩神易安庶幾無夭閼¶
得以終天年¶
　　　晩涼偶詠¶
日下西牆西風来北窗北中有逐涼人單牀獨棲息飄¶
蕭過雲雨揺曵歸飛翼新葉多好隂初筠有佳色幽深¶
小池館優稳閒官職不愛勿復論愛亦不易得¶
<pb:KR4h0140_WYG_453-16a>¶
　　　酬牛相公宫城早秋寓言見示兼呈夢得(時夢/得有)¶
　　　(疾/)¶
七月中氣後金與水交争一聞白雪唱暑退清風生碧¶
樹未揺落寒蟬始悲鳴夜涼枕簟滑秋燥衣巾輕疎受¶
老慵出劉楨疾未平何人伴公醉新月上宫城¶
　　　小臺晩坐憶夢得¶
汲泉灑小臺臺上無纎埃解帶靣西坐輕襟隨風開晩¶
涼閒興動憶同傾一杯月眀候柴户藜杖何時来¶
<pb:KR4h0140_WYG_453-16b>¶
　　　種桃歌¶
食桃種其核一年核生芽二年長枝葉三年桃有花憶¶
昨五六嵗灼灼盛芬華迨兹八九載有減而無加去春¶
已稀少今春漸無多眀年後年後芳意當如何命酒樹¶
下飲停杯拾餘葩因桃忽自感悲吒成狂歌¶
　　　狂言示諸姪¶
世欺不識字我忝攻文筆世欺不得官我忝居班秩人¶
老多病苦我今幸無疾人老多憂累我今㛰嫁畢心安¶
<pb:KR4h0140_WYG_453-17a>¶
　不移轉身泰無牽率所以十年来形神閒且逸况當垂¶
　老嵗所要無多物一裘煖過冬一飯飽終日勿言舎宅¶
　小不過寝一室何用鞍馬多不能騎兩匹如我優幸身¶
　人中十有七如我知足心人中百無一傍觀愚亦見當¶
　已賢多失不敢論他人狂言示諸姪¶
　　　　偶以拙詩數首寄呈裵少尹侍郎䝉以盛製四¶
　　　　篇一時酬和重投長句美而謝之¶
　投君之文甚荒蕪數篇價直一束芻報我之章何璀璨¶
<pb:KR4h0140_WYG_453-17b>¶
　纍纍四貫驪龍珠毛詩三百篇後得文選六十巻中無¶
　一麋麗龜絶報賽五鹿連柱難支梧髙興獨因秋日盡¶
　清吟多與好風俱銀鉤金錯兩殊重宜上屏風張座隅¶
　¶
　¶
　¶
　¶
御定全唐詩巻四百五十三¶
