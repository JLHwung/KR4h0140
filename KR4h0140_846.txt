# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:07.308127
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百四十六
<pb:KR4h0140_WYG_846-1a>¶
　欽定四庫全書¶
御定全唐詩巻八百四十六¶
　　齊巳¶
　　　　春寄尚顔¶
　含桃花謝杏花開杜宇新啼燕子来好事可能無分得¶
　名山長似有人催簷聲未㫁前旬雨電影還連後夜雷¶
　心跡共師爭幾許似人嫌處自遲迴¶
　　　　寄梁先軰¶
<pb:KR4h0140_WYG_846-1b>¶
　慈恩塔下曲江邉别後多應夢到仙時去與誰論此事¶
　亂来何處覓同年陳琳筆硯甘前席甪里煙霞待共眠¶
　愛惜麻衣好顔色未教朱紫汚天然¶
　　　　荆渚偶作¶
　無味吟詩即把經竟將疎野訪誰行身依江寺庭無樹¶
　山遶天涯路有兵竹瓦雨聲漂永日紙窗燈焰照殘更¶
　從容一覺清涼夢歸到龍潭掃石枰¶
　　　　城中晩夏思山¶
<pb:KR4h0140_WYG_846-2a>¶
葛衣霑汗功雖健紙扇揺風力甚卑苦熱恨無行脚處¶
㣲涼喜到立秋時竹軒靜看蜘蛛挂莎徑閑聽蟋蟀移¶
天外有山歸即是豈同遊子暮何之¶
　　　憶舊山¶
誰請衰羸住北州七年魂夢舊山丘心清檻底瀟湘月¶
骨冷禪中太華秋髙節未聞馴虎豹片言何以傲王侯¶
應須脫灑孤峰去始是分明箇剃頭¶
　　　寄體休¶
<pb:KR4h0140_WYG_846-2b>¶
南州君去為尋醫病色應除似舊時久别莫忘廬阜約¶
却来須有洞庭詩金陵徃嵗同窺井峴首前秋共讀碑¶
兩處山河見興廢相思更切卧雲期¶
　　　過陸鴻漸舊居(陸生自有傳于井石又云/行坐誦佛書故有此句)¶
楚客西来過舊居讀碑尋傳見終初佯狂未必輕儒業¶
髙尚何妨誦佛書種竹岸香連菡萏煑茶泉影落蟾蜍¶
如今若更生来此知有何人贈白驢(時太守/贈白驢)¶
　　　寄懐鍾陵舊遊因寄知巳¶
<pb:KR4h0140_WYG_846-3a>¶
洗井僧来說舊遊西江東岸是城樓昔年淹跡因王化¶
長日凴欄看水流眞觀上人棲樹石陳陶處士在林丘¶
終拖老病重尋去得到匡廬死便休¶
　　　遣懐¶
病腸休洗老休醫七十能饒百嵗期不死任還蓬島客¶
無生自有雪山師浮雲聚散俱闗慮明月相逢好展眉¶
既兆未萌閒酌度不如中抱是尋思¶
　　　懐武陵因寄幕中韓先軰何從事¶
<pb:KR4h0140_WYG_846-3b>¶
武陵嘉致跡多幽每見圖經恨白頭溪浪碧通何處去¶
桃花紅過郡前流常聞相幕鴛鴻興日向神仙洞府遊¶
鑿井耕田人在否如今天子正徴搜¶
　　　贈樊處士¶
小子聲名天下知滿簪霜雪白麻衣誰將一著争先後¶
共向長安定是非有路未曽迷日用無貪終不亂天機¶
閑尋道士過仙觀賭得黄庭兩巻歸¶
　　　荆渚逢禪友¶
<pb:KR4h0140_WYG_846-4a>¶
澤國相逢話一宵雲山偶别隔前朝社思匡岳無宗炳¶
詩憶揚州有鮑昭晨野黍離春漠漠水天星粲夜遥遥¶
閒吟莫忘傳心祖曽立堦前雪到腰¶
　　　送僧歸洛中¶
赤日彤霞照晩坡東州道路興如何蟬離楚栁鳴猶少¶
葉到嵩雲落漸多海内自為閒去住闗頭誰問舊經過¶
叮嚀與訪春山寺白樂天眞在也麽¶
　　　道林寓居¶
<pb:KR4h0140_WYG_846-4b>¶
秋泉一片樹千株暮汲寒燒外有餘青嶂這邉来巳熟¶
紅塵那畔去應疎風騷未肯忘雕琢瀟灑無妨更剃除¶
即問沃州開士僻愛禽憐駿意何如¶
　　　仙掌¶
峭形寒倚夕陽天毛女蓮花翠影連雲外自為髙出手¶
人間誰合鬬揮拳鶴抛青漢來巖檜僧隔黄河望頂煙¶
晴露紅霞長滿掌只應栖託是神仙¶
　　　中秋月¶
<pb:KR4h0140_WYG_846-5a>¶
空碧無雲露濕衣羣星光外湧清規東樓(一作/林)莫礙漸¶
髙勢四海待(一作/正)㸔當午(一作/路)時還許分明吟皓魄肯¶
教幽暗取丹枝可憐半夜嬋娟影正對五侯殘酒池(一/作)¶
(巵/)¶
　　　送禪者遊南岳¶
忽隨南櫂去衡陽誰住江邉樹下房塵夢是非都覺了¶
野雲心地更何妨漸臨瀑布聽猨思却背岣嶁有鴈行¶
想到中峰上層寺石窗秋霽見瀟湘¶
<pb:KR4h0140_WYG_846-5b>¶
　　　聞道林諸友嘗茶因有寄¶
槍旗冉冉緑叢園榖雨初晴呌杜鵑摘帶嶽華蒸曉露¶
碾和松粉煮春泉髙人夢惜藏巖裏白硾封題寄火前¶
應念苦吟耽睡起不堪無過夕陽天¶
　　　將歸舊山留别錯公¶
舊峰前昨下来時白石叢叢間紫薇章句不堪歌有道¶
溪山只合退無機雲含曖態晴猶在鶴飬閑神晝不飛¶
欲去更思過丈室二年頻此揖清暉¶
<pb:KR4h0140_WYG_846-6a>¶
　　　聞尚顔上人剏居有寄¶
麓山南面橘洲西别搆新齋與竹齊野客巳聞將鶴贈¶
江僧未說有詩題窗臨杳靄寒千嶂枕遍潺湲月一溪¶
可想乍移禪(一作/吟)榻處松隂冷濕壁新泥¶
　　　庚午歲九日作¶
門底秋苔嫩似藍此中消息興何堪亂離偷過九月九¶
頭尾筭来三十三雲影半晴開夢澤菊花㣲暖傍江潭¶
故人今日在不在胡鴈背風飛向南¶
<pb:KR4h0140_WYG_846-6b>¶
　　　逢進士沈彬¶
欲話趨時首重搔因君倍惜剃頭刀千般貴在能過逹¶
一片心閒不那髙山疊好雲藏玉鳥海翻狂浪隔金鼇¶
時應記得長安事曽向文場屬思勞¶
　　　聞王員外新恩有寄¶
欲退無因貴逼來少儀官美右丞才青袍早許淹花幕¶
霜簡方聞謝柏臺金諾静宜資講誦玉山寒稱奉尊罍¶
西峰有客思相賀門隔瀟湘雪未開¶
<pb:KR4h0140_WYG_846-7a>¶
　　　秋夕言懐寄所知¶
休問䝉莊材不材孤燈影共傍寒灰忘筌話道心甘死¶
候體論詩口嬾開窗外風濤連建業夢中雲水憶天台¶
相疎却是相知分誰訝經年一度來¶
　　　答禪者¶
五老峰前相遇時兩無言語只揚眉南宗北祖皆如此¶
天上人間更問誰山衲靜披雲片片鐵刀涼削𩯭絲絲¶
閒吟莫學湯從事抛却袈裟負本師¶
<pb:KR4h0140_WYG_846-7b>¶
　　　寄尚顔(公受徐州薛/尚書見知)¶
莫向孤峰道息機有人偷眼羡吾師滿身光化年前寵¶
幾軸開平嵗裏詩北闕故人隨䘮亂南山舊寺在參差¶
清吟但憶徐方政應恨當時不見時¶
　　　梓栗杖送人¶
禪家何物贈分襟只有天台杖一尋拄去客歸青洛逺¶
採来僧入白雲深遊山曽把探龍穴出世期將指佛心¶
此日江邉贈君後却攜笻杖向東林¶
<pb:KR4h0140_WYG_846-8a>¶
　　　寄朗陵二禪友¶
瀟湘曽宿話詩評荆楚連秋阻野情金錫罷遊雙𩯭白¶
鐵盂終守一齋清篇章老欲齊髙手風月閒思到極精¶
南望山門石何處滄浪雲夢浸天横¶
　　　燈¶
幽光耿耿草堂空窗隔飛蛾恨不通紅燼自凝清夜朶¶
赤心長謝碧紗籠雲藏水國城臺裏雨閉松門殿塔中¶
金屋玉堂開照睡豈知螢雪有深功¶
<pb:KR4h0140_WYG_846-8b>¶
　　　寄金陵幕中李郎中¶
龍門支𣲖富才能年少飛翔便大鵬久待尊罍臨鐵甕¶
又從&KR1242;節鎮金陵精神一隻秋空鶴騷雅千尋夏井氷¶
長憶相招宿華館數宵忘寢盡寒燈¶
　　　寄韓蛻秀才¶
松門髙不似侯門蘚逕鞋蹤觸處分逺事即為無害鳥¶
多閒便是有情雲那憂寵辱来驚我且寄風騷去敵君¶
和伴李膺琴酒外絳紗閒卷共論文¶
<pb:KR4h0140_WYG_846-9a>¶
　　　湘中春興¶
雨歇江明苑樹乾物妍時泰恣遊盤更無輕翠勝楊栁¶
盡覺濃華在牡丹終日去還抛寂寞遶池迴却凭欄干¶
紅芳片片由青帝忍向西園㸔落殘¶
　　　送錯公栖公南遊¶
洪偃湯休道不殊髙帆共載興何俱北京䘮亂離丹鳳¶
南國煙花入鷓鴣明月團圓臨桂水白雲重疊起蒼梧¶
威儀本是朝天士暫向遼荒住得無¶
<pb:KR4h0140_WYG_846-9b>¶
　　　寄南岳諸道友¶
南望衡陽積瘴開去年曽踏雪遊迴謾為楚客蹉跎過¶
却是邉鴻的當来乳竇孤明含海日石橋危滑長春苔¶
終尋十八高人去共坐蒼崖飬聖胎¶
　　　送韓蛻秀才赴舉¶
槐花館驛暮塵昏此處分明吏部孫才器合居科第首¶
風流幸是縉紳門春和洛水清無浪雪洗髙峰碧斷根¶
堪想都人齊指㸃列仙相次上崑崙¶
<pb:KR4h0140_WYG_846-10a>¶
　　　洖居寓言¶
秋蔬數壠傍潺湲頗覺生涯異俗縁詩興難窮花草外¶
野情何限水雲邉蟲聲遶屋無人語月影當松有鶴眠¶
寄向東溪老樵道莫摧丹桂博青錢¶
　　　遣懐¶
詩病相兼老病深世醫徒更費千金餘生豈必虚抛擲¶
未死何妨樂詠吟流水不迴(一作/回)休歎息白雲無跡莫¶
追尋閒身自有閒消處黄葉清(一作/秋)風蟬一林¶
<pb:KR4h0140_WYG_846-10b>¶
　　　自湘中將入蜀留别諸友¶
巾舄初随入蜀船風帆吼過洞庭煙七千里路到何處¶
十二峰雲更那邉巫女暮歸林淅瀝巴猨吟斷月嬋娟¶
來年五月峨嵋雪坐㸔消融滿錦川¶
　　　寄匡阜諸公二首¶
松頭栢頂碧森森虚檻寒吹夏景深靜社可追長徃跡¶
白蓮難問久修心山圍四靣纔容寺月到中宵始滿林¶
爭學忘言住幽勝吾師遺集盡清吟¶
<pb:KR4h0140_WYG_846-11a>¶
峰前林下東西寺地角天涯來往僧泉月淨流閒世界¶
杉松深鎖盡香燈爭無大士重修社合有諸賢更服膺¶
曽寄鄰房挂缾錫雨聞巖溜解春氷¶
　　　送人入蜀¶
何必閒吟蜀道難知君心出嶮𡾟間尋常秋泛江陵去¶
容易春浮錦水還兩面碧懸神女峡幾重青出丈人山¶
文君酒市逢初雪滿貰新沽洗旅顔¶
　　　酬廬山張處士¶
<pb:KR4h0140_WYG_846-11b>¶
髮枯身老任浮沉嬾泥秋風更役吟新事向人堪結舌¶
舊詩開巻但傷心苔牀卧憶泉聲遶麻履行思樹影深¶
終謝柴桑與彭澤醉遊閑訪入東林¶
　　　寄峴山道人¶
鳳門髙對鹿門青往嵗經過恨未平辯鼎上人方話道¶
卧龍丞相忽追兵爐峰已負重迴計華嶽終懸未去情¶
聞説東周天子聖㑹揺金錫却西行¶
　　　送王處士遊蜀¶
<pb:KR4h0140_WYG_846-12a>¶
又挂寒帆向錦川木蘭舟裏過殘年自修姹姹爐中物¶
擬作飄飄水上仙三峡浪喧明月夜萬州山到夕陽天¶
来年的有荆南信迴札應緘十色牋¶
　　　懷金陵李推官僧自牧¶
秣陵長憶共吟遊儒釋風騷道上流蓮幕少年輕謝朓¶
雪山眞子鄙湯休也應有作懐清苦莫謂無心過白頭¶
欲附别來千萬意病身初起向殘秋¶
　　　寄尋萍公¶
<pb:KR4h0140_WYG_846-12b>¶
聞在湓城多寄住隨時談笑渾塵埃孤峰恐憶便歸去¶
浮世要看還下來萬頃野煙春雨斷九條寒浪晩窗開¶
虎溪橋上龍潭寺曽此相尋&KR0191;雪迴¶
　　　得李推官近寄懐¶
荆門前嵗使乎迴求得星郎近制來連日借吟終不巳¶
一燈忘寢又重開秋風漫作牽情賦春草眞為入夢才¶
堪笑陳宫諸狎客當時空有箇追陪¶
　　　對菊¶
<pb:KR4h0140_WYG_846-13a>¶
蝶醉風狂半折時冷煙清露壓離披欲傾琥珀盃浮爾¶
好把茱茰朶配伊孔雀毛衣應者是鳯凰金翠更無之¶
何因栽向僧園裏門外重陽過不知¶
　　　憶東林因送二生歸¶
好向東林度此生半天山脚寺門平紅霞嶂底潺潺色¶
清夜房前瑟瑟聲偶别十年成瞬息欲來千里阻刀兵¶
可憐二子同歸興南國煙花路好行¶
　　　渚宫西城池上居¶
<pb:KR4h0140_WYG_846-13b>¶
城東移錫住城西緑遶春波引杖藜翡翠滿身衣有異¶
鷺鷥通體格非低風揺栁眼開煙小暖逼蘭芽出土齊¶
猶有幽深不相似剡溪乘櫂入耶溪¶
　　　中秋夕愴懷寄荆幕孫郎中¶
白蓮香散沼痕乾緑篠隂濃蘚地寒年老寄居思隱切¶
夜涼留客話時難行僧盡去雲山逺賔鴈同來澤國寛¶
時謝孔璋操檄外每將空病問衰殘¶
　　　酬湘幕徐員外見寄¶
<pb:KR4h0140_WYG_846-14a>¶
東海儒宗事業全氷稜孤峭類神仙詩同李賀精通鬼¶
文擬劉軻妙入禪珠履早曽從相府玳簪今又别官筵¶
篇章幾謝傳西楚空想雄風度十年¶
　　　寄蜀國廣濟大師¶
冰壓霜壇律格清三千傳授盡門生禪心盡入空無跡¶
詩句閑搜寂有聲滿國緐華徒自樂兩朝更變未曽驚¶
終思相約岷峨去不得攜笻一路行¶
　　　答獻上人巻¶
<pb:KR4h0140_WYG_846-14b>¶
衲衣禪客袖篇章江上相㝷共感傷秦甸亂來栖白沒¶
杼山空後皎然亡清留島月秋凝露苦寄巴猨夜呌霜¶
珍重南宗好才子灰心冥目外無妨¶
　　　寄武陵貫㣲上人二首¶
知泛滄浪櫂未還西峰房鎖夜潺潺春陪相府遊仙洞¶
雪共賔寮對玉山詩裏幾添新菡萏衲痕應換舊斕斑¶
莫忘一句曹溪妙堪塞孫孫騁度關¶
吳頭東靣楚西邊雲接蒼梧水浸天兩地别離身巳老¶
<pb:KR4h0140_WYG_846-15a>¶
一言相合道休傳風騷妙欲凌春草蹤跡閒思遶嶽蓮¶
不是傲他名利世吾師本在雪山巓¶
　　　懷體休上人¶
仲宣樓上望重湖君到瀟湘得健無病遇何人分藥餌¶
詩逢誰子論功夫杉蘿寺裏尋秋早橘柚洲邉度日晡¶
許送自身歸華嶽待来朝暮拂缾盂¶
　　　招湖上兄弟¶
去嵗得君消息在兩憑人信過重湖忍貪風月當年少¶
<pb:KR4h0140_WYG_846-15b>¶
不寄音書慰老夫藥鼎近聞傳祕訣詩門曽説擁寒爐¶
漢江江路西來便好傍扁舟訪我無¶
　　　江居寄闗中知巳¶
多病多慵漢水邉流年不覺已皤然舊栽花地添黄竹¶
新陷盆池換白蓮雪月未忘招逺客雲山終待去安禪¶
八行書札君休問不似風騷寄一篇¶
　　　中秋十五夜寄人¶
髙河瑟瑟轉金盤歕露吹光逆凭欄四海魚龍精魄冷¶
<pb:KR4h0140_WYG_846-16a>¶
五山鸞鶴骨毛寒今宵盡向圓時望後夜誰當缺處㸔¶
何事清光與蟾兔却教才小少留難¶
　　　謝人自鍾陵寄紙筆¶
故人猶憶苦吟勞所恵何殊金錯刀霜雪剪栽新剡硾¶
鋒鋩管束本宣毫知君倒篋情何厚借我臨池價斗髙¶
詞客分張㸔欲盡不堪来處隔秋濤¶
　　　移居西湖作二首¶
火雲陽焰欲燒空小檻幽窗想舊峰白汗此時流枕簟¶
<pb:KR4h0140_WYG_846-16b>¶
清風何處動杉松殘更正好眠涼月逺寺俄聞報曉鐘¶
只待秋聲滌心地衲衣新洗健形容¶
官園樹影晝隂隂咫尺清涼莫浣心桃李别教人主掌¶
煙花不稱我追尋蜩螗晩噪風枝稳翡翠閑眠宿處深¶
爭似出塵地行止東林苔徑入西林¶
　　　題玉泉寺¶
髙韻雙懸張曲江聯題兼是孟襄陽後人才地誰稱短¶
前輩經天盡負長勝景飽於閑采拾靈蹤銷得正思量¶
<pb:KR4h0140_WYG_846-17a>¶
時移兩板成塵跡猶挂吾師舊影堂¶
　　　看金陵圖¶
六朝圖畫戰爭多最是陳宫計數訛若愛蒼生似歌舞¶
隋皇自合恥干戈¶
　　　寄南嶽泰禪師¶
江頭黙想坐禪峰白石山前萬丈空山下獵人應不到¶
雪深花鹿在菴中¶
　　　片雲¶
<pb:KR4h0140_WYG_846-17b>¶
水底分明天上雲可憐形影似吾身何妨舒作從龍勢¶
一雨吹銷萬里塵¶
　　　寄清溪道者¶
萬重千疊紅霞嶂夜燭朝香白石龕常寄溪窗凭危檻¶
㸔經影落古龍潭¶
　　　病中勉送小師往清涼山禮大聖¶
豐衣足食處莫住聖跡靈蹤好遍尋忽遇文殊開慧眼¶
他年應記老師心¶
<pb:KR4h0140_WYG_846-18a>¶
　　　謝人恵挂杖¶
何處雲根採得来黒龍狂欲作風雷知師念我形骸老¶
教把經行拄緑苔¶
　　　送楚雲上人徃南岳刺血寫法華經¶
剥皮刺血誠何苦欲寫靈山九㑹文十指瀝乾終七軸¶
後来求法更無君¶
　　　送胎髮筆寄仁公¶
内唯胎髪外(一作/内)秋毫緑玉新栽管束牢老病手疼無¶
<pb:KR4h0140_WYG_846-18b>¶
那爾却資年少寫風騷¶
　　　謝西川曇城大師玉筯篆書¶
玉筯眞文久不興李斯傳到李陽氷正悲千載無来者¶
果見僧中有箇僧¶
　　　偶作寄王祕書¶
七絲湘水秋深夜五字河橋日暮時借問秘書郎此意¶
靜彈髙詠有誰知¶
　　　謝人恵紙¶
<pb:KR4h0140_WYG_846-19a>¶
烘焙幾工成曉雪輕明百幅疊春冰何消才子題詩外¶
分與能書貝葉僧¶
　　　答文勝大師清柱書¶
纔把文章干聖主便承恩澤換禪衣應嫌六祖傳空(一/作)¶
(空/傳)衲只向曹溪求(一作/永)息機¶
　　　寄懐曽口寺文英大師(一本無曽/口寺三字)¶
著紫袈裟名巳貴吟紅菡萏價兼髙秋風曽憶西遊處¶
門對平湖滿白濤¶
<pb:KR4h0140_WYG_846-19b>¶
　　　懐道林寺道友(一本無道/友二字)¶
四絶堂前萬木秋碧參差影壓湘流閑思宋杜題詩板¶
一日(一作/上)憑欄到夜休¶
　　　辭主人絶句四首¶
　　　　放鶴¶
華亭来(一作/又)復去芝田丹頂霜毛性可憐縱與乘軒終¶
悞主不如還放却(一作/去)遼天¶
　　　　放猨¶
<pb:KR4h0140_WYG_846-20a>¶
　堪憶春雲十二峰野桃山杏摘香紅王孫可念愁金鎖¶
　從(一作/縱)放斷膓明月中¶
　　　　　放鷺鷥¶
　白萍紅蓼碧江涯日暖雙雙立睡時顧揭金籠放歸去¶
　却随沙鶴鬬輕絲¶
　　　　　放鸚鵡¶
　隴西蒼獻結巢髙本為無人識翠毛今日籠中強言語¶
　乞歸天外啄含桃¶
<pb:KR4h0140_WYG_846-20b>¶
　¶
　¶
　¶
　¶
　¶
　¶
　¶
御定全唐詩巻八百四十六¶
