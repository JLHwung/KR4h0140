# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:10.205757
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百九十五
<pb:KR4h0140_WYG_895-1a>¶
　欽定四庫全書¶
御定全唐詩巻八百九十五¶
　　魏承班(蜀太尉詞/二十首)¶
　　　　訴衷情(五首/)¶
　高歌宴罷月初盈詩情引恨情煙露冷水流輕思想夢¶
　難成　羅帳嫋香平恨頻生思君無計睡還醒隔層城¶
　春深花簇小樓臺風飄錦繡開新睡覺歩香堦山枕印¶
　紅顋　鬢亂墜金釵語檀偎臨行執手重重屬幾千囘¶
<pb:KR4h0140_WYG_895-1b>¶
　銀漢雲情玉漏長蛩聲悄畫堂筠簟冷碧窗凉紅蠟淚¶
　飄香　皓月瀉寒光割人腸那堪獨自歩池塘對鴛鴦¶
　金風輕透碧窗紗銀釭燄影斜欹枕臥恨何賒山掩小¶
　屏霞　雲雨別吴娃想容華夢成㡬度遶天涯到君家¶
　春情滿眼臉紅消嬌妒索人饒星靨小玉璫搖㡬共醉¶
　春朝　別後憶纖腰夢魂勞如今風葉又蕭蕭恨迢迢¶
　　　　生查子(三首/)¶
　煙雨晚晴天零落花無語難話此時心梁燕雙來去¶
<pb:KR4h0140_WYG_895-2a>¶
琴韻對薫風有恨和情撫腸斷斷絃頻淚滴黄金縷¶
寂寞畵堂空深夜垂羅幕燈暗錦屏欹月冷珠簾薄¶
愁恨夢難成何處貪歡樂㸔㸔又春來還是長蕭索¶
離別又經年獨對芳菲景嫁得薄情夫長抱相思病¶
花紅栁緑間晴空蝶舞雙雙影羞㸔繡羅衣為有金鸞¶
並¶
　　　菩薩蠻¶
羅裾薄薄秋波染眉間畵得山兩㸃相見綺筵時深情¶
<pb:KR4h0140_WYG_895-2b>¶
暗共知　翠翹雲鬢動歛態弹金鳯宴罷入蘭房邀人¶
解佩璫¶
羅衣隠約金泥畫瑇筵一曲當秋夜聲顫覻人嬌雪鬟¶
嫋翠翹　酒醺紅玉輭睂翠秋山逺繡幌麝煙沈誰人¶
知兩心¶
玉容光照菱花影沈沈臉上秋波冷白雪一聲新雕梁¶
起暗塵　寶釵搖翡翠香惹芙蓉醉&KR0157;手入鴛衾誰人¶
知此心¶
<pb:KR4h0140_WYG_895-3a>¶
　　　漁歌子¶
栁如眉雲似髮鮫綃霧縠籠香雪夢魂驚鐘漏歇窗外¶
曉鶯殘月　幾多情無處說落花飛絮清明節少年郎¶
容易別一去音書斷絶¶
　　　滿宫花¶
雪霏霏風凛凛玉郎何處狂飲醉時想得縱風流羅帳¶
香幃鴛寢　春朝秋夜思君甚愁見繡屏孤枕少年何¶
事負初心淚滴縷金雙袵¶
<pb:KR4h0140_WYG_895-3b>¶
寒夜長更漏永愁見透簾月影王孫何處不歸來應在¶
倡樓酩酊　金鴨無香羅帳冷羞更雙鸞交頸夢中㡬¶
度見兒夫不忍罵伊薄倖¶
　　　謁金門¶
煙水闊人値清明時節雨細花零鶯語切愁腸千萬結¶
　鴈去音徽斷絶有恨欲憑誰說無事傷心猶不徹春¶
時容易別¶
春欲半堆砌落花千片早是潘郎長不見忍聽雙語燕¶
<pb:KR4h0140_WYG_895-4a>¶
　飛絮晴空颺逺風送誰家弦管愁倚畵屏凡事嬾淚¶
霑金縷線¶
長思憶思憶佳辰輕擲霜月透簾澄夜色小屏山凝碧¶
　恨恨君何太極記得嬌嬈無力獨坐思量愁似織斷¶
腸煙水隔¶
　　　木蘭花¶
小芙蓉香旖旎碧玉堂深清似水閉寶匣掩金鋪倚屏¶
拖袖愁如醉　遲遲好景煙花媚曲渚鴛鴦眠錦翅凝¶
<pb:KR4h0140_WYG_895-4b>¶
然愁望静相思一䨇笑靨嚬香蘂¶
　　　玉樓春¶
寂寂畵堂梁上燕高捲翠簾横數扇一庭春色惱人來¶
滿地落花紅幾片　愁倚錦屏低雪面淚滴繡羅金縷¶
線好天涼月盡傷心為是玉郎長不見¶
輕歛翠蛾呈皓齒鶯轉一枝花影裏聲聲清逈遏行雲¶
寂寂畵梁塵暗起　玉斚滿斟情未已促坐王孫公子¶
醉春風筵上貫珠匀豔色韶顔嬌旖旎¶
<pb:KR4h0140_WYG_895-5a>¶
　　　黄鍾樂¶
池塘煙㬉草萋萋惆悵閑宵含恨愁坐思堪迷遙想玉¶
人情事逺音容渾似隔桃溪　偏記同歡秋月低簾外¶
論心花畔和醉暗相攜何事春來君不見夢魂長在錦¶
江西¶
　尹鶚(蜀參卿詞/十六首)¶
　　　江城子¶
裙拖碧歩飄香纖腰束素長鬢雲光拂面瓏璁膩玉碎¶
<pb:KR4h0140_WYG_895-5b>¶
凝妝寶柱秦筝彈向晚弦促鴈更思量¶
　　　何滿子¶
雲雨常陪勝㑹笙歌慣逐閑遊錦里風光應占玉鞭金¶
勒驊驑戴月濳穿深曲和香醉脫輕裘　方喜正同鴛¶
帳又言將往皇州每憶良宵公子伴夢魂長挂紅樓欲¶
表傷離情味丁香結在心頭¶
　　　醉公子¶
暮煙籠蘚砌㦸門猶未閉盡日醉尋春歸來月滿身¶
<pb:KR4h0140_WYG_895-6a>¶
離鞍偎繡袂墜巾花亂綴何處惱佳人檀痕衣上新¶
　　　女冠子¶
䨇成伴侶去去不知何處有佳期霞帔金絲薄花冠玉¶
葉危　嬾乘丹鳯子學跨小龍兒叵耐天風緊挫腰肢¶
　　　菩薩蠻¶
隴雲暗合秋天白俯窗獨坐窺煙陌樓際角重吹黄昏¶
方醉歸　荒唐難共語明日還應去上馬出門時金鞭¶
莫與伊¶
<pb:KR4h0140_WYG_895-6b>¶
嗚嗚曉角調如語畵樓三㑹喧雷鼔枕上夢方殘月光¶
鋪水寒　蛾眉應歛翠只尺同千里宿酒未全消滿懐¶
離恨饒¶
錦茵閑襯丁香枕銀釭燼落猶慵寢顒坐遍紅爐誰知¶
情緒孤　少年狂蕩慣花曲長牽絆去便不歸來空教¶
駿馬回¶
　　　杏園芳¶
嚴妝嫩臉花明教人見了關情含羞舉歩越羅輕稱娉¶
<pb:KR4h0140_WYG_895-7a>¶
婷　終朝咫尺窺香閣迢遙似隔層城何時休遣夢相¶
縈入雲屏¶
　　　清平樂¶
偎紅歛翠盡日思閒事髻滑鳯皇釵欲墜雨打梨花滿¶
地　繡衣獨倚䦨干玉容似怯春寒應待少年公子鴛¶
幃深處同歡¶
芳年妙妓淡拂鉛華翠輕笑自然生百媚争那尊前人¶
意　酒傾琥珀杯時更堪能唱新詞賺得王孫狂處斷¶
<pb:KR4h0140_WYG_895-7b>¶
腸一搦腰肢¶
　　　滿宫花¶
月沈沈人悄悄一炷後庭香嫋風流帝子不歸來滿地¶
禁花慵掃　離恨多相見少何處醉迷三島漏清宫樹¶
子規啼愁鎖碧窗春曉¶
　　　臨江仙¶
一番荷芰生池沼檻前風送馨香昔年於此伴蕭娘相¶
偎佇立牽惹叙衷腸　時逞笑容無限態還如菡萏争¶
<pb:KR4h0140_WYG_895-8a>¶
芳別來虚遣思悠颺慵窺往事金鎻小蘭房¶
深秋寒夜銀河静月明深院中庭西窗幽夢等閑成逡¶
廵覺後特地恨難平　紅燭半條殘焰短衣稀暗背銀¶
屏枕前何事冣傷情梧桐葉上㸃㸃露珠零¶
　　　撥櫂子¶
風切切深秋月十朶芙蓉繁豔歇小檻細腰無力空贏¶
得目斷魂飛何處說　寸心恰似丁香結㸔㸔瘦盡胸¶
前雪偏挂恨少年抛擲羞覩見繡被堆紅閑不徹¶
<pb:KR4h0140_WYG_895-8b>¶
丹臉膩雙靨媚冠子縷金裝翡翠將一朶瓊花堪比窠¶
窠繡鸞鳯衣裳香&KR0805;地　銀臺蠟燭滴紅淚醁酒勸人¶
教半醉簾幙外月華如水特地向寶帳顚狂不&KR0533;睡¶
　　　秋夜月¶
三秋佳節罥晴空凝碎露茱萸千結菊蘂和煙輕撚酒¶
浮金屑徴雲雨調絲竹此時難輟歡極一片豔歌聲揭¶
　黄昬慵別炷沈煙熏繡被翠帷同歇醉並鴛鴦雙枕¶
煖偎春雪語丁寧情委曲論心正切夜深窗透數條斜¶
<pb:KR4h0140_WYG_895-9a>¶
月¶
　　　金浮圖¶
繁華地王孫富貴瑇瑁筵開下朝無事壓紅茵鳯舞黄¶
金趐玉立纖腰一片揭天歌吹滿目綺羅珠翠和風淡¶
蕩偷散沈檀氣　堪判醉韶光正媚折盡牡丹豔迷人¶
意金張許史應難比貪戀歡娱不覺金烏墜還惜㑹難¶
別易金&KR0657;更勸勒住花驄轡¶
　毛熙震(蜀秘書監詞/二十九首)¶
<pb:KR4h0140_WYG_895-9b>¶
　　　定西番¶
蒼翠濃隂滿院鶯對語蝶交飛戲薔薇　斜日倚闌風¶
好餘香出繡衣未得玉郎消息幾時歸¶
　　　何滿子¶
寂寞芳菲暗度歳華如箭堪驚緬想舊歡多少事轉添¶
春思難平曲檻絲垂金柳小窗弦斷銀筝　深院空聞¶
燕語滿園閑落花輕一片相思休不得忍教長日愁生¶
誰見夕陽孤夢覺來無限傷情¶
<pb:KR4h0140_WYG_895-10a>¶
無語殘妝淡薄含羞嚲袂輕盈㡬度香閨眠過曉綺窗¶
踈日微明雲母帳中偷惜水精枕上初驚　笑靨嫩疑¶
花拆愁睂翠歛山横相望只教添悵恨整鬟時見纖瓊¶
獨倚朱扉閒立誰知別有深情¶
　　　女冠子(二首/)¶
碧桃紅杏遲日媚籠光影綵霞深香煖熏鶯語風清引¶
鶴音　翠鬟冠玉葉霓袖捧瑤琴應共吹簫侶暗相尋¶
修蛾慢臉不語檀心一㸃小山妝蟬鬢低含綠羅衣澹¶
<pb:KR4h0140_WYG_895-10b>¶
拂黄　閒來深院裏閒歩落花傍纖手輕輕整玉爐香¶
　　　酒泉子¶
閑臥繡幃慵想萬般情寵錦檀偏翹股重翠雲欹　暮¶
天屏上春山碧映香煙霧隔蕙蘭心魂夢役歛蛾眉¶
鈿匣舞鸞隠映豔紅修碧月梳斜雲鬢膩粉香寒　曉¶
花微歛輕呵展嫋釵金燕輭日初升簾半巻對妝殘¶
　　　浣溪沙¶
春暮黄鶯下砌前水精簾影露珠懸綺霞低映晚晴天¶
<pb:KR4h0140_WYG_895-11a>¶
　弱栁萬條垂翠帶殘紅滿地碎香鈿蕙風飄蕩散輕¶
煙¶
花榭香紅煙景迷滿庭芳草綠萋萋金鋪閒掩繡簾低¶
　紫燕一雙嬌語碎翠屏十二晚峰齊夢魂銷散醉空¶
閨¶
晚起紅房醉欲消綠鬟雲散嫋金翹雪香花語不勝嬌¶
　好是向人柔弱處玉纖時急繡裙腰春心牽惹轉無¶
憀¶
<pb:KR4h0140_WYG_895-11b>¶
一隻横釵墜髻叢静眠珍簟起來慵繡羅紅嫰抹蘓胸¶
　羞歛細蛾魂暗斷困迷無語思猶濃小屏香靄碧山¶
重¶
雲薄羅裙綬帶長滿身新裛瑞龍香翠鈿斜映豔梅妝¶
　佯不覻人空婉約笑和嬌語太猖狂忍教牽恨暗形¶
相¶
碧玉冠輕嫋燕釵捧心無語歩香堦緩移弓底繡羅鞋¶
　暗想歡娱何計好豈堪期約有時乖日高深院正忘¶
<pb:KR4h0140_WYG_895-12a>¶
懐¶
半醉凝情臥繡茵睡容無力卸羅裙玉籠鸚鵡厭聼聞¶
　慵整落釵金翡翠象梳欹鬢月生雲錦屏綃幌麝煙¶
薰¶
　　　後庭花(或加玉/樹二字)¶
鶯啼燕語芳菲節瑞庭花發昔時歡宴歌聲揭管絃清¶
越　自從陵谷追遊歇畵梁塵黦傷心一片如珪月閒¶
鎻宫闕¶
<pb:KR4h0140_WYG_895-12b>¶
輕盈舞伎含芳豔競妝新臉歩搖珠翠修蛾歛膩鬟雲¶
染　歌聲慢發開檀㸃繡衫斜掩時將纖手匀紅臉笑¶
拈金靨¶
越羅小袖新香蒨薄籠金釧倚䦨無語搖輕扇半遮匀¶
面　春殘日㬉鶯嬌嬾滿庭花片爭不教人長相見畫¶
堂深院¶
　　　菩薩蠻¶
梨花滿院飄香雪高樓夜静風筝&KR0843;斜月照簾帷憶君¶
<pb:KR4h0140_WYG_895-13a>¶
和夢稀　小窗燈影背燕語驚愁態屏掩斷香飛行雲¶
山外歸¶
繡簾高軸臨塘㸔雨翻荷芰眞珠散殘暑晚初涼輕風¶
渡水香　無憀悲徃事争那牽情思光影暗相催等閒¶
秋又來¶
天含殘碧融春色五陵薄倖無消息盡日掩朱門離愁¶
暗斷魂　鶯啼芳樹㬉燕拂囘塘滿寂寞對屏山相思¶
醉夢間¶
<pb:KR4h0140_WYG_895-13b>¶
　　　清平樂¶
春光欲暮寂寞閑庭户粉蜨䨇䨇穿檻舞簾巻晩天踈¶
雨　含愁獨倚閨幃玉爐烟斷香微正是銷魂時節東¶
風滿院花飛¶
　　　更漏子¶
秋色清河影淡深户燭寒光暗綃幌碧錦衾紅博山香¶
炷融　更漏&KR0843;蛩鳴切滿院霜華如雪新月上薄雲收¶
映簾懸玉鈎¶
<pb:KR4h0140_WYG_895-14a>¶
煙月寒秋夜静漏轉金壺初永羅幕下繡屏空燈花結¶
碎紅　人悄悄愁無了思夢不成難曉長憶得與郎期¶
竊香私語時¶
　　　南歌子(一名望秦川/一名風蜨令)¶
逺山愁黛碧横波慢臉明膩香紅玉茜羅輕深院晩堂¶
人静理銀筝　鬢動行雲影裙遮㸃屐聲嬌羞愛問曲¶
中名楊桞杏花時節幾多情¶
惹恨還添恨牽腸即斷腸凝情不語一枝芳獨映畵簾¶
<pb:KR4h0140_WYG_895-14b>¶
閑立繡衣香　暗想為雲女應憐傅粉郎晩來輕歩出¶
閨房髻慢釵横無力縱猖狂¶
　　　木蘭花¶
掩朱扉鈎翠箔滿院鶯聲春寂寞匀粉淚恨檀郎一去¶
不歸花又落　對斜暉臨小閣前事豈堪重想着金帶¶
冷畵屏幽寶帳慵熏蘭麝薄¶
　　　小重山¶
梁燕䨇飛畵閣前寂寥多少恨嬾孤眠曉來閑處想君¶
<pb:KR4h0140_WYG_895-15a>¶
　憐紅羅帳金鴨冷沈煙　誰信損嬋娟倚屏啼玉筯溼¶
　香鈿四支無力上鞦韆羣花謝愁對豔陽天¶
　　　　臨江仙¶
　南齊天子寵嬋娟六宫羅綺三千潘妃嬌豔獨芳妍椒¶
　房蘭洞雲雨降神仙　縱態迷歡心不足風流可惜當¶
　年纖腰婉約歩金蓮妖君傾國猶自至今傳¶
　幽閨欲曙聞鶯囀紅窗月影微明好風頻謝落花聲隔¶
　幃殘燭猶照綺屏筝繡被錦茵眠玉煗炷香斜嫋煙¶
<pb:KR4h0140_WYG_895-15b>¶
　輕淡蛾羞歛不勝情暗思閑夢何處逐雲行¶
　¶
　¶
　¶
　¶
　¶
　¶
御定全唐詩巻八百九十五¶
