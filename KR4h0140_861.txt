# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:08.209260
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百六十一
<pb:KR4h0140_WYG_861-1a>¶
　欽定四庫全書¶
御定全唐詩巻八百六十一¶
　　馬湘¶
　馬湘字自然杭州鹽官人貎醜齇鼻禿鬂大口飲酒石¶
　餘醉卧即以拳入口遊行處多題詩句大中十年歸鄉¶
　忽死明年又於梓桐縣白日上昇有司奏聞勅浙西發¶
　塚視之乃一竹杖而已¶
　　　　登杭州秦望山¶
<pb:KR4h0140_WYG_861-1b>¶
　太乙初分何處尋空留厯數變人心九天日月移朝暮¶
　萬里山川换古今風動水光吞逺嶠雨添嵐氣沒高林¶
　奉皇謾作驅山計滄海茫茫轉更深¶
　　　　題龍興觀壁(晉陵道士朱含真居龍興觀東軒/馬自然常過之含真必竭力以奉)¶
　　　　(臨别與以三符命版題詩廡下後數年自/然飛昇含貞迄以符術名浙江淮海間)¶
　世有無窮事生知遂百春問程方外路宜是上清人¶
　　　　又詩一首¶
　昔日曽(一作/嘗)隨魏伯陽無端醉卧紫金牀東君謂我多¶
<pb:KR4h0140_WYG_861-2a>¶
情賴罰向人間作酒狂¶
　　　又詩二首¶
省悟前非一息間更抛閒事棄塵寰徒誇美酒如瓊液¶
休戀嬌娥似玉顔含笑謾教情面厚多愁還使鬢毛斑¶
雲中幸有堪歸路無限青山是我山¶
何用燒丹學駐顔閙非城市静非山時人若覓長生藥¶
對景無心是大還¶
　張辭¶
<pb:KR4h0140_WYG_861-2b>¶
張辭咸通初進士下第游淮海間有道術嘗養氣絶粒¶
好酒躭棊後於江南上昇¶
　　　題壁(人有以爐火藥術為事者/辭大哂之命筆題其壁)¶
争那金烏何頭上飛不住紅爐漫燒藥玉顔安可駐今¶
年花發枝明年葉(一作/花)落樹不如且飲酒莫管流年度¶
(一作朝暮/復朝暮)¶
　　　上鹽城令述徳詩(辭嘗游鹽城非類乗其醉與/相競力令見而繫之既醒為)¶
　　　(述徳陳情二律以獻令/釋之今存述徳一首)¶
<pb:KR4h0140_WYG_861-3a>¶
門風常有蕙蘭馨鼎族家傳霸國名容貎静懸秋月彩¶
文章高振海濤聲訟堂無事調琴軫郡閣何妨醉玉觥¶
今日東漸(音/尖)橋下水一條從此鎮常清¶
　　　謝令學道詩(令欲傳其道辭以令方宰劇/邑未暇志𤣥詩以開其意)¶
何用梯媒向外求長生只合内中修莫言大道人難得¶
自是行心不到頭¶
　　　别令詩¶
張辭張辭自不㑹天下經書在腹内身即騰騰處世間¶
<pb:KR4h0140_WYG_861-3b>¶
心即逍遥出天外¶
　陸禹臣¶
陸禹臣字服休河東人避黄巢亂入南嶽得仙術隐宜¶
州北山後尸解為紫府仙伯嘗寓吳生家與語塵外理¶
　　　贈吳生¶
露下瑶簮濕雲生石室寒星壇鸞鶴舞丹竈虎龍蟠¶
　李真¶
李真唐末仙人¶
<pb:KR4h0140_WYG_861-4a>¶
　　　丈人山詩¶
春凍曉韉露重夜寒幽枕雲生豈是與山無素丈人著¶
帽相迎¶
　殷七七¶
殷七七名天祥又名道筌嘗自稱七七不知何所人遊¶
行天下不測其年夀靣光白若四十許人每日醉歌道¶
上周寳鎮浙西師敬之嘗試其術於九月令開鶴林寺¶
杜鵑花有驗¶
<pb:KR4h0140_WYG_861-4b>¶
　　　醉歌¶
琴弹碧玉調藥鍊(一作/爐養)白硃砂解醖頃刻酒能開非時¶
花(一作能栽/頃刻花)¶
　　　陽春曲(七七有異術過潤州與客飲云某有一/藝侑歡頋屏上畫婦人曰可歌陽春曲)¶
　　　(婦人應聲而歌其音/清亮似從屏中出)¶
愁見唱陽春令人離腸結郎去未歸家栁自飄香雪¶
　張令問¶
張令問隐居天國山自號天國山人¶
<pb:KR4h0140_WYG_861-5a>¶
　　　寄杜光庭¶
試問朝中為宰相何如林下作神仙一壺美酒一爐藥¶
飽聴松風清晝眠¶
　吳涵虛¶
吳涵虛字含靈江西人出家為道士居南岳俗呼為吳¶
猱好睡經旬不飲食常言曰人若要閒即須嬾好勤即¶
不閑也清泰年羽化宋乾祐中有人於嵩山見之¶
　　　上昇歌¶
<pb:KR4h0140_WYG_861-5b>¶
玉皇有詔登仙軄龍吐雲兮鳳著力眼前驀地見樓臺¶
異草竒花不可識我向大羅觀世界世界即如指掌大¶
當時不為上昇忙一時提向瀛洲賣¶
　李夢符¶
李夢符開平初人在洪州日與布衣飲酒狂吟嘗以釣¶
竿懸一魚向市肆唱漁父引賣其詞好事者争買之得¶
錢便入酒家或抱冰入水及出身上氣如蒸後不知所¶
在(一云夢符㳺南昌時鍾傳據其地有桂州刺史李瓊/遣人謂傳曰夢符吾弟請遣歸鍾令求於市邸人曰)¶
<pb:KR4h0140_WYG_861-6a>¶
(夜來不歸/不知所之)¶
　　　荅常學士¶
罷修儒業罷修真養拙藏愚春復春到老不踈林裏鹿¶
平生難見日邊人洞桃深處千林錦巖雪鋪時萬草新¶
深謝名賢逺相訪求聞難博鳳為鄰¶
　　　漁父引二首¶
村寺鍾聲度逺灘半輪殘月落山前徐徐撥櫂却歸灣¶
浪疊朝霞錦繡翻¶
<pb:KR4h0140_WYG_861-6b>¶
漁弟漁兄喜到來波官賽却坐江隈椰榆杓子木瘤杯¶
爛煮鱸魚滿案堆¶
　　　察考取状荅¶
揷花飲酒何妨事樵唱漁歌不礙時¶
　沈廷瑞¶
沈廷瑞高安人吏部侍郎彬之子有道術嗜酒寒暑一¶
單褐數十年不易常跣行日數百里林棲露宿多在玉¶
笥浮雲二山老而不衰化後人猶常見之¶
<pb:KR4h0140_WYG_861-7a>¶
　　　荅高安宰(廷瑞嘗直造縣宰之坐宰不快戲之/曰沈道士何時成道廷瑞應聲成詩)¶
何須問我道成詩紫府清都自有期手握藥苗人不識¶
體含金骨俗争知(一本此下後有四句云書符解遣龍/蛇走動印還教海岳移他日丹霄誰)¶
(是侣青童引/駕紫霄随)¶
　　　贈僧昭瑩(廷瑞化於玉笥山後二年有閣皂山/僧昭瑩遇之問所往云暫尋知已留)¶
　　　(詩别昭瑩後到玉笥山/話及方知其尸解而去)¶
南北東西路人生㑹不無早曽依閣皂又却上𤣥都雲¶
片随天闊泉聲落石孤何期早相遇樂共煮菖蒲¶
<pb:KR4h0140_WYG_861-7b>¶
　　　寄袁州陳智周(廷瑞與智周相善化後數年有/人於江筠路次見廷瑞共與久)¶
　　　(之令將詩寄智周智周得詩甚訝/馳出門求送詩者已不知所在)¶
名山相别後别後㑹難期金鼎銷紅日丹田老紫芝訪¶
君雖有路懷我豈無詩休羡繁華事百年能幾時¶
　　　壟穴遺詩(華盖山事實云昭瑩遇廷瑞後開壟/視之惟見空棺穴旁得片紙遺詩云)¶
虛勞營殯玉山前殯後那知已脫蝉應是元神歸洞府¶
更無遺魄在黄泉靈臺已得修真訣塵世空留悟道篇¶
堪歎浮生今古事北邙山下草芊芊¶
<pb:KR4h0140_WYG_861-8a>¶
　譚峭¶
譚峭字景升國子司業洙之子博渉經史屬文清麗洙¶
訓以進士業而峭酷好黄老書辭父逺遊師嵩山道士¶
得辟榖養氣之術後入青城山仙去¶
　　　大言詩¶
線作(一作/大)長江扇作(一作/大)天靸鞵抛向(一作/在)海東邊蓬¶
萊信道無多路(一作世間多/少閒蟲豸)只(一作/盡)在譚生拄杖前¶
　　　句¶
<pb:KR4h0140_WYG_861-8b>¶
雲外星霜如走電世間娛樂似抛磚¶
　伊用昌¶
伊用昌不知何許人與其妻乞食多在江右廬陵宜春¶
諸郡出語輕忽常為人毆擊呼之為伊風子愛作望江¶
南詞與妻唱和詞皆有㫖妻有殊色豪富子弟以言笑¶
戲調不可犯夫妻至南城縣丐死牛肉食之死後人有¶
見之者夫妻皆躡虛而行發視所埋處惟有爛牛肉無¶
别物¶
<pb:KR4h0140_WYG_861-9a>¶
　　　望江南詞詠鼓¶
江南鼓梭肚兩頭欒釘著不知侵骨髓打來只是沒心¶
肝空腹被人謾¶
　　　題茶陵縣門(江南有芒草茶陵民採之織履用/昌題此詩縣官及胥吏怒逐出界)¶
茶陵一道好長街兩畔栽栁不栽槐夜後不聞更漏鼓¶
只聴鎚芒織草鞵¶
　　　題酒樓壁(用昌死後一年有江西鎮將丁於/其地見用昌夫妻仍唱望江南詞)¶
此生生在此生先何事從𤣥不復𤣥已在淮南雞犬後¶
<pb:KR4h0140_WYG_861-9b>¶
而今便到玉皇前¶
　　　題遊帷觀真君殿後(用昌渡江至觀後題此詩/夫妻連臂入西山自此更)¶
　　　(不出其詩後題銜云定億兆恒沙/軍國主南方赤龍神王伊用昌)¶
日日祥雲瑞氣連儂家應作大神仙筆頭灑起風雷力¶
劍下驅馳造化權更與戎夷添禮樂永敎邉徼絶烽煙¶
列仙功業只如此直上三清第一天¶
　　　留題閣皂觀¶
花洞門前吠似雷險聲流斷俗塵埃雨噴山脚毒龍起¶
<pb:KR4h0140_WYG_861-10a>¶
月照松梢孤鶴回蘿幕秋高添碧翠畫簾時捲到樓臺¶
兩壇詩客何年去去後門闗更不開¶
　　　湖南闖齋吟(用昌入湖南謁馬氏時方設齋獨/不請用昌自造之據其坐洎食畢)¶
　　　(則大聲吟詩吟畢拂衣而起/衆訝異乃逼問之出門不見)¶
誰人能識白元君上士由來盡見聞避世早空南火宅¶
植田高種北山雲雞能抱卵心常聴蟬到成形殻自分¶
學取大羅些子術免敎松下作孤墳¶
　許堅¶
<pb:KR4h0140_WYG_861-10b>¶
許堅字介石廬江人¶
　　　游溧陽霞泉寺限白字¶
近枕吳溪與越峯前朝恩賜雲泉額(南唐以大/唐為前朝)竹林晴¶
見鴈塔高石室曽棲幾禪伯荒碑字沒莓苔深古池香¶
泛荷花白客有經年别故林落日啼猨情脉脉¶
　　　幽棲觀¶
仙翁上昇去丹井寄晴壑山色接天台湖光照寥廓玉¶
洞絶無人老檜猶棲鶴我欲掣青蛇他時冲碧落¶
<pb:KR4h0140_WYG_861-11a>¶
　　　題茅山觀¶
嘗恨清風千載鬱洞天今得恣遊遨松楸一色古壇静¶
鸞鶴不來青漢高茅氏井寒丹已化𤣥宗碑斷夢仍勞¶
分明有箇長生路休向紅塵歎二毛¶
　　　題扇¶
哦吟但寫胷中妙飲酒能忘身後名但願長閒有詩酒¶
一溪風月共清明¶
　　　上徐舎人鉉(堅早年干李氏人以其狂不之/禮因上此詩於徐鉉竞拂衣歸)¶
<pb:KR4h0140_WYG_861-11b>¶
幾宵烟月鎖樓臺欲寄侯門薦禰才滿靣塵埃人不識¶
謾随流水出山來¶
　　　句¶
道既學不得仙從何處來　卧久似慵伸雪項立遲猶¶
未整霜衣(病鶴雜見/吟忩  録)¶
　許碏(一作/鵲)¶
許碏高陽人累舉不第學道於王屋周遊名山洞府到¶
處於石崖峭壁人不及處題云許碏自峩嵋山尋偃月¶
<pb:KR4h0140_WYG_861-12a>¶
子到此筆蹤神異竟莫詳偃月子也遊廬江醉吟一詩¶
人皆笑為風狂後揷花作舞上酒樓醉歌昇仙去¶
　　　醉吟¶
閬苑花前是醉鄉踏(一作/拈)翻王母九霞觴羣仙拍手嫌¶
輕薄(一作/脫)謫向人間作酒狂¶
　　　題南嶽招仙觀壁上(題此詩後/數日上昇)¶
洪鑪烹鍜人性命器用不同分皆定妖精鬼魅鬬神通¶
只是干邪不干正黄口小兒初學行唯知日月東西生¶
<pb:KR4h0140_WYG_861-12b>¶
還為萬靈威聖力移月在南日在北玉為玉兮石是石¶
藴棄深泥終不易鄧通餓死嚴陵貧帝王豈是無人力¶
丈夫未達莫相侵攀龍附鳳損精神¶
　張白¶
張白衡州人少應舉不第入道常挑一鐵葫蘆得錢便¶
飲酒自稱白雲子忽一日死𦵏武陵城西經半載有鼎¶
州官揚州勾當公事遇於酒肆同酌數日衆聞之開驗¶
其棺一空有武陵春色詩三百首今存其一¶
<pb:KR4h0140_WYG_861-13a>¶
　　　武陵春色¶
武陵春色好十二酒家樓大醉方回首逢人不舉頭是¶
非都不采名利混然休戴箇星冠子浮沉逐世流¶
　　　贈酒店崔氏¶
武陵城裏崔家酒地上應無天上有南遊道士飲一㪷¶
卧向白雲深洞口¶
　　　哭陸先生¶
六親慟哭還復蘇我笑先生淚箇無脫履定歸天上去¶
<pb:KR4h0140_WYG_861-13b>¶
空墳留入武陵圖¶
　段榖¶
段榖累舉進士不第忽如狂市中謳吟其詩後死及𦵏¶
發視但空棺耳¶
　　　市中狂吟¶
一間茅屋尚自修治任狂風吹連簷破碎枓栱斜欹看¶
著倒也牆壁作散土一堆主人翁永不來歸¶
　趙自然¶
<pb:KR4h0140_WYG_861-14a>¶
趙自然池州鳳凰山道士夢陰真君與柏葉一枝九疊¶
食之因不食神氣異常¶
　　　詩¶
常欲棲山島閒眠玉洞寒丹歌時引舞來去跨雲鸞¶
　李浩¶
李浩字太素不知何許人隐青城山牡丹坪與仙人爾¶
朱先生遊作大丹詩百首行世或傳舉家仙去¶
　　　大丹詩四首¶
<pb:KR4h0140_WYG_861-14b>¶
混沌未分我獨存包含四象立乾坤還丹須向此中覓¶
得此方為至妙門¶
煮石烹金煉太元神仙不肎等閑傳人能認得其中理¶
奪盡乾坤造化權¶
百首荒辭義亦深因傳同道決疑心華池本是真神水¶
神水元來是白金¶
取將白金為鼎器鼎成潛伏汞來侵汞入金鼎終年盡¶
産出靈砂似太陰¶
<pb:KR4h0140_WYG_861-15a>¶
　徐釣者(一作/徐釣)¶
徐釣者不知其名自言東海蓬萊鄉人常櫂舟泛於鄂¶
渚上及三湘下經五湖每將魚市酒人逐之不可近乃¶
水仙也¶
　　　自吟¶
曽見秦皇架石橋海神忙迫漲驚潮蓬萊隔海雖難到¶
直上三清却不遥¶
　藍采和¶
<pb:KR4h0140_WYG_861-15b>¶
藍采和不知何時人常衣破藍衫六銙黒木腰帶一脚¶
著鞾一脚跣行夏則衫内加絮冬則卧於雪中氣出如¶
蒸每行歌城市乞索持大拍板踏歌似狂非狂歌詞極¶
多率皆仙意以錢與之或散失亦不顧見貧人即與之¶
及與酒家後踏歌於濠梁間酒樓乗醉輕舉雲中擲鞾¶
衫腰帶拍板冉冉而去¶
　　　踏歌¶
踏歌踏歌藍采和世界能幾何紅顔三春樹流年一擲¶
<pb:KR4h0140_WYG_861-16a>¶
　梭古人混混去不返今人紛紛來更多朝騎鸞鳳到碧¶
　落暮見桑田生白波長景明暉在空際金銀宫闕高嵯¶
　峨¶
　¶
　¶
　¶
　¶
　¶
<pb:KR4h0140_WYG_861-16b>¶
　¶
　¶
　¶
　¶
　¶
　¶
　¶
御定全唐詩卷八百六十一¶
