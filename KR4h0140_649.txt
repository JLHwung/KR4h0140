# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:57.208866
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百四十九
<pb:KR4h0140_WYG_649-1a>¶
　欽定四庫全書¶
御定全唐詩巻六百四十九¶
　　方干¶
　　　　送崔拾遺出使江東¶
　九門思諫諍萬里采風謡闗外逢秋月天涯過晩潮雁¶
　飛雲杳杳木落浦蕭蕭空怨他鄉别回舟暮寂寥¶
　　　　重陽日送洛陽李丞之任¶
　為文通絶境從宦及良辰洛下知名早腰邊結綬新且¶
<pb:KR4h0140_WYG_649-1b>¶
　傾浮菊酒聊拂染衣塵獨恨滄州侣愁來别故人¶
　　　　江州送李侍御歸東洛¶
　獨乗驄馬去不並旅人還中外名卿貴田園髙步閑暮¶
　春經楚縣新月上淮山道路空瞻望軒車不敢攀¶
　　　　送郭太祝歸江東¶
　鄉人去欲盡北雁又南飛京洛風塵久江淮音信稀舊¶
　山知獨徃一醉莫相違未得解羇旅無勞問是非¶
　　　　送李恬及第後還貝州¶
<pb:KR4h0140_WYG_649-2a>¶
成名年少日就業聖人書擢桂誰相比籝金已不如束¶
城送歸客秋日待征車若到清潭畔儒風變里閭¶
　　　收兩京後還上都兼訪一二親故¶
離堂千里客歸騎五陵人路轉函闗晩煙開上苑新天¶
涯將野服闕下見鄉親問得存亡事裁詩寄海濵¶
　　　送汶上王明府之任¶
何時到故鄉歸去佩銅章親友移家盡閭閻百戰傷背¶
闗餘草木出塞足風霜遺老應相賀知君不下堂¶
<pb:KR4h0140_WYG_649-2b>¶
　　　湖南使院遣情送江夏賀侍郎¶
雲雨一消散悠悠闗復河俱從泛舟役遂隔洞庭波楚¶
水去不盡秋風今更過無由得相見却恨寄書多¶
　　　過申州作¶
萬人曾死戰㡬户免刀兵(一作㡬處/見休兵)井邑初安堵兒童¶
未長成凉風吹古木野火燒(一作/入)殘營寥落千餘里山¶
髙水復清¶
　　　汝南過訪田評事¶
<pb:KR4h0140_WYG_649-3a>¶
移家近漢隂不復問華簪買酒宜城逺燒田夢澤深暮¶
山逢鳥入寒水見魚沈與物皆無累終年愜本心¶
　　　送道上人遊方¶
律儀通外學詩思入𤣥闗煙景隨人别風姿與物閒貫¶
花留靜室咒水度空山誰識浮雲意悠悠天地間¶
　　　送饒州王司法之任兼寄朱處士¶
莫辭(一作/愁)還作吏且喜速回車留醉悲殘歳含情寄逺¶
書共看衰老近轉覺宦名虛遥想清溪畔幽人得自如¶
<pb:KR4h0140_WYG_649-3b>¶
　　　詹碏山居¶
愛此棲心靜風塵路已賖十餘莖野竹一兩樹山花遶¶
石開泉細穿蘿引徑斜無人㑹幽意來徃在煙霞¶
　　　曉角¶
畫角吹殘月寒聲發戍樓立霜嘶馬怨攅磧泣兵愁燕¶
雁鳴雲畔胡風冷草頭罷聞三㑹後天逈曉星流¶
　　　冬日¶
燒火掩闗坐窮居客訪稀凍雲愁暮色寒日淡斜暉穿¶
<pb:KR4h0140_WYG_649-4a>¶
牖竹風滿遶庭雲葉飛已嗟周一嵗羇寓尚何依¶
　　　殘秋送友¶
早為千里别况復是秋殘木葉怨先老江雲愁暮寒交¶
情如水淡離酒泛杯寛料想還家後休吟行路難¶
　　　客行¶
藕葉綴為衣東西泣路岐鄉心日落後身計酒醒時觸¶
目多添感凝情足所思羈愁難盡遣行坐一低睂¶
　　　秋夜¶
<pb:KR4h0140_WYG_649-4b>¶
度鴻驚睡醒欹枕已三更夢破寂寥思燈殘零落明空¶
忩閑月色幽壁靜蟲聲况是離鄉久依然無限情¶
　　　新月¶
入夜天西見蛾蝞冷素光潭魚驚釣落雲雁怯弓張隱¶
隱臨珠箔微微上粉墻更憐三五夕仙桂滿輪芳¶
　　　滁上懷周賀¶
就枕忽不寐孤懷興歎初南譙收舊厯上苑絶來書(一/作)¶
(已經天目嵗/未寄漢陽書)暝雪細(一作/雨亂)聲積晨鐘寒韻疎侯門昔彈¶
<pb:KR4h0140_WYG_649-5a>¶
鋏曾共食江(一作/無)魚¶
　　　寄石湓清越上人¶
寺處唯髙僻雲生石枕(一作/枕石)前靜吟因(一作/應)得句獨夜¶
不妨禪窗接停猨樹巖飛浴鶴泉相思有書札俱倩獵¶
人傳¶
　　　陳式水墨山水¶
造化有功力平分歸筆端溪如冰後聽上似燒來看立¶
意雪髯(一作/霜髭)出支頤煙汗(一作/汁)乾世間從爾後應覺致¶
<pb:KR4h0140_WYG_649-5b>¶
名難¶
　　　陳秀才亭際木蘭¶
昔見初栽日今逢成樹時存思心更感遶看步還遲蝶¶
舞揺風蘂鶯啼含露枝裴回不忍去應與醉相宜¶
　　　贈鏡公(一作旅/次錢塘)¶
幽獨度遥夜夜清神更閑髙風吹越樹(一作/國)細露濕(一/作)¶
(雨/暗)湖山月皎微吟後鐘鳴不寐間如教累簮組此興豈¶
相闗¶
<pb:KR4h0140_WYG_649-6a>¶
　　　登雪竇僧家(一作書竇/雲禪者壁)¶
登寺尋盤道人煙逺更微石窗秋見海山靄暮侵衣衆¶
木隨僧老髙泉盡日飛誰能厭軒冕來此便忘機¶
　　　途中逢進士許巢¶
聲望(一作/價)去已逺門(一作/問)人無不知義行相識處貧過¶
少年時妨寐夜吟苦愛閒身達遲難求似君者我去更¶
逢誰¶
　　　贈瑪瑙山禪者(一作贈瑪瑙/禪師歸京)¶
<pb:KR4h0140_WYG_649-6b>¶
芿(一作/蒲)草不停獸因師山更靈村林朝乞食風雨夜開¶
扄井味兼松粉雲根着淨瓶塵勞如醉夢對此暫能醒¶
　　　詶故人陳乂都¶
逺别那無夢重遊自有期半年鄉信到兩地赤(一作/客)心¶
知坐久吟移調更長硯結凘文人才力薄終怕阿戎欺¶
　　　閏春(一作/月)¶
羃羃復蒼蒼微和傍早陽前春寒(一作惜/寒春)已盡待閏日¶
猶長栁變雖因雨花遲豈為霜自兹延聖厯誰不駐年¶
<pb:KR4h0140_WYG_649-7a>¶
光¶
　　　方著作畫竹¶
曡葉與髙節俱從毫末生流(一作/留)傳千古譽研鍊十年¶
情向月本無影臨風疑有聲吾家釣臺畔(一作/磯側)似此兩¶
三莖¶
　　　題友人山花¶
平明(一作/蘂葫)方發盡(一作/盡坼)為待(一作/得)好風吹不見移來日¶
先愁落(一作/花)去時濃香薰曡葉繁朶壓卑(一作/欹)枝坐(一/作)¶
<pb:KR4h0140_WYG_649-7b>¶
(來/)看皆終夕遊蜂似(一作/自)有期¶
　　　贈詩僧懷靜(一作/觀)¶
㡬(一作/多)生餘習在時復作(一作/却)微吟坐夏莓苔合(一作/匝)¶
行禪檜柏深入山成白首學道是初心心地不移變徒¶
云(一作/勞)寒暑侵¶
　　　贈許牘秀才¶
理論與妙用皆從人外來山河澄正氣雪月助宏才傲¶
世寄漁艇蔵名歸酒杯升沈在方寸即恐起風雷¶
<pb:KR4h0140_WYG_649-8a>¶
　　　送于丹¶
至業是至寳莫過心自知時情如甚暢天道即無私入¶
洛霜霰苦離家蘭菊裏焚舟(一作/營州)不回顧薄暮又何之¶
　　　送人遊(一作/之)日本國¶
蒼茫大荒外風教(一作/勢)即難知連夜揚帆去經年到岸¶
遲波濤含(一作/吞)左界星斗定東維(一作證/東夷)或有歸風便¶
當為相見期¶
　　　東溪言事寄于丹¶
<pb:KR4h0140_WYG_649-8b>¶
日月晝夜轉年光難駐留軒忩才過雨枕簟即知秋草¶
(一作/天)際鳥(一作/雁)行出溪中虹影收唯君壮心在應笑卧¶
滄洲¶
　　　暮發七里灘夜泊嚴光臺下¶
一瞬即七里箭馳猶是難檣邊走嵐翠枕底失風湍但¶
訝猨鳥定不知霜月寒前賢竟何益此地誤垂竿¶
　　　處州洞溪¶
氣象四時清無人畵得成衆山寒叠翠兩派緑分聲坐¶
<pb:KR4h0140_WYG_649-9a>¶
月何曾夜聼松不似晴混元政結後便有此溪名¶
　　　稱心寺中島¶
水木深不極似將星漢連中州唯此地上界别無天雪¶
折停猨樹花蔵浴鶴泉師為終老意日日復年年¶
　　　嵗晩苦寒¶
地氣寒不暢嚴風無定時挑燈青燼少呵筆尺書遲白¶
兔沒已久晨雞僵未知竚看開聖厯暄煦立為期¶
　　　杜鵑花¶
<pb:KR4h0140_WYG_649-9b>¶
未問移栽日先愁落地時疎中從間葉密處莫燒枝郢¶
客教誰探胡蜂是自知周回兩三步常有醉鄉期¶
　　　山中¶
散拙亦自遂麤將猨鳥同飛泉髙瀉月獨樹逈含風果¶
落盤盂上雲生篋笥中未甘明聖日終作釣漁翁¶
　　　路支使小池¶
兒童戲穿鑿咫尺見津涯蘚岸和纎草松泉濺淺沙光¶
含半牀月影入一枝花到此無醒日當時有習家¶
<pb:KR4h0140_WYG_649-10a>¶
　　　清源標公¶
師為衆人重始得衆人師年到白頭日行如新戒時瓶¶
添放魚澗窗逈褭猿枝此地堪終老迷癡自不知¶
　　　題雪竇禪師壁(一作贈雪/竇峰禪師)¶
飛泉(一作/流)濺禪石瓶注(一作/履&KR0752;)亦(一作/毎)生苔海上山不淺¶
天邊人自來長年隨檜柏獨夜任風雷獵者聞疎磬知¶
師入定廻¶
　　　重寄金山寺僧¶
<pb:KR4h0140_WYG_649-10b>¶
風濤匝山寺磬韻逹漁船此處别師久逺懷無信傳月¶
華妨靜燭鳥語答幽禪已見如如理灰心應不然¶
　　　哭胡珪¶
才髙登上第孝極歿廬塋一命何無定片言徒有聲故¶
園花自發新塜月初明寂寞重泉裏豈知春物榮¶
　　　與清溪趙明府¶
清規暫趨府獨立與誰親遂性無非酒(一作/醉)求閑却愛¶
貧林泉應入夢印綬莫留人王事聞多暇吟來㡬首(一/作)¶
<pb:KR4h0140_WYG_649-11a>¶
(句/)新¶
　　　送剡縣陳永秩滿歸越¶
俸禄三年後程途一月間舟中非客路鏡裏是家山宻¶
雪霑行袂離(一作/叢)杯變别顔古人唯賀滿今挈解由還¶
　　　示鄉叟¶
暮齒甘衰謝逢人惜别離青山前代業老樹此身移買¶
藥將衣盡尋方見字遲如何鑷殘鬢覽鏡變成絲¶
　　　遊竹林寺¶
<pb:KR4h0140_WYG_649-11b>¶
得路到深寺幽虛曾識名蘚濃隂砌古煙起暮香生曙¶
月落松翠石泉流梵聲聞僧說真理煩惱自然輕¶
　　　陸處士别業¶
問道逺相訪無人覺路長夜深回釣檝月影出書牀蟬¶
噪蓼花發禽來山果香多時欲歸去西望又斜陽¶
　　　贈中岳僧¶
坐來藂木大誰見入嵒年多病長留藥無憂亦是禪搘¶
牀移片石舂粟引髙泉盡願求心法逢誰即擬傳(一作/老去)¶
<pb:KR4h0140_WYG_649-12a>¶
(唯多病寒來忽廢禪夜雲侵静燭枯/葉落澄泉盡擬求心法當期早晩傳)¶
　　　寄普州賈司倉島¶
亂山重復疊何路(一作/處)訪先生豈料多才者空垂不世¶
(一作/不第)名(一作思歸應病成普椽我先/生寃氣終不散嘉言徒擅名)閒曹猶得醉薄俸¶
亦勝耕莫問吟詩石年年芳草平¶
　　　送鏡空上人遊江南¶
去住如雲鶴飄然不可留何山逢後夏一食在孤舟細¶
雨蓮塘晩疎蟬橘岸秋(一作細雨隋宫/晩蟬聲漢樹秋)應懷舊溪月夜¶
<pb:KR4h0140_WYG_649-12b>¶
過石窗流¶
　　　新正¶
蓽門惆悵内(一作/日)時節暗來頻每見新正雪長思故國¶
春雲西斜去雁江上未歸人又一年為客何媒得到秦¶
　　　夜聽步虛¶
寂寂永宫裏天師朝禮聲步虛聞一曲渾欲到三清瑞¶
草秋風起仙堦夜月明多年逺塵意此地欲鋪平¶
　　　題碧溪山禪老(一作贈鶴/隱寺僧)¶
<pb:KR4h0140_WYG_649-13a>¶
師步有雲隨師情唯鶴知蘿迷收□(即术/也)路雪隔出溪¶
時竹狖窺沙井巖禽停檜枝由來傲卿相卧穩答書遲¶
　　　寒食宿先天寺無可上人房¶
雙扉檜下開寄宿石房苔幡北燈花動城西雪霰來收¶
棊想雲夢罷茗議天台同憶前年臘師初白閣回¶
　　　中秋月¶
凉霄煙靄外三五玉蟾秋列野星辰正當空鬼魅愁泉¶
澄寒魄瑩露滴冷光浮未折青青桂吟看不忍休¶
<pb:KR4h0140_WYG_649-13b>¶
　　　暮冬書懷呈友人(一作喻/鳬詩)¶
空為梁甫吟誰竟是知音風雪生寒夜鄉園來舊心滄¶
江孤棹逈白閣一鐘深君子久忘我此懷甘自沈¶
　　　贈江南僧¶
忘機室亦空禪與沃州同唯有半庭竹能生竟日風思¶
山海月上出定印香終繼後傳衣者還須立雪中¶
　　　柳¶
揺曳惹風吹臨堤軟勝絲態濃誰為(一作/解)識力弱自難¶
<pb:KR4h0140_WYG_649-14a>¶
持學舞枝翻袖呈妝葉展睂如何一攀折懷友又題詩¶
　　　送姚合員外赴金州¶
受詔從華省開旗發帝州野煙新驛曙殘照古山秋樹¶
勢連巴沒江聲入楚流唯應化行(一作/行化)後吟句上閑樓¶
　　　送江隂霍明府之任¶
遥遙去舸新浸郭葦兼蘋樹列巢灘鶴鄉多釣浦人虹¶
分陽羡雨浪隔廣陵春知竟三年秩琴書外是貧¶
　　　送友及第歸淛東(一作送王羽登科後歸江東/又見戴叔倫集題作送王翁)¶
<pb:KR4h0140_WYG_649-14b>¶
　　　(信及第後歸/江東舊隱)¶
南行無俗侣秋雁與寒雲野趣(一作/性)自多愜鄉名(一作/名香)¶
人共聞吳山中路斷淛水半江分此地登臨慣攄(一作/含)¶
情一送君¶
　　　山中即事¶
趍世非身事山中適性情野花多異色幽鳥少凡聲樹¶
影搜凉卧苔光破碧行閒尋採藥處仙路漸分明¶
　　　過黄州作¶
<pb:KR4h0140_WYG_649-15a>¶
　弭節齊安郡孤城百戰殘傍村林有虎帶郭縣無官暮¶
　角梅花怨清江桂影寒黍離縁底事撩我起長歎¶
　¶
　¶
　¶
　¶
　¶
　¶
<pb:KR4h0140_WYG_649-15b>¶
　¶
　¶
　¶
　¶
　¶
　¶
　¶
御定全唐詩巻六百四十九¶
