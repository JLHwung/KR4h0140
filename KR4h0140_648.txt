# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:57.151842
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百四十八
<pb:KR4h0140_WYG_648-1a>¶
　欽定四庫全書¶
御定全唐詩巻六百四十八¶
　　方干¶
　方干字雄飛新定人徐凝一見器之授以詩律始舉進¶
　士謁錢塘太守姚合合視其貎陋甚卑之坐定覽巻乃¶
　駭目變容館之數日登山臨水無不與焉咸通中一舉¶
　不得志遂遯㑹稽漁於鑑湖太守王龜以其亢直宜在¶
　諫署欲薦之不果干自咸通得名迄文德江之南無有¶
<pb:KR4h0140_WYG_648-1b>¶
　及者歿後十餘年宰臣張文蔚奏名儒不第者五人請¶
　賜一官以慰其魂干其一也後進私謚曰𤣥英先生門¶
　人楊弇與釋子居逺收得詩三百七十餘篇集十巻今¶
　編詩六巻¶
　　　　採蓮¶
　採蓮女兒避殘熱隔夜相期侵早發指剥春葱腕似雪¶
　畫橈輕撥蒲根月蘭舟遲速有輸贏先到河灣賭何物¶
　纔到河灣分首去散在花間不知處¶
<pb:KR4h0140_WYG_648-2a>¶
　　　寄李頻¶
衆木又搖落望君還不(一作/猶未)還軒車在何處(一作何/䖏去)雨¶
雪滿前山思苦文星動鄉遥釣渚閑明年見名姓(一作/字)¶
唯我獨何顔¶
　　　東溪别業寄吉州段郎中¶
前山含逺翠(一作/翠晩)羅列在窗中盡日(一作/晝夜)人不到一尊¶
誰與同凉隨蓮葉雨暑避栁條風豈分長岑(一作/孤)寂明¶
時有至公¶
<pb:KR4h0140_WYG_648-2b>¶
　　　懷州客舍¶
誤飲覃懷酒誰知滯去程朝昏太行色坐卧沁河聲白¶
道穿秦甸嚴鼙似戍城隣雞莫相促遊子自晨征¶
　　　中路寄喻鳬先輩¶
求名如未遂白首亦難歸送我尊前(一作/中)酒典君身上¶
衣寒蕪隨趙盡(一作/闊)落葉渡淮稀莫歎(一作/笑)干時晩前¶
心豈便非¶
　　　送趙明府還北¶
<pb:KR4h0140_WYG_648-3a>¶
故園(一作/林)終不住劍鶴在扁舟盡室無餘俸還家得白¶
頭鐘催吳岫曉(一作/晩)月遶(一作/照)渭河流曾是棲安邑恩¶
期異日酬¶
　　　過朱協律故山¶
地下無餘恨人間得盛名殘篇續大雅稚子托諸生度¶
日山空暮縁溪鶴自鳴難收故交意寒笛一聲聲¶
　　　途中寄劉沆(一作寄/朱特)¶
登車誤相逺談笑亦何因路入瀟湘樹書隨巴蜀人歛¶
<pb:KR4h0140_WYG_648-3b>¶
衣寒犯雪傾篋病看春莫負髫年志清朝作(一作/有)獻臣¶
　　　送班主簿(一作/少府)入謁荆南韋常侍(一作盧/尚書)¶
束書成逺去還計莫經春倒篋唯求醉登舟自笑貧波¶
移彭蠡月樹沒漢陵人試吏曽趨府旌幢自可(一作/易得)親¶
　　　夏日登靈隱寺後峰¶
絶頂無煩暑登臨三伏中深蘿難透日喬木更含風山¶
疊雲霞際川傾世界東那知兹夕興不與古人同¶
　　　聽新蟬寄張晝¶
<pb:KR4h0140_WYG_648-4a>¶
細聲頻斷續審聽亦難分髣髴應移處從容却不聞蘭¶
棲朝咽露樹隱暝吟雲莫(一作/若)遣鄉愁起吾懐祗是(一/作)¶
(似/)君¶
　　　送喻坦之下第還江東¶
文戰偶未勝無令移壮心風塵辭帝里舟檝到家林過¶
楚寒方盡浮淮月正沈持杯話來日不聽洞庭砧¶
　　　送姚舒下第遊蜀¶
蜀路何迢遞憐君獨去遊風煙連北虜山水似(一作/勝)東¶
<pb:KR4h0140_WYG_648-4b>¶
甌九折盤荒坂重江遶漢州臨卭一壺酒能遣(一作/浣)長¶
卿愁¶
　　　旅次錢塘¶
此地似鄉國堪為朝夕吟雲蔵吳相廟樹引越山禽潮¶
落海人散鐘遲秋寺深我來無舊識誰見寂寥心¶
　　　别喻鳬¶
知心似古人嵗久分彌親離别波濤闊留連槐栁新蟇¶
陵寒(一作武/陵閑)貰酒漁浦夜垂綸自此星居後音書豈厭¶
<pb:KR4h0140_WYG_648-5a>¶
頻¶
　　　送相里燭¶
相逢未作期相送定何之不得長年少那堪逺别離泛¶
湖乘月早踐雪過山遲永望多時立翻如在夢思¶
　　　君不來¶
閑花未零落心緒已紛紛久客無人見新禽何處聞舟¶
隨一水逺路出萬山分夜月生愁望孤光必照君¶
　　　將謁商州吕(一作/李)郎中道出楚州留獻章(一作/韋)¶
<pb:KR4h0140_WYG_648-5b>¶
　　　中丞¶
江流盤復直浮棹出家林商洛路猶逺山陽春已深青¶
雲應有(一作/可)望白髮未相侵才小知難薦終勞許郭心¶
　　　金州客舍¶
巻箔羣(一作/雲)峰暮蕭條未掩闗江流嶓&KR1815;雨路(一作/帆)入¶
漢家(一作/隂)山落葉欹眠後孤砧倚望問此情偏耐醉難¶
遣酒罍閒¶
　　　途中逢孫輅因得李頻消息¶
<pb:KR4h0140_WYG_648-6a>¶
灞上寒仍在柔條亦自新山河雖度臘雨雪未知春正¶
憶同袍者堪逢共國人銜杯益(一作/亦)無語與爾轉相親¶
　　　送從兄郜(一作韋郜一作/途中别孫璐)¶
道路本無限又(一作/更)應何處逢流年莫虛擲華髮不相¶
容野渡波揺月空(一作/寒)城雨翳鐘此心隨去馬(一作/去鳥)迢¶
遞過千(一作/重)峰¶
　　　送許温(一作/渾)¶
壮嵗分罙(一作/彌)切少(一作/髫)年心正(一作/即)同當聞千里去¶
<pb:KR4h0140_WYG_648-6b>¶
難遣一尊空翳燭蒹葭雨吹帆橘柚風明年見親族盡¶
(一作/冬)集在懷中¶
　　　鏡中别業二首(一作鏡湖/西島閑居)¶
寒山(一作/居)壓鏡心此處是家林梁燕窺(一作/欺)春醉嵒猿¶
學夜吟雲連平地起月向白波沈猶自聞鐘角棲身可¶
在深¶
世人如不容吾自縱天慵落葉憑風掃香秔倩水舂花¶
朝連郭霧雪夜隔湖鐘身外(一作/在)無能事頭宜白此峰¶
<pb:KR4h0140_WYG_648-7a>¶
　　　經周處士故居¶
愁吟與獨行何事不傷(一作/闗)情久立釣魚處唯聞啼鳥¶
聲山蔬和草嫩(一作/雨歇)海樹入籬(一作/雲)生吾在兹溪上懷¶
君恨不平¶
　　　贈喻鳬¶
所得非衆語衆人那得知纔吟五字句又白㡬莖髭月¶
閣欹眠夜霜軒正坐時沈思心更苦恐作滿頭絲¶
　　　早發洞庭¶
<pb:KR4h0140_WYG_648-7b>¶
長天接廣澤二氣共含秋舉目無平地何心戀直鉤孤¶
鐘鳴大岸片月落中流却憶鴟夷子當時此泛舟¶
　　　貽錢塘縣路明府(一作/感懷)¶
志業(一作/至學)不得力到(一作/至)今猶苦吟唫成五字句用破¶
一生心世路屈聲逺(一作/滿)寒(一作/雲)溪怨(一作/寃)氣深前賢¶
多晩達莫怕鬢霜侵¶
　　　湖上言事寄長城喻明府¶
吟霜與卧雲此興亦甘貧吹箭落翠羽垂絲牽錦鱗(一/作)¶
<pb:KR4h0140_WYG_648-8a>¶
(爇葦蒸菰米/垂絲釣錦鱗)滿湖風撼月半日雨蔵春却笑縈簪組勞¶
心字逺人¶
　　　涵碧亭(洋州于中丞/宰東陽日置)¶
髙低竹雜松積翠復留風路極(一作/劇)隂溪裏寒生暑氣¶
中閑雲低覆草片水靜涵空方見洋源牧心侔造化功¶
　　　除夜¶
永懷難自問此夕衆愁興曉韻侵春角寒光隔嵗燈心¶
燃一寸火淚結兩行氷煦育誠非逺陽和又欲昇¶
<pb:KR4h0140_WYG_648-8b>¶
　　　贈許牘山人¶
才子醉更逸一吟傾一觴支頤忽有得揺筆便成章王¶
粲實可重禰衡爭不狂何時應㑹靣夢裏是瀟湘¶
　　　贈功成將¶
定難在明畧何曾勞戰爭飛書諭强㓂計日下重城深¶
雪移軍(一作/營)夜寒笳(一作/沙)出塞情苦心殊易老新髮早¶
年生¶
　　　白(一作/自)艾原客¶
<pb:KR4h0140_WYG_648-9a>¶
原上桑柘瘦再來還見貧滄州㡬年隱白髮一莖新敗¶
葉平空塹殘陽滿近隣閑言說知已半是學禪人¶
　　　朔管¶
寥寥落何處一夜過胡天送苦秋風外吹愁白髮邊望¶
鄉皆下淚久戍盡休眠寂寞空沙曉開眸片月懸¶
　　　憶故山¶
舊山長繫念終日卧邊亭道路知已逺夢魂空再經秋¶
泉凉好引乳鶴靜宜聽獨上髙樓望蓬身且未(一作/保)寧¶
<pb:KR4h0140_WYG_648-9b>¶
　　　冬夜泊僧舍¶
江東寒近臘野寺水天昏無酒能消夜隨僧早閉門照¶
墻燈焰細著瓦雨聲繁漂泊仍千里清吟欲斷魂¶
　　　新秋獨夜寄戴叔倫¶
遥夜獨不卧寂寥庭户中河明五陵上月滿九門東萬¶
里親朋散故園滄海空歸懐正南望此夕起秋風¶
　　　送沛縣司馬丞之任¶
舉酒一相勸逢春聊盡歡羇遊故交少逺别後期難路¶
<pb:KR4h0140_WYG_648-10a>¶
　上野花發雨中青草寒悠悠兩都夢小沛與長安¶
　　　　送盧評事東歸(一作戴叔倫詩題/云送友人東歸)¶
　萬里楊栁色出闗隨故人輕煙覆(一作/拂)流水落日照行¶
　塵積夢江湖闊憶家兄弟貧裵回灞亭上不語共傷春¶
　　　　清明日送鄧芮還鄉(一作戴/叔倫詩)¶
　鐘鼓喧離室車徒促(一作/役)夜装曉榆(一作/厨)新變火輕栁¶
　暗飛霜轉鏡看華髮傳杯話故鄉每嫌兒女泪今日自¶
　沾裳¶
<pb:KR4h0140_WYG_648-10b>¶
　¶
　¶
　¶
　¶
　¶
　¶
　¶
御定全唐詩巻六百四十八¶
