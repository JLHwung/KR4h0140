# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.295494
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百四十五
<pb:KR4h0140_WYG_145-1a>¶
　欽定四庫全書¶
御定全唐詩巻一百四十五¶
　　杜頠(一作/顔)¶
　杜頠開元十五年同王昌齡登第詩二首¶
　　　　從軍行¶
　秋草馬蹄輕角弓持弦急去為龍城候正值胡兵襲軍¶
　氣横大荒戰酣日将入長風金鼓動白露(一作/霧)鐡衣濕¶
　四起愁邉聲南轅時佇立㫁蓬孤自轉寒雁飛相及萬¶
<pb:KR4h0140_WYG_145-1b>¶
　里雲沙漲平川(一作/路平)冰霰溢(一作/澀)夜聞漢使歸獨向刀¶
　環泣¶
　　　　故絳行¶
　君不見銅鞮觀數里城池已蕪漫君不見虒祁(一作/祁虒)宫¶
　㡬重䑓榭亦微濛介馬兵車全盛時歌童舞女妖艷姿¶
　一代繁華皆共絶九原唯望塚纍纍¶
　　李嶷¶
　李嶷開元十五年進士第官左武衛錄事殷璠稱其詩¶
<pb:KR4h0140_WYG_145-2a>¶
鮮潔有規矩其少年行三首詞雖不多翩翩然侠氣在¶
目今存詩六首¶
　　　少年行三首¶
十八羽林郎戎衣侍(一作事/又作從)漢王臂鷹金殿側挟彈玉¶
輿傍馳道春風起陪㳺出建章¶
侍獵長楊下承恩更射飛塵生馬影滅箭落雁行稀薄¶
暮隨天仗聮翩入瑣闈¶
玉劍膝邉(一作/傍)横金杯馬上傾朝逰茂陵道夜宿鳯凰¶
<pb:KR4h0140_WYG_145-2b>¶
城豪吏(一作/侠)多猜忌無勞問姓名¶
　　　淮南秋夜呈周偘(一作呈/同僚)¶
天浮河漢髙夜閒砧杵發清秋忽如此離恨應難歇風¶
亂池上萍(一作/螢)露光竹間月與君共逰䖏忽作他鄉别¶
　　　林園秋夜作¶
林卧避殘暑白雲長在天賞心既如此對酒非徒然月¶
色徧秋露竹聲兼夜泉凉風懐袖裏兹意與誰傳¶
　　　讀前漢外戚傳¶
<pb:KR4h0140_WYG_145-3a>¶
人錄尚書事家臨御路傍鑿池通渭水避暑借眀光印¶
綬妻封邑軒車子拜郎寵因宫掖裏勢極必先亡¶
　崔亘¶
崔亘開元二十四年登進士第詩一首¶
　　　春怨¶
夜盡夢初驚紗窗早霧眀曉妝脂粉薄春服綺羅輕妾¶
有今朝恨君無舊日情愁来理弦管皆是㫁腸聲¶
　蔣維翰(蔣一/作薛)¶
<pb:KR4h0140_WYG_145-3b>¶
蒋維翰登開元進士第詩五首¶
　　　古歌二首¶
羙人怨何深含情倚金閣不嚬(一作/笑)復不語紅(一作/珠)淚¶
雙雙(一作/紛紛)落¶
美人閉紅燭獨坐裁新錦頻放剪刀聲夜寒知未寢¶
　　　春夜裁縫¶
珠箔因風起飛蛾入最䏻不教人夜作方便殺眀燈¶
　　　春女怨¶
<pb:KR4h0140_WYG_145-4a>¶
白玉堂前一樹梅今朝忽見數花(一作/枝)開兒家門户尋¶
常(一作/重重)閉春色因何入得(一作縁/何入得)來¶
　　　怨歌¶
百尺珠樓臨狭斜新妝䏻唱美人車皆言賤妾紅顔好¶
要自狂夫不憶家¶
　萬楚¶
萬楚登開元進士第詩八首¶
　　　小山歌¶
<pb:KR4h0140_WYG_145-4b>¶
人說淮南有小山淮王昔日此登仙城中雞犬皆飛去¶
山上壇場今宛然世人貴身不貴夀共笑華陽洞天口¶
不知金石變長年謾在人間戀携手君䏻舉㠶至淮南¶
家住盱眙余先諳桐柏亂流平入海茱萸一曲沸成潭¶
憶記来時魂悄悄想見仙山衆峰小今日長歌思不堪¶
君行為報三青鳥¶
　　　題江潮莊壁¶
田家喜秋熟嵗宴林葉稀禾黍積場圃樝棃垂户扉野¶
<pb:KR4h0140_WYG_145-5a>¶
閒犬時吠日暮牛自歸時復落花酒茅齋堪解衣¶
　　　詠簾¶
玳瑁昔稱華玲瓏薄絳紗鈎銜門勢曲莭亂水紋斜日¶
弄長飛鳥風揺不巻花自當分内外非是為驕奢¶
　　　茱萸女¶
山隂栁家女九日采茱萸復得東鄰伴雙為陌上姝插¶
枝著(一作/花向)髙髻結子置長裾作(一作/忤)性常遲緩非闗詫¶
(一作/託)丈夫平眀折林樾(一作/樹)日入返城隅侠(一作/賈)客要¶
<pb:KR4h0140_WYG_145-5b>¶
羅袖行人挑短書蛾眉自有主年少莫踟蹰¶
　　　五日觀妓¶
西施謾道浣春紗碧玉今時鬬麗華眉黛奪将萱草色¶
紅裙妬殺石榴花新歌一曲令人艷醉舞雙眸斂鬢斜¶
誰道五絲䏻續命却令今日死君家¶
　　　驄馬¶
金絡青驄白玉鞍長鞭紫陌野逰盤朝驅東道塵恒滅¶
暮到河源日未闌汗血每隨邉地苦蹄傷不憚隴隂寒¶
<pb:KR4h0140_WYG_145-6a>¶
君䏻一飲長城窟為報(一作/盡)天山行路難¶
　　　題情人藥欄¶
斂眉語芳草何許太無情正見離人别春心相向生¶
　　　河上逢落花¶
河水浮落花花流東不息應見浣紗人為道長相憶¶
　范朝¶
范朝開元中進士詩二首¶
　　　寧王山池¶
<pb:KR4h0140_WYG_145-6b>¶
水勢臨階轉峰形對路開槎從天上得石是海邉来瑞¶
草分叢種祥花間色栽舊傳詞賦客唯見有鄒枚¶
　　　題石甕寺¶
勝境冝長望遲春好散愁闗連四塞起河帶八川流複¶
磴承香閣重巖映彩樓為臨温液近偏美聖君逰¶
　楊顔¶
楊顔登開元進士第詩一首¶
　　　田家¶
<pb:KR4h0140_WYG_145-7a>¶
小園足生事尋勝日傾壺蒔蔬利扵鬻纔青摘已無四¶
鄰依(一作/因)野竹日夕采其(一作/共樵)枯田家心適時春色徧¶
桑榆¶
　王諲¶
王諲登開元進士第官右補闕詩六首¶
　　　後庭怨¶
君不見紅閨少女端正時夭夭桃李仙容姿幸得君王¶
憐巧笑披香殿裏薦蛾眉蛾眉雙雙人共進常恐妾身¶
<pb:KR4h0140_WYG_145-7b>¶
從此擯甄妃為妬出層宫班女因猜下長信長信宫門¶
閉不開昭陽歌吹風送来夢中魂魄猶言是覺後精神¶
尚未廻念君嬌愛無終始使妾長啼後庭(一作/宫)裏獨立¶
每看斜日盡孤眠(一作/一坐)直至殘燈死秋日聞蟲翡翠簾¶
春晴照面鴛鴦水紅顔舊来花不勝白髪如今雪相似¶
傳聞紈扇恩未歇預想蛾眉上初月如君貴偽不貴真¶
還同棄妾逐新人借問南山松葉意何如北砌槿花新¶
　　　夜坐看搊箏¶
<pb:KR4h0140_WYG_145-8a>¶
調筝夜坐燈光裏却挂羅帷露纎指朱弦一一聲不同¶
玉柱連連影相似不知何䖏學新聲曲曲彈来未覩名¶
應是石家金谷裏流傳未滿洛陽城¶
　　　長信怨¶
飛燕倚身輕爭人巧笑名生君棄妾意増妾怨君情日¶
落昭陽壁秋来長信城寥寥金殿裏歌吹夜無聲¶
　　　閨情¶
日暮裁縫歇深嫌氣力微纔䏻收箧笥嬾起下簾帷怨¶
<pb:KR4h0140_WYG_145-8b>¶
坐空然燭愁眠不解衣昨来頻夢見夫壻莫應知¶
　　　十五夜觀燈¶
暫得金吾夜通看火樹春停車傍眀月走馬入紅塵妓¶
雜歌偏勝場移舞更新應須盡記取說向(一作/與)不来人¶
　　　除夜(一作史/青詩)¶
今嵗今宵盡眀年眀日催寒隨一夜(一作/臘)去春逐五更¶
来氣色空中改容顔暗裏囘風光人不覺已著後園梅¶
　王岳靈¶
<pb:KR4h0140_WYG_145-9a>¶
　王岳靈登開元進士第天寳中累官至監察御史詩一¶
　首¶
　　　　聞漏¶
　建禮含香處重城待漏臣徐聞傳鳳詔曉唱辨雞人銀¶
　箭殘將盡銅壺漏更新催籌當午夜移刻及三辰杳杳¶
　從天逺泠泠出禁頻直疑殘漏曙肅肅對鈎陳¶
　　周萬(一作/吉萬)¶
　周萬其先汝南人後徙居永安黄岡宣州刺史擇從之¶
<pb:KR4h0140_WYG_145-9b>¶
　子開元末登第詩一首¶
　　　　送沈芳謁李觀察求仕進(自注云此君曽浪跡/長安因以詩讓之)¶
　徃日長安路歡逰不惜年為貪盧女曲用盡沈郎錢身¶
　老方投刺途窮始著鞭猶聞有知已此去不徒然¶
　¶
　¶
　¶
御定全唐詩巻一百四十五¶
