# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.552792
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百六十三
<pb:KR4h0140_WYG_563-1a>¶
　欽定四庫全書¶
御定全唐詩巻五百六十三¶
　　裵休¶
　裵休字公美濟源人登進士第舉賢良方正異等擢累¶
　監察御史兵部侍郎大中中拜同中書門下平章事詩¶
　二首¶
　　　　題泐潭¶
　泐潭形勝地祖塔在雲湄浩劫有窮日真風無墜時歳¶
<pb:KR4h0140_WYG_563-1b>¶
　華空自老消息竟誰知到此輕塵慮功名自可遺¶
　　　　贈黃蘖山僧希運¶
　曾傳逹士心中印額有圓珠七尺身挂錫十年棲蜀水¶
　浮杯今日渡漳濱一千龍象隨髙歩萬里香華結勝因¶
　擬欲事師為弟子不知將法付何人¶
　　令狐綯¶
　令狐綯字子直楚之子舉進士擢累左補闕右司郎中¶
　出為湖州刺史大中初召為考功郎中知制誥入翰林¶
<pb:KR4h0140_WYG_563-2a>¶
為學士進中書舎人再遷兵部侍郎俄拜同中書門下¶
平章事懿宗嗣位出為河中節度使徙宣武淮南僖宗¶
時終鳳翔節度使封趙國公詩一首¶
　　　登望京樓賦¶
夷門一鎮五經秋未得朝天不免愁因上此樓望京國¶
便名樓作望京樓¶
　夏候孜¶
夏侯孜字好學亳州譙人累遷婺絳等州刺史宣宗時¶
<pb:KR4h0140_WYG_563-2b>¶
自兵部侍郎為同中書門下平章事懿宗立進司空尋¶
罷以太子少保分司東都詩一首¶
　　　享太廟樂章¶
於鑠令主聖祚重昌興起敎義申明典章俗尚素朴人¶
皆樂康積徳可報流慶無疆¶
　魏謩¶
魏謩字申之鄭公徴五世孫登進士第文宗時為右拾¶
遺擢諫議大夫武宗立貶信州長史宣宗嗣位召授給¶
<pb:KR4h0140_WYG_563-3a>¶
事中遷御史中丞兼户部侍郎俄進同中書門下平章¶
事大中十年領劔南西川節度使上疾求代拜吏部尚¶
書尋授檢校尚書右僕射集十卷今存詩一首¶
　　　和重陽錫宴御製詩¶
四方無事去宸豫杪秋来八水寒光起千山霽色開¶
　周墀¶
周墀字徳升汝南人擢進士第辟湖南巡官入為監察¶
御史集賢殿學士李宗閔鎮山南表行軍司馬閱歲召¶
<pb:KR4h0140_WYG_563-3b>¶
還以考功員外郎兼起居舎人事知制誥武宗即位改¶
工部侍郎出為義成節度使尋以兵部侍郎召判度支¶
進同中書門下平章事俄罷為劔南西川節度使詩二¶
首¶
　　　賀王僕射放榜¶
文塲三化魯儒生三十餘年振重名曽忝木鷄誇羽翼¶
又陪金馬入蓬瀛(自注墀初年木雞賦及/第常陪僕射守職内庭)雖欣月桂居¶
先折更羡春蘭最後榮欲到龍門看風雨關防不許暫¶
<pb:KR4h0140_WYG_563-4a>¶
離營¶
　　　酬李常侍(景/讓)立秋日奉詔祭嶽見寄¶
秋祠靈嶽奉尊罍風過深林古柏開蓮掌月髙珪幣列¶
金天雨露鬼神陪質明三獻雖終禮祈夀千年别上杯¶
豈是瑣才能祀事洪農太守主張来¶
　李景讓¶
李景讓字後巳燈之孫大中中歷御史大夫西川節度¶
使終太子少保分司東都諡曰孝詩一首¶
<pb:KR4h0140_WYG_563-4b>¶
　　　寄華州周侍郎(墀/)立秋日奉詔祭嶽詩¶
闗河豁靜曉雲開承詔秋祠太守来山霽蓮花添翠黛¶
路隂桐葉少塵埃朱轓入廟威儀肅玉佩昇壇歩武回¶
徃嵗今朝幾時事謝君非重我非才¶
　　　句¶
成都十萬户抛若一鴻毛(見北夢/瑣言)¶
　鄭顥¶
鄭顥字奉正宰相絪之孫登進士第官起居郎尚宣宗¶
<pb:KR4h0140_WYG_563-5a>¶
女萬壽公主拜駙馬都尉歷禮部侍郎大中末檢校禮¶
部尚書河南尹詩一首¶
　　　續夢中十韻(并序/)¶
　　去年夀昌節赴麟徳殿上夀廻憇於長興里第昏¶
　　然晝寢夢與十数人納涼於别館館宇蕭灑相與¶
　　聨句予為數聯同游甚稱賞既寤不全記諸聯唯¶
　　有十字云石門霧露白玉殿莓苔青用杜甫句私¶
　　怪語不祥書之於楹不敢言於人不數日上不豫¶
<pb:KR4h0140_WYG_563-5b>¶
　　廢朝㑹及宫車上僊方悟其事追惟顧遇續石門¶
　　之句為十韻云¶
間歲流虹節歸軒出禁扃奔波陶畏景蕭灑夢殊庭境¶
象非曾到崇嚴昔未經日斜烏斂翼風動鶴飄(一作/梳)翎¶
異苑人爭集凉䑓筆不停石門霧露白玉殿莓苔青若¶
匪災先兆何縁思入𠖇御爐虛仗馬華蓋負云亭白日¶
成千古金縢閟九齡小臣哀絶筆湖上泣青萍¶
　劉綺莊¶
<pb:KR4h0140_WYG_563-6a>¶
劉綺莊毘陵人初為崑山尉宣宗時官州刺史集十卷¶
今存詩二首¶
　　　揚州送人¶
桂檝木蘭舟楓江竹箭流故人從此去望逺不勝愁落¶
日低帆影歸風引櫂謳思君折楊栁淚盡武昌樓¶
　　　置酒¶
酒熟人須飲春還鬢已秋願逄千日醉得逭百年愁卒¶
卒周姬旦棲棲魯孔丘平生能㡬日不及且遨遊¶
<pb:KR4h0140_WYG_563-6b>¶
　張固¶
張固大中中甞為桂管觀察使詩二首¶
　　　重陽宴東觀山亭和從事盧順之¶
亂山青翠郡城東爽節憑髙一望通交友㑹時絲管合¶
羽觴飛處笑言同金英耀彩晴雲外玉樹凝霜暮雨中¶
髙詠已勞潘岳思醉歡慙道自車公¶
　　　獨秀山¶
孤峯不與衆山儔直入青雲勢未休㑹得乾坤融結意¶
<pb:KR4h0140_WYG_563-7a>¶
擎天一柱在南州¶
　劉臯¶
劉臯宣宗時鹽州刺史為監軍楊元价所殺詩一首¶
　　　長門怨¶
營營孤思通寂寂長門夜(一作/夕)妾妒亦知非(一作/君)君恩¶
那不借(一作/惜)擕琴就玉階調悲聲未諧將心寄(一作/託)明¶
月流影入君懐¶
　李質¶
<pb:KR4h0140_WYG_563-7b>¶
李質字公幹襄陽人擢進士第大中時官至江西觀察¶
使詩一首¶
　　　宿日觀東房詩¶
曾入桃溪路仙源信少雙洞霞飄素練蘚壁畫隂窻古¶
木愁(一作/疑)撐月危峰欲墮江自吟空向寂誰共倒秋缸¶
　南卓¶
南卓字昭嗣初為拾遺因諫出宰松滋大中時為黔南¶
經略使詩一首¶
<pb:KR4h0140_WYG_563-8a>¶
　　　贈副戎¶
翺翔曽在玉京天墮落江南路幾千從事不須輕縣宰¶
滿身猶帶御爐煙¶
　李訥¶
李訥字敦正趙郡人大中時為浙東觀察使終兵部尚¶
書太子太傅詩一首¶
　　　命妓盛小叢歌餞崔侍御還闕¶
繡衣奔命去情多南國佳人歛翠娥曾向教坊聽國樂¶
<pb:KR4h0140_WYG_563-8b>¶
為君重唱盛叢歌¶
　崔元範¶
崔元範大中時以監察御史為浙東幕府詩一首¶
　　　李尚書命妓歌餞有作奉酬¶
羊公留宴峴山亭洛浦髙歌五夜情獨向柏䑓為老吏¶
可憐林木響餘聲¶
　楊知至¶
楊知至字幾之汝士之子登進士第初為浙東團練判¶
<pb:KR4h0140_WYG_563-9a>¶
官後以比部郎中知制誥終户部侍郎詩二首¶
　　　和李尚書命妓歌餞崔侍御¶
燕趙能歌有幾人為花回雪似含顰聲隨御史西歸去¶
誰伴文翁怨九春¶
　　　覆落後呈同年¶
由來梁鴈與𠖇鴻不合翩翩向碧空寒谷謾勞鄒氏律¶
長天獨遇宋都風此時泣玉情雖異他日銜環事亦同¶
二月春光正揺蕩無因得醉杏園中¶
<pb:KR4h0140_WYG_563-9b>¶
　李明逺¶
李明逺大中中監察御史詩一首¶
　　　送韋覲謫潘州¶
北鳥飛不到南人誰去遊天涯浮瘴水嶺外向潘州草¶
木春秋暮猨猱日夜愁定知遷客淚應只對君流¶
　蕭縝¶
蕭縝大中時望江縣令詩一首¶
　　　前望江麴令頌德¶
<pb:KR4h0140_WYG_563-10a>¶
政績雖殊道且同無辭買石紀前功誰論重徳光青史¶
過里猶歌臥轍風¶
　盧順之¶
盧順之字子謨范陽人杞之孫大中時桂管從事詩一首¶
　　　重陽東觀席上贈侍郎張固¶
渡江旌斾動魚龍令節開筵上碧峰翡翠巢低巖桂小¶
茱萸房濕露香濃白雲郊外無塵事黄菊筵中盡醉容¶
好是謝公髙興處夕陽歸騎出疎松¶
<pb:KR4h0140_WYG_563-10b>¶
　李善夷¶
李善夷與李羣玉同時謫宦澧陽江南集十巻今存詩二首¶
　　　責漢水辭(并序/)¶
　　春秋僖公四年齊桓公合諸侯之師盟于召陵責¶
　　楚之苞茅不入寡君之罪也敢不供給昭王南征¶
　　之不復君其問諸水濱按昭王南征至漢舟人膠¶
　　其舟王遂溺死杜預曰當時漢水未屬楚杜之注¶
　　其為謬哉且楚實殷之始封楚苦縣瀨鄉在漢水¶
<pb:KR4h0140_WYG_563-11a>¶
　　東北六百餘里則漢水於西周之際豈未屬楚乎¶
　　又詩云撻彼殷武奮伐荆楚罙入其阻裒荆之旅¶
　　鄭𤣥注云深入方城之阻也方城今在漢水北三¶
　　百里豈昭王時未屬椘乎屈完以齊桓所問之大¶
　　不敢他對但請自問於水濱之人言我不之知也¶
　　漢實屬楚久矣夫山林川澤天子祀之必有其神¶
　　楚人膠其船而禍其君神不能福神之罪也余過¶
　　漢見其波濤滉漾而責其水詞曰¶
<pb:KR4h0140_WYG_563-11b>¶
漢之廣兮風波四起雖有風波不如蹄涔之水蹄涔之¶
水不為下國而傾天子漢之深兮其隄莫量雖云莫量¶
不如行潦之汪行潦之汪不為下國而溺天王漢之美¶
者曰魴吾雖饑不食其魴恐汚吾之饑腸¶
　　　大隄曲¶
酒旗相望大隄頭隄下連墻隄上樓日暮行人爭渡急¶
槳聲幽軋滿中流¶
　盧溵¶
<pb:KR4h0140_WYG_563-12a>¶
盧溵浙東處士詩二首¶
　　　金燈¶
疎莖秋擁翠幽艷夕添紅有月長燈在無烟燼火同香¶
濃初受露勢庳不知風應笑金臺上先隨曉漏終¶
　　　和李尚書命妓餞崔侍御¶
烏臺上客紫髯公共捧天書靜境中桃朶不辭歌白苧¶
耶溪暮雨起樵風¶
　趙牧¶
<pb:KR4h0140_WYG_563-12b>¶
趙牧大中咸通間人詩一首¶
　　　對酒¶
雲翁耕扶桑種黍養日烏手挼六十花甲子循環落落¶
如弄珠長繩繫日未是愚有翁臨鏡捋白鬚飢魂弔骨¶
吟古書馮唐八十無髙車人生如雲在須㬰何乃自苦¶
八(一作/七)尺軀裂衣換酒且為娛勸君朝飲一瓢夜飲一¶
壺杞天崩雷騰騰桀(一作/紂)非堯(一作/舜)是何足憑桐君桂¶
父豈勝我醉裏白龍多上昇菖蒲花開魚尾定金丹始¶
<pb:KR4h0140_WYG_563-13a>¶
　可延君命¶
　　裵諴¶
　裵諴聞喜人晉公度之從子官歴職方郎中太子中允¶
　詩五首¶
　　　　南歌子詞三首¶
　不是廚中弗爭知䏑裏心井邉銀釧落展轉恨還深¶
　不信長相憶擡頭問取天風吹荷葉動無夜不揺蓮¶
　簳蠟為紅燭情知不自由細&KR0093;斜結&KR0224;爭奈眼相鉤¶
<pb:KR4h0140_WYG_563-13b>¶
　　　　新添聲楊栁枝詞¶
　思量大是惡姻縁只得相看不得憐願作琵琶槽那畔¶
　得他(一作/美人)長抱在胷前¶
　獨房蓮子沒人看偷折蓮時命也&KR0184;若有所由来借問¶
　但道偷蓮是下官¶
　¶
　¶
御定全唐詩巻五百六十三¶
