# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.060584
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百二十七
<pb:KR4h0140_WYG_527-1a>¶
　欽定四庫全書¶
御定全唐詩巻五百二十七¶
　　杜牧(補遺/)¶
　　　　九日¶
　金英繁亂拂䦨香明府辭官酒滿缸還有玉樓輕薄女¶
　笑他寒燕一雙雙¶
　　　　寄牛相公¶
　漢水横衝蜀浪分危樓㸃的拂孤雲六年仁政謳歌去¶
<pb:KR4h0140_WYG_527-1b>¶
　栁遶春堤處處聞¶
　　　　為人題贈二首¶
　我乏青(一作/凌)雲稱君無買笑金虚傳南國貎爭奈五陵¶
　心桂席塵瑶珮瓊鑪燼水沈凝魂空(一作/輕)薦夢低耳悔聽¶
　琴月落珠簾捲春寒錦幕深誰家樓上笛何處月明砧¶
　蘭徑飛蝴蝶筠籠語翠襟和簪抛鳳髻將淚入鴛衾的¶
　的新添恨迢迢絶好音文園終病渴休詠白頭吟¶
　緑樹鶯鶯語平江燕燕飛枕前聞去鴈樓上送春歸半¶
<pb:KR4h0140_WYG_527-2a>¶
月縆雙臉凝腰素一圍西牆苔漠漠南浦夢依依有恨¶
簪花懶無聊鬬草稀雕籠長慘淡蘭畹漫芳菲鏡斂青¶
蛾黛燈挑(一作/抛)皓腕肌避人匀迸淚拖袖倚殘暉有貎¶
雖桃李單棲足是非雲輧載馭去寒夜看裁衣¶
　　　懷紫閣山¶
學他趨世少深機紫閣青霄半掩扉山路逺懷王子晉¶
詩家長憶謝𤣥暉百年不肯疎榮辱雙鬢終應老是非¶
人道青山歸去好青山曾有幾人歸¶
<pb:KR4h0140_WYG_527-2b>¶
　　　題孫逸人山居¶
長懸青紫與芳枝塵刹(一作/塵世)無應免别離馬上多于在¶
家日罇前堪憶少年時闗河客夢還鄉逺雨雪山程出¶
店遲却羨髙人終此老軒車過盡不知誰¶
　　　中途寄友人¶
道旁髙木盡依依落葉驚風處處飛未到鄉闗聞早鴈¶
獨於客路授寒衣煙霞舊想長相阻書劒投人久不歸¶
何日一名隨事了與君同採碧溪薇¶
<pb:KR4h0140_WYG_527-3a>¶
　　　悵詩(牧佐宣城幕遊湖州刺史崔君張水戲使/州人畢觀令牧閒行閲竒麗得垂髫者十)¶
　　　(餘歳後十四年牧刺湖州其/人已嫁生子矣乃悵而為詩)¶
自是尋春去校遲不須惆悵怨芳時狂風落盡深紅色¶
緑葉成隂子滿枝¶
　　　吳宫詞二首¶
越兵驅綺羅越女唱吳歌宫燼花聲少臺荒麋跡多茱¶
萸垂曉露菡萏落秋波無遣君王醉滿城嚬翠蛾¶
香逕遶吳宫千帆落照中鶴鳴山苦雨魚躍水多風城¶
<pb:KR4h0140_WYG_527-3b>¶
帶晩莎緑池連秋蓼紅當年國門外誰信伍員忠¶
　　　金陵¶
始發碧江口曠然諧逺心風清舟在鑑日落水浮金瓜¶
步逢潮信臺城過鴈音故鄉何處是雲外即喬林¶
　　　即事¶
小院無人雨長苔滿庭修竹間疎槐春愁兀兀成幽夢¶
又被流鶯喚醒來¶
　　　七夕¶
<pb:KR4h0140_WYG_527-4a>¶
　雲堦月地一相過未抵經年别恨多最恨明朝洗車雨¶
　不教回脚渡天河¶
　　　　薔薇花¶
　朶朶精神葉葉柔雨晴香拂醉人頭石家錦幛依然在¶
　閒倚狂風夜不收¶
　　　　句¶
　幽人聽達曙聊罷蘇琴牀(海録/碎事)　魚多知海熟藥少覺¶
　山貧(以下方/輿勝覽)　土控吳兼越州連歙與池山河地襟帶¶
<pb:KR4h0140_WYG_527-4b>¶
　軍鎮國藩維　緑水櫂雲月洞庭歸路長春橋垂酒幔¶
　夜柵集茶檣箬影沈溪暖蘋花遶郭香(出守/吳興)　經冬野¶
　菜青青色未臘山梅樹樹花(優古堂/詩話)　半破前峰月¶
　¶
　¶
　¶
　¶
御定全唐詩巻五百二十七¶
