# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.577237
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百三十五
<pb:KR4h0140_WYG_235-1a>¶
　欽定四庫全書¶
御定全唐詩卷二百三十五¶
　　　賈至¶
　賈至字㓜鄰洛陽人父曽開元初掌制誥至擢明經第¶
　為單父尉拜起居舍人知制誥父子繼美帝常稱之肅¶
　宗擢為中書舍人坐小法貶岳州司馬寳應初召復故¶
　官除尚書左丞大厯初封信都縣伯遷京兆尹右散騎¶
　常侍卒謚曰文集十巻今編詩一卷¶
<pb:KR4h0140_WYG_235-1b>¶
　　　　自蜀奉冊命往朔方途中呈韋左相文部房尚¶
　　　　書門下崔侍郎¶
　胡羯亂中夏鑾輿忽南廵衣冠陷戎寇狼狽隨風塵豳¶
　公秉大節臨難不顧身激昻白刃前濺血下沾巾尚書¶
　抱忠義歴險披荆榛扈從出劍門登翼岷江濵時望挹¶
　侍郎公才標縉紳亭亭崑山玉皎皎無緇磷顧惟乏經¶
　濟扞牧陪從臣永願雪㑹稽仗(一作/一)劍清咸秦太皇時¶
　内禪神器付嗣君新命集舊邦至徳被逺人捧冊自南¶
<pb:KR4h0140_WYG_235-2a>¶
服奉詔趨北軍覲謁心載馳違離難重陳䇿馬出蜀山¶
畏途上縁雲飲啄叢箐間棲息虎豹羣﨑嶇凌危棧惴¶
慄(一作/悚)驚心神峭壁上嶔岑大江下沄沄皇風扇八極¶
異類懐深仁元&KR0495;誘黠虜肘腋生妖氛明主信英武威¶
聲赫四(一作/殊)鄰誓師自朔方旗幟何繽紛鐵騎照白日¶
旄頭拂秋旻将來(一作/俟)盪滄溟寧止蹴崑崙古來有屯¶
難否㤗長相因夏康纘禹績代祖復漢勲于役各勤王¶
驅馳拱紫宸豈惟太公望往昔逢周文誰謂三傑才功¶
<pb:KR4h0140_WYG_235-2b>¶
業獨殊倫感此慰行邁無為歌苦辛¶
　　　贈裴九侍御昌江草堂彈琴¶
朔風吹疎林積雪在崖巘鳴琴草堂響小澗清且淺沈¶
吟東山意欲去芳嵗晩悵望黄綺心白雲若在眼¶
　　　巴陵早秋寄荆州崔司馬吏部閻功曹舍人¶
謫居瀟湘渚再見洞庭秋極目連江漢西南浸斗牛滔¶
滔盪雲夢澹澹揺巴丘曠如臨渤澥窅疑造瀛洲君山¶
麗中波蒼翠長夜浮帝子去永久楚詞尚悲秋我同長¶
<pb:KR4h0140_WYG_235-3a>¶
沙行時事加百憂登髙望舊國胡馬滿東周宛葉遍蓬¶
蒿樊鄧無良疇獨攀青楓樹淚灑滄江流故人西掖寮¶
同扈岐陽蒐差池盡三黜蹭蹬各南州相去雖地接(一/作)¶
(近/)不得從之遊耿耿雲陽臺迢迢王粲樓跂予暮霞裏¶
誰謂無輕舟¶
　　　閒居秋懐寄陽翟陸賛府封丘髙少府¶
今日霖雨霽颯然髙館凉秋風吹二毛烈士加慨慷憶¶
昔皇運初衆賔俱龍驤解巾佐幕府脱劍升明堂郁郁¶
<pb:KR4h0140_WYG_235-3b>¶
被慶雲昭昭翼太陽鯨魚縱大壑鸑鷟鳴髙岡信矣草¶
創時㤗階速賢良一言頓遭逢片善䝉恩光我生屬聖¶
明感激竊自彊﨑嶇郡邑權連騫翰墨場天朝富英髦¶
多士如珪璋盛才溢下位蹇歩徒猖狂閉門對羣書几¶
案在我旁枕席想逺遊聊欲浮滄浪八月白露降𤣥蟬¶
號枯桑艤舟臨清川迢遞愁思長我有同懐友各在天¶
一方離披不相見浩蕩隔兩鄉平生霞外期宿昔共行¶
藏豈無蓬萊樹嵗晏空蒼蒼¶
<pb:KR4h0140_WYG_235-4a>¶
　　　送友人使河源¶
送君魯郊外下車上髙丘蕭條千里暮日落黄雲秋舉¶
酒有餘恨論邊無逺謀河源望不見旌斾去悠悠¶
　　　送李侍御¶
我年四十餘已歎前路短羈離洞庭上安得不引滿李¶
侯忘情者與我同疎懶孤帆泣瀟湘望逺心欲斷¶
　　　送耿副使歸長沙¶
畵舸欲南歸江亭且留宴日暮湖上雲蕭蕭若流霰昨¶
<pb:KR4h0140_WYG_235-4b>¶
夜相知者明發不可見惆悵西北風髙帆為誰扇¶
　　　送夏侯子之江夏¶
扣楫洞庭上清風千里來留歡一杯酒欲别復裵回相¶
見楚山下漁舟憶釣臺羡君還舊里歸念獨悠哉¶
　　　寓言二首¶
春草紛碧色佳人曠無期悠哉千里心欲采商山芝歎¶
息良㑹晩如何桃李時懐君晴川上佇立夏雲滋¶
凛凛秋閨夕綺羅早知寒玉砧調鳴杵始𢷬機中紈憶¶
<pb:KR4h0140_WYG_235-5a>¶
昨别離日桐花覆井欄今來思君時白露盈堦溥聞有¶
關河信欲寄䨇玉盤玉以委貞心盤以薦嘉餐嗟君在¶
萬里使妾衣帶寛¶
　　　燕歌行¶
國之重鎮惟幽都東威九夷北制胡五軍精卒三十萬¶
百戰百勝擒單于前臨滹沱後(一作/阻)易水崇山沃野亘¶
千里昔時燕山重賢士黄金築臺從隗始倐忽興王定¶
(一作/亡空)薊丘漢家又以封王(一作/五)侯蕭條魏晉為横流鮮¶
<pb:KR4h0140_WYG_235-5b>¶
卑竊據朝五州我唐區夏餘十紀軍容武備赫萬祀彤¶
弓黄鉞授元帥墾耕大漠為内地季秋膠折邊草腓治¶
兵羽獵因出師千營萬隊連旌旗望之如火忽電馳匈¶
奴懾竄窮髪北大荒萬里無塵飛君不見(一本無君/不見三字)隋¶
家昔為天下宰窮兵黷武征遼海南風不競多死聲鼓¶
卧旗折黄雲横六軍將士皆死盡戰馬空鞍歸故營時¶
移(一作/遷)道革天下平白環入貢滄海清自有農夫已髙¶
枕無勞校尉重横行¶
<pb:KR4h0140_WYG_235-6a>¶
　　　巴陵寄李二戸部張十四禮部(時貶岳/州司馬)¶
江南春(一作/芳)草初羃羃愁殺江南獨愁客秦中楊栁也¶
應新轉憶秦中相憶人萬里鶯花不相見登髙一望淚¶
沾巾¶
　　　長門怨¶
獨坐思千里春庭曉景長鶯喧翡翠幙柳覆(一作/暗)鬱金¶
堂舞蝶縈愁緒繁花對靚妝深情託瑶瑟絃斷不成章¶
　　　銅雀臺¶
<pb:KR4h0140_WYG_235-6b>¶
日暮銅臺靜西陵鳥雀歸撫絃心斷絶聽管淚霏微靈¶
几臨朝奠空牀巻夜衣蒼蒼川上月應照妾魂飛¶
　　　侍宴曲¶
雲陛褰珠(一作/衣)扆(一作/裳)天(一作/丹)墀覆緑楊隔簾妝隠(一/作)¶
(掩/)映向席舞低昻鳴珮長廊靜開冰廣殿凉歡餘劍履¶
散同輦入昭陽¶
　　　對酒曲二首¶
梅發柳依依黄鸝(一作/鶯)歴亂飛當歌憐景色對酒惜芳¶
<pb:KR4h0140_WYG_235-7a>¶
菲曲水浮花氣流風散舞衣通宵留暮雨上客莫言歸¶
春來酒味濃舉酒對春叢一酌千憂散三杯萬事空放¶
歌乘美景醉舞向東風寄語尊前客生涯任轉蓬¶
　　　送陸協律赴端州¶
越井人南去湘川水北流江邊數杯酒海内(一作/外)一孤¶
舟嶺嶠同仙客京華即舊逰春心将别恨萬里共悠悠¶
　　　送王員外赴長沙¶
攜手登臨處巴陵天一隅春生雲夢澤水溢洞庭湖共¶
<pb:KR4h0140_WYG_235-7b>¶
歎虞翻枉同悲阮籍途長沙舊卑濕今古不應殊¶
　　　送夏侯叅軍赴廣州¶
聞道衡陽外由來鴈不飛送君從此去書信定應稀雲¶
海南溟逺煙波北渚微勉哉孫楚吏綵服正光輝¶
　　　長沙别李六侍御¶
月明湘水白霜落洞庭乾放逐長沙外相逢路正難雲¶
歸帝鄉逺鴈報朔方寒此别盈襟淚雍門不假彈¶
　　　岳陽樓宴王員外貶長沙(一題作南/州有贈)¶
<pb:KR4h0140_WYG_235-8a>¶
極浦三春草髙樓萬里心楚山晴靄碧湘水暮流深忽¶
與朝中舊同為澤畔吟停杯試北望還欲淚沾巾¶
　　　詠馮昭儀當熊¶
白羽揷雕弓蜺旌動朔風平明出金屋扈輦上林中逐¶
獸長廊靜呼鷹御苑空王孫莫諫獵賤妾解(一作/自)當熊¶
　　　早朝大明宫呈兩省僚友¶
銀燭熏(一作/朝)天紫陌長禁城春色曉蒼蒼千條弱柳垂¶
青𤨏百囀流鶯繞(一作/滿)建章劍珮聲隨玉墀歩衣冠身¶
<pb:KR4h0140_WYG_235-8b>¶
惹(一作/染)御爐香共沐恩波鳳池上(一作/裏)朝朝染翰侍君¶
王¶
　　　白馬¶
白馬紫連錢(一作/乾)嘶鳴丹闕前聞珂自蹀躞不要下金¶
鞭¶
　　　贈薛瑶英(元載末年納薛瑶英為姬以體輕不/勝重衣於外國求龍綃衣之惟至及)¶
　　　　(楊炎與載善得見/其歌舞各贈詩)¶
舞怯銖衣重笑疑桃臉開方知漢成帝虚築避風臺¶
<pb:KR4h0140_WYG_235-9a>¶
　　　出塞曲¶
萬里平沙一聚塵南飛羽檄北來人傳道五原烽火急¶
單于昨夜寇(一作/扣)新秦¶
　　　春思二首¶
草色青青柳色黄桃花歴亂李花香東風不為吹愁去¶
春日偏能惹恨長¶
紅粉當壚弱柳垂金花臘酒解酴醿笙歌日暮能留客¶
醉殺長安輕薄兒¶
<pb:KR4h0140_WYG_235-9b>¶
　　　勤政樓觀樂¶
銀河帝女下三清紫禁笙歌出九城為報延州來聽樂¶
須知天下欲昇平¶
　　　贈陜掾梁宏¶
梁子工文四十年詩顛名過草書顛白頭仍作功曹掾¶
禄薄難供沽酒錢¶
　　　荅嚴大夫¶
今夕秦天一鴈來梧桐墜葉搗衣催思君獨歩華亭月¶
<pb:KR4h0140_WYG_235-10a>¶
舊館秋隂生緑苔¶
　　　送李侍郎(一作/御)赴常州¶
雪晴雲散北風寒楚水呉山道路難今日送君須盡醉¶
明朝相憶路漫漫¶
　　　初至巴陵與李十二白裴九同泛洞庭湖三首¶
江上相逢皆舊遊湘山永望不堪愁明月秋風洞庭水¶
孤鴻落葉一扁舟¶
楓岸紛紛落葉多洞庭秋水晩來波乗興輕舟無近逺¶
<pb:KR4h0140_WYG_235-10b>¶
白雲明月弔湘娥¶
江畔楓葉初帶霜渚邊菊花亦已黄輕舟落日興不盡¶
三湘五湖意何長¶
　　　西亭春望¶
日長風煖柳青青北鴈歸飛入窅𡨕岳陽城上聞吹笛¶
能使春心滿洞庭¶
　　　君山¶
湘中老人讀黄老手援紫藟坐碧草春至不知湖水深¶
<pb:KR4h0140_WYG_235-11a>¶
日暮忘却巴陵道¶
　　　洞庭送李十二赴零陵¶
今日相逢落葉前洞庭秋水逺連天共説金華舊㳺處¶
回看北斗欲潸然¶
　　　江南送李卿¶
雙鶴南飛度楚山楚南相見憶秦關願值廻風吹羽翼¶
早隨陽鴈及春還¶
　　　送王道士還京¶
<pb:KR4h0140_WYG_235-11b>¶
一片仙雲入帝鄉數聲秋鴈至衡陽借問清都舊花月¶
豈知遷客泣瀟湘¶
　　　巴陵夜别王八員外(一作蕭靜詩題/云三湘有懐)¶
柳絮飛時别洛陽梅花發後到(一作/在)三湘世情巳逐浮¶
雲散離恨空隨江水長¶
　　　别裴九弟¶
西江萬里向東流今夜江邊駐客舟月色更添春色好¶
蘆風似勝竹風幽¶
<pb:KR4h0140_WYG_235-12a>¶
　　　　送南給事貶崖州¶
　疇昔丹墀與鳯池即今相見兩相悲朱崖雲夢三千里¶
　欲别俱為慟哭時¶
　　　　重别南給事¶
　謫宦三年尚未回故人今日又重來聞道崖州一千(一/作)¶
　(萬/)里今朝須盡數千杯¶
　　　　岳陽樓重宴别王八員外貶長沙¶
　江路東連千里潮青雲北望紫㣲遥莫道巴陵湖水濶¶
<pb:KR4h0140_WYG_235-12b>¶
　長沙南畔更蕭條¶
　¶
　¶
　¶
　¶
　¶
　¶
御定全唐詩巻二百三十五¶
