# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.945286
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八十一
<pb:KR4h0140_WYG_081-1a>¶
　欽定四庫全書¶
御定全唐詩巻八十一¶
　　喬知之¶
　喬知之同州馮翊人與弟侃備並以文詞知名知之尤¶
　稱俊才則天時累除右補闕遷左司郎中為武承嗣所¶
　害詩一巻¶
　　　　長信宫中樹¶
　婀娜當軒樹䒠茸倚蘭殿葉(一作/色)豓九春華(一作/時)香揺¶
<pb:KR4h0140_WYG_081-1b>¶
　五明扇餘花(一作/香)鳥弄盡新葉蟲書(一作/蠧)遍零落心(一/作)¶
　(親一/作客)自知芳菲君不見¶
　　　　下山逄故夫¶
　妾身本薄命輕棄城南隅庭前厭芍藥山上采蘼蕪春¶
　風罥紈袖零(一作/靈)露濕羅襦羞将憔悴日提籠逄故夫¶
　　　　巫山髙¶
　巫山十二峰叅差互隐見潯陽㡬千里周覽忽巳徧想¶
　像神女姿摘芳共珍薦楚雲何逶迤紅樹日葱倩楚雲¶
<pb:KR4h0140_WYG_081-2a>¶
没湘源紅樹斷荆門郢路不可見况復夜聞猨¶
　　　棄妾篇¶
妾本叢臺右君在鴈門陲悠悠淇水曲綵燕入桑枝不¶
因媒結好本以容相知容謝君應去情移㑹有離還君¶
結縷帶歸妾織成詩此物雖輕賤不用使人嗤¶
　　　苦寒行¶
胡天夜清迥孤雲獨飄颺遥裔(一作/曵)出鴈闗逶迤含晶¶
光隂陵久裵回幽都無多(一作/夕)陽初(一作/祁)寒凍巨海殺¶
<pb:KR4h0140_WYG_081-2b>¶
氣流大荒朔馬飲寒氷行子履胡霜路有從役倦卧死¶
黄沙場羈旅因相依慟之淚霑裳由來從軍行賞存不¶
賞亡亡者(一作/謝)誠已矣徒令存者傷¶
　　　從軍行(一作/秋閨)¶
南庭結白露北風掃黄葉此時鴻鴈來驚鳴催思妾曲¶
房理鍼線平砧𢷬文練鴛綺裁易成龍鄉信難見窈窕¶
九重閨寂寞十年啼紗牕白雲宿羅幌月光棲雲月隠¶
(一作/曉)微微夜上(一作/愁思)流黄機玉霜凍珠(一作/朱)履金吹薄¶
<pb:KR4h0140_WYG_081-3a>¶
羅衣漢家已得地君去将何事宛轉結蠶書寂寥無鴈¶
使生平荷恩信本為榮華進况復落紅顔蟬聲催緑鬢¶
　　　擬古贈陳子昻¶
惸惸孤形影悄悄獨遊心以此從王事常與子同衾别¶
離三河間征戰二庭深胡天夜雨霜胡鴈晨南翔節物¶
感離居(一作/别)同衾違(一作/還)故鄉南歸日将逺北方尚蓬¶
飄孟秋七月時相送出外郊海風吹凉木邊聲響(一作/暗)¶
梢梢勤役千萬里将臨五十年心事為誰道抽琴歌坐¶
<pb:KR4h0140_WYG_081-3b>¶
筵一彈冄三歎賔御淚潺湲送君竟此曲從茲長絶弦¶
　　　定情篇¶
共君結新㛰嵗寒心未卜相與遊春園各隨情所逐君¶
愛菖蒲花妾感苦寒竹菖花多艷姿寒竹有貞葉此時¶
妾比君君心不如妾簮玉歩河堤妖韶援綠荑鳬鴈将¶
子遊鶯燕從雙栖君念(一作/向)春光好妾向(一作/對)春光啼¶
君時不得意棄妾還金閨結言本同心悲歡何未齊怨¶
咽前致辭願得申所悲人間丈夫易世路婦難為始如¶
<pb:KR4h0140_WYG_081-4a>¶
經天月終若流星馳天月相終始流星無定期(樂府詩/集無此)¶
(二/句)長信佳麗人失意非蛾眉廬江小吏婦非闗織作遲¶
本願長相對今已長相思復有遊宦子結援從梁陳燕¶
居崇三朝去來厯九春誓心妾終始蠶桑奉所親歸願¶
未克從黄金贈路人潔婦懐明義從泛河之津于今千¶
萬年誰當問水濵更憶娼家樓夫壻事封侯去時恩灼¶
灼去罷心悠悠不憐妾歳宴十載隴西頭以兹常惕惕¶
百慮恒盈積由來共結褵㡬人同匪石故嵗雕梁燕雙¶
<pb:KR4h0140_WYG_081-4b>¶
去今來隻今日玉庭梅朝紅暮成碧碧榮始芬敷黄葉¶
巳淅瀝何用念芳春芳春有流易何用重歡娯歡娛俄¶
戚戚(一作/寂寂)家本巫山陽歸去路何長叙言情未盡採菉¶
已盈筐桑榆日及景物色盈髙岡下有碧流水上有丹¶
桂香桂花不湏折碧流清且潔贈君比芳菲愛惠常不¶
歇(一作/滅)贈君比潺湲相思無斷絶妾有秦家鏡寳匣装¶
珠璣鑑來年二八不記易隂暉妾無光寂寂委照(一作/妾至)¶
影依依今日持為贈相識莫相違¶
<pb:KR4h0140_WYG_081-5a>¶
　　　綠珠篇(萬首絶句分此詩為三首承知之有婢/曰&KR0444;娘美麗善歌舞為武  嗣所奪知)¶
　　　　(之怨惜作此篇以寄情密送與婢婢結詩衣/帶投井而死承嗣大恨諷酷吏羅織殺之)¶
石家金谷重新聲明珠十斛買娉婷此日可憐君自許¶
此時可喜(一作/愛)得人情君家閨閣不(一作/未)曽難(一作/闕)常¶
將歌舞借人看意氣雄豪非分理驕矜(一作/奢)勢力横相¶
干辭君去君終不忍(一作辭君去/去終未忍)徒勞掩袂傷鉛粉百¶
年離别在髙樓一旦(一作/代)紅顔為君盡¶
　　　和李侍郎古意(一作古意和/李侍郎嶠)¶
<pb:KR4h0140_WYG_081-5b>¶
妾家巫山隔漢川君度南庭向胡苑髙樓迢遰想金天¶
河漢昭囬更愴(一作/悽)然夜如何其夜未央閑花照月愁¶
洞房自矜夫婿勝王昌三十曽作侍中郎一從流落戍¶
漁陽懐哉萬恨結中腸南山羃羃兎絲花北陵青青女¶
蘿樹由來花葉同一根今日枝條分兩處三星差池光¶
照灼北斗西指秋雲薄莖枯花謝枝憔悴香銷色盡花¶
零落羙人長嘆艷容萎含情收取摧折枝調絲獨彈聲¶
未移感君行坐星嵗遲閨中宛轉今若斯誰能為報征¶
<pb:KR4h0140_WYG_081-6a>¶
人知¶
　　　倡女行¶
石榴酒葡萄漿蘭桂芳茱茰香願君駐金鞍暫此共年¶
芳願君觧羅襦一醉同匡牀文君正新寡結念在歌倡¶
昨宵綺帳迎韓夀今朝羅袖引潘郎莫吹𦍑笛驚隣里¶
不用琵琶喧洞房且歌新夜曲莫弄楚明光此曲怨且¶
艷哀音斷人腸¶
　　　羸駿篇¶
<pb:KR4h0140_WYG_081-6b>¶
噴玉長鳴西北來自言當代是龍媒萬里鐵闗行入貢¶
九重金闕(一作/門)為君開蹀躞朝馳過上苑䟃𧽼暝走發¶
章臺玉勒金鞍荷装飾路旁觀者無窮極小山桂樹比¶
權竒上林桃花况顔色忽聞天将出龍沙漢主持将駕¶
鼓車去去山川勞日夜遥遥闗塞斷烟霞山川闗塞十¶
年征汗血流離赴月(一作/行)營肌膚銷逺道膂力盡長城¶
長城日夕苦風霜中有連年百戰塲揺珂嚙勒金羈盡¶
争鋒足頓鐵菱傷垂耳罷輕齎棄置在寒谿大宛蒲海¶
<pb:KR4h0140_WYG_081-7a>¶
北滇壑雋(一作/舊)崖西沙平留緩歩路逺闇頻嘶從來力¶
盡君湏棄何必尋途我已迷嵗嵗年年奔逺道朝朝暮¶
暮催疲老扣冰晨飲黄河源拂雪夜食天山草楚水澶¶
谿征戰事吳塞烏江辛苦地特來報主不辭勞宿昔立¶
功非重利丹心素節本無求長鳴向君君不留祇應澶¶
(一作/漫)漫歸田里萬里低昻任生死君王倘若不見遺白¶
骨黄金猶可市¶
　　　銅雀妓¶
<pb:KR4h0140_WYG_081-7b>¶
金閣惜分香鉛華不重粧空餘歌舞地猶是為君王哀¶
弦調已絶艷曲不湏(一作/亦何)長共看西陵暮秋煙起(一作/生)¶
白楊¶
　　　侍宴應制得分字¶
紫禁肅晴氛朱樓落曉雲豫遊龍駕轉天樂鳯簫聞竹¶
外仙亭出花間輦路分㣲臣一何幸詞賦奉明君¶
　　　棃園亭子侍宴¶
年光陌上發香輦禁中遊草綠鴛鴦殿花紅翡翠樓天¶
<pb:KR4h0140_WYG_081-8a>¶
杯承露酌仙管雜風流今日陪歡豫皇恩不可酬¶
　　　和蘇員外寓直¶
自昔重為郎伊人練國章三旬登建禮五夜直明光墨¶
草尚書奏衣飄侍御香開軒竹氣静拂簟蕙風凉曉漏¶
離閶闔鳴鐘出未央從來宿臺上天子貴文强¶
　　　哭故人¶
生死久離居凄凉歴舊廬歎茲三徑斷不踐十年餘古¶
木巢禽合荒庭愛客疎匣留彈罷劒牀積讀殘書玉沒¶
<pb:KR4h0140_WYG_081-8b>¶
終無像蘭言强問虚平生不得意泉路復何如¶
　　　折楊栁¶
可憐濯濯春楊栁攀折将來就纎手妾容與此同盛衰¶
何必君㤙能獨久¶
　喬侃¶
喬侃知之弟也開元中爲兖州都督詩一首¶
　　　人日登髙¶
僕本多悲者年來不悟春登髙一遊目始覺栁條新杜¶
<pb:KR4h0140_WYG_081-9a>¶
　陵猶識漢桃源不辯秦蹔若升雲霧還似出囂塵賴得¶
　煙霞氣淹留攀桂人¶
　　喬備¶
　喬備亦知之弟則天時預修三教珠英終襄陽令集六¶
　巻今存詩二首¶
　　　　出塞¶
　沙塲三萬里猛将五千兵旌斷氷谿戍笳吹鐵闗城隂¶
　雲暮下雪寒日晝無晶直為懐恩苦誰知邊塞情¶
<pb:KR4h0140_WYG_081-9b>¶
　　　　長門怨¶
　秋入長門殿木落洞房虚妾思宵徒静君恩日更疎墜¶
　露清金閣流螢㸃玉除還将閨裏恨遥問馬相如¶
　¶
　¶
　¶
　¶
御定全唐詩巻八十一¶
