# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:07.959065
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百五十七
<pb:KR4h0140_WYG_857-1a>¶
　欽定四庫全書¶
御定全唐詩巻八百五十七¶
　　吕巖¶
　　　　七言¶
　金丹一粒定長生須得真鉛煉甲庚火取南方赤鳳髓¶
　水求北海黒龜精鼎追四季中央合藥遣三元八卦行¶
　齋戒興功成九轉定應入口鬼神驚¶
　功滿(一作/得道)來來際㑹(一作/相見)難又聞東去上仙壇杖頭春¶
<pb:KR4h0140_WYG_857-1b>¶
　色一壺酒頂上雲攢五嶽冠飲酒龜兒人不識燒山符¶
　子鬼難看先生去後身須老乞與貧儒換骨丹(送鍾離/雲房赴)¶
　(天池/㑹)¶
　碧潭深處一真人貌似桃花體似銀鬢髮未斑緣有術¶
　紅顔不老為通神蓬萊要去如今去架上黄衣化作雲¶
　任彼桑田變滄海一丸丹藥定千春¶
　爐飬丹砂鬢不斑假將名利住人間已逢志士傳神藥¶
　又喜同流動笑顔老子道經分付得少微星許共相攀¶
<pb:KR4h0140_WYG_857-2a>¶
幸䝉上士甘撈摝處世輸君一箇閒(贈人/)¶
誰觧長生似我哉煉成真氣在三台盡知白日昇天去¶
剛逐紅塵下世来黒虎行時傾雨露赤龍耕處産瓊瑰¶
只吞一粒金丹藥飛入青霄更不囘¶
亂雲堆裏表星都認得深藏大丈夫綠酒醉眠閒日月¶
白蘋風定釣江湖長將氣度随天道不把言詞問世徒¶
山水路遥人不到茅君消息近知無¶
鶴為車駕酒為糧為戀長生不死鄉地脉尚能縮得短¶
<pb:KR4h0140_WYG_857-2b>¶
人年豈不展敎長星辰徃徃壺中見日月時時袖裏藏¶
若欲時流親得見朝朝不離水銀行¶
靈芝無種亦無根觧飲能餐自返魂但得煙霞供嵗月¶
任他烏兔走乾坤嬰兒只戀陽中母姹女須朝頂上尊¶
一得不囘千古内更無塜墓示兒孫¶
世上何人㑹此言休將名利挂心田等閑倒盡十分酒¶
遇興髙吟一百篇物外煙霞為伴侣壺中日月任嬋娟¶
他時功滿歸何處直駕雲車入洞天¶
<pb:KR4h0140_WYG_857-3a>¶
𤣥門帝子坐中央得算明長感玉皇枕上山河和雨露¶
笛中日月混瀟湘坎男㑹遇逢金女離女交騰嫁木郎¶
真箇夫妻齊守志立敎牽惹在隂陽¶
遥指髙峰笑一聲紅霞紫霧靣前生每於㕓市無人識¶
長到山中有鶴行時弄玉蟾驅鬼魅夜煎金鼎煮瓊英¶
他時若赴蓬萊洞知我仙家有姓名¶
堪笑時人問我家杖擔雲物惹煙霞睂藏火電非他說¶
手種金蓮不自誇三尺焦桐為活計一壺羙酒是生涯¶
<pb:KR4h0140_WYG_857-3b>¶
騎龍逺出遊三島夜久無人翫月華¶
九曲江邉坐卧看一條長路入天端慶雲捧擁朝丹闕¶
瑞氣裵回起白煙鉛汞此時為至藥坎離今日結神丹¶
功能濟命長無老只在人心不是難¶
𤣥門𤣥理又𤣥𤣥不死根元在汞鉛知是一般真箇術¶
調和六一也同天玉京山上羊兒鬧金水河中石虎眠¶
妙要能生覺本體勤心到處自如然¶
公卿雖貴不曾酬說著仙鄉便去遊為討石肝逄蜃海¶
<pb:KR4h0140_WYG_857-4a>¶
因尋甜雪過瀛洲山川醉後壺中放神鬼閑來匣裏收¶
據見目前無箇識不如盃酒混凡流¶
曾邀相訪到仙家忽上崑崙宴月華玉女控攏蒼獬豸¶
山童提挈白蝦蟇時斟海内千年酒慣摘壺中四序花¶
今在人寰人不識看看揮袖入煙霞¶
火種丹田金自生重重樓閣自分明三千功行百旬見¶
萬里蓬萊一日程羽化自應無鬼録玉都長是有仙名¶
今朝得赴瑶池㑹九節幢幡洞裏迎¶
<pb:KR4h0140_WYG_857-4b>¶
因看崔公入藥鏡令人心地轉分明陽龍言向離宫出¶
隂虎還於坎位生二物㑹時為道本五方行盡得丹名¶
修真道士如知此定跨赤龍歸玉清¶
浮生不實為輕忽衲服深藏奇異骨非是塵中不染塵¶
焉得物外通無物共語難兮情兀兀獨自行時輕拂拂¶
一㸃刀圭五彩生飛丹走入神仙窟¶
莫怪愛吟天上詩蓋緣吟得世間稀慣餐玉帝宫中飯¶
曾著蓬萊洞裏衣馬&KR0191;日輪紅露捲鳳銜月角擘雲飛¶
<pb:KR4h0140_WYG_857-5a>¶
何時再控青絲轡又掉金鞭入紫微¶
黄芽白雪兩飛金行即髙歌醉即吟日月暗扶君甲子¶
乾坤自與我知音精靈滅跡三清劍風雨騰空一弄琴¶
的當南遊歸甚處莫交鶴去上天尋¶
雲𩯭雙明骨更輕自言尋鶴到蓬瀛日論藥草皆知味¶
問著神仙自得名簮冷夜龍穿碧洞枕寒晨虎卧銀城¶
來春又擬㩦笻去為憶軒轅海上行¶
龍精龜眼兩相和丈六男兒不奈何九盞水中煎赤子¶
<pb:KR4h0140_WYG_857-5b>¶
一輪火内飬黄婆月圓自覺離天網功滿方知出地羅¶
半醉好吞龍鳳髓勸君休更認彌陁¶
強居此境絶知音野景雖多不合吟詩句若喧卿相口¶
姓名還動帝王心道&KR0129;薜帶應慵挂隠帽皮冠尚懶簮¶
除此更無餘箇事一壺村酒一張琴¶
華陽山裏多芝田華陽山叟復延年青松巖畔攀髙幹¶
白雲堆裏飲飛泉不寒不熱神蕩蕩東來西去氣綿綿¶
三千功滿好歸去休與時人說洞天¶
<pb:KR4h0140_WYG_857-6a>¶
天生不散自然心成敗從來古與今得路應知能出世¶
迷途終是任埋沈身邉至藥堪攻煉物外丹砂且細尋¶
咫尺洞房仙景在莫随波浪沒光隂¶
自隠𤣥都不記春幾回滄海變成塵玉京殿裏朝元始¶
金闕宫中拜老君悶即駕乘千嵗鶴閑來髙卧九重雲¶
我今學得長生法未肎輕傳與世人¶
北帝南辰掌内觀潛通造化暗相傳金槌袖裏居元宅¶
玉户星宫降上𤣥舉世盡皆尋此道誰人空裏得𤣥闗¶
<pb:KR4h0140_WYG_857-6b>¶
明明道在堪消息日月灘頭去又還¶
日影元中合自然奔雷走電入中原長驅赤馬居東殿¶
大啓朱門泛碧泉怒㧞昆吾歌聖化喜陪孤月賀新年¶
方知此是生生物得在仁人始受傳¶
六龍齊駕得昇乾須覺潛通造化權真道每吟秋月澹¶
至言長運碧波寒晝乘白虎遊三島夜頂金冠立古壇¶
一載巳成千嵗藥誰人將袖染塵寰¶
五岳灘頭景象新仁人方逹杳㝠身天綱運轉三元淨¶
<pb:KR4h0140_WYG_857-7a>¶
地脈通來萬物生自曉谷神通此道誰將理性欲修真¶
明明說向中黄路霹靂聲中自得神¶
欲陪仙侣得身輕飛過蓬萊徹上清朱頂鶴來雲外接¶
紫鱗魚向海中迎姮娥月桂花先吐王母仙桃子漸成¶
下瞰日輪天欲曉定知人世乆長生¶
四海皆忙幾箇閒時人口内說塵緣知君有道來山上¶
何似無名住世間十二樓臺藏秘訣五千言内隠𤣥闗¶
方知鼎貯神仙藥乞取刀圭一粒看¶
<pb:KR4h0140_WYG_857-7b>¶
割斷繁華掉却榮便從初得是長生曾於錦水為蟬蛻¶
又向蓬萊别姓名三住住來無否泰一塵塵在世人情¶
不知功滿歸何處直跨虬龍上玉京¶
當年詩價滿皇都掉臂西歸是丈夫萬頃白雲獨自有¶
一枝丹桂阿誰無閒尋渭曲漁翁引醉上蓮峰道士扶¶
他日與君重際㑹竹溪茅舍夜相呼¶
金鎚灼灼舞天階獨自騎龍去又來髙卧白雲觀日窟¶
閑眠秋月擘天開離花片片乾坤産坎蘂翻翻造化栽¶
<pb:KR4h0140_WYG_857-8a>¶
晩醉九巖囘首望北邙山下骨皚皚¶
結交常與道情深日日隨他出又沈若要自通雲外鶴¶
直須勤煉水中金丹成只恐乾坤窄餌了寧憂疾患侵¶
未去瑶臺猶混世不妨杯酒喜閒吟¶
因攜琴劍下煙蘿何幸今朝喜暫過貎相本來猶自可¶
針醫偏更効無多仙經巳讀三千巻古法曽持十二科¶
些小道功如不信金堦捨手試看麽¶
傾側華陽醉再三騎馬遇晩下南巖睂因拍劍畱星電¶
<pb:KR4h0140_WYG_857-8b>¶
衣為眠雲惹碧風金液變來成雨露玉都歸去老松杉¶
曽將鐡鏡照神鬼霹靂搜尋火滿潭¶
鐵鏡烹金火滿空碧潭龍卧夕陽中麒麟意合乾坤地¶
獬豸機闗日月東三尺劍横雙水岸五丁冠頂百神宫¶
閒鋪羽服居仙窟自著金蓮造化功¶
隨緣信業任浮沈似水如雲一片心兩巻道經三尺劍¶
一條藜杖七絃琴壺中有藥逢人施腹内新詩遇客吟¶
一嚼永添千載壽一丸丹㸃一斤金¶
<pb:KR4h0140_WYG_857-9a>¶
琴劍酒碁龍鶴虎逍遙落托永無憂閑騎白鹿遊三島¶
悶駕青牛看十洲碧洞逺觀明月上青山髙隠綵雲流¶
時人若要還如此名利浮華即便休¶
紫極宫中我自知親磨神劍劍還飛先差玉子開南殿¶
後遣青龍入紫㣲九鼎黄芽棲瑞鳳一軀仙骨飬靈芝¶
蓬萊不是凡人處只怕愚人泄世機¶
向身方始出埃塵造化功夫只在人早使亢龍抛地網¶
豈知白虎出天真綿綿有路誰畱我黙黙忘言自合神¶
<pb:KR4h0140_WYG_857-9b>¶
擊劍夜深歸甚處披星帶月折麒麟¶
春盡閒閒過落花一囘舞劍一吁嗟常憂白日光隂促¶
每恨青天道路賖本志不求名與利元心只慕水兼霞¶
世間萬種浮沈事逹理誰能似我家¶
日為和觧月呼丹華夏諸侯肉眼看仁義異如胡越異¶
世情難似泰衡難八仙煉後鍾神異四海磨成照膽寒¶
笑指不平千萬萬騎龍舞劍九重闗¶
别來洛汭六東風醉眼吟情慵不慵擺撼乾坤金劍吼¶
<pb:KR4h0140_WYG_857-10a>¶
烹煎日月玉爐紅杖揺楚甸三千里鶴翥秦煙幾萬重¶
為報晉成仙子道再期春色㑹稽峰¶
髪頭滴血眼如鐶吐氣雲生怒世間爭耐不平千古事¶
須期一訣蕩兇頑蛟龍斬處翻滄海暴虎除時㧞逺山¶
為滅世情兼負義劍光腥染㸃㾗斑(贈劍/客)¶
雨雪霏霏天已暮金鍾滿勸撫焦桐詩吟席上未移刻¶
劍舞筵前疾似風何事行杯當午夜忽然怒目便騰空¶
不知誰是虧忠孝攜箇人頭入坐中(贈劍/客)¶
<pb:KR4h0140_WYG_857-10b>¶
未煉還丹且煉心丹成方覺道元深每畱客有錢酤酒¶
誰信君無藥㸃金洞裏風雷歸掌握壺中日月在胷襟¶
神仙事業人難㑹飬性長生自意吟¶
鐡牛耕地種金錢刻石時童把貫穿一粒粟中藏世界¶
二升鐺内煮山川白頭老子睂垂地碧眼驕兒手指天¶
若向此中𤣥㑹得此𤣥𤣥外更無𤣥¶
箕星昴宿下長天凡景寧敎不愕然龍出水來鱗甲就¶
鶴冲天氣羽毛全塵中敎化千人眼世上人知爾雅篇¶
<pb:KR4h0140_WYG_857-11a>¶
自是凡流福命薄忍敎微妙畧輕傳¶
閒來掉臂入天門拂袂徐徐撮綵雲無語下窺黄谷子¶
破顔平揖紫霞君擬登瑶殿參金母囘訪瀛洲看日輪¶
恰值嫦娥排宴㑹瑶漿新熟味氤氲¶
曾隨劉阮醉桃源未省人間欠酒錢一領布裘權且當¶
九天囘日却歸還鳳茸襖子非為貴狐白裘裳欲比難¶
只此世間無價寳不憑火裏試燒看¶
因思往事却成憨曾讀道經第十三武氏死時應室女¶
<pb:KR4h0140_WYG_857-11b>¶
陳王沒後是童男兩輪日月從他載九箇山河一擔擔¶
盡日無人話消息一壺春酒且醺酣¶
垂袖騰騰傲世塵葫蘆㩦却數遊廵利名身外終非道¶
龍虎門前辨取真一覺夢魂朝紫府數年蹤跡隠埃塵¶
華隂市内纔相見不是尋常賣藥人¶
萬卷仙經三尺琴劉安聞說是知音杖頭春色一壺酒¶
爐内丹砂萬㸃金悶裏醉眠三路口閒來遊釣洞庭心¶
相逢相遇人誰識只恐冲天沒處尋¶
<pb:KR4h0140_WYG_857-12a>¶
曾戰蚩尤玉座前六龍髙駕振鳴鑾如來(一作/指南)車後隨¶
金鼔黄帝(一作/皂纛)旗傍戴鐡冠醉捋黑鬚三島黯怒抽霜¶
劍十洲寒軒轅世代横行後直隠深巖乆覔難¶
頭角蒼浪聲似鐘貎如氷雪骨如松匣中寳劍時頻吼¶
袖裏金鎚逞露風㑹飲酒時為伴侣能行詩句便參同¶
來年定赴蓬萊㑹騎箇生獰九色龍¶
神仙暮入黄金闕將相門闗白玉京可是洞中無好景¶
為憐天下有衆生心琴際㑹閑隨鶴匣劍時磨待斷鯨¶
<pb:KR4h0140_WYG_857-12b>¶
進退兩楹俱未應憑君與我指前程¶
九鼎烹煎一味砂自然火候放童花星辰照出青蓮顆¶
日月能藏白馬牙七返返成生碧霧九還還就吐紅霞¶
有人奪得𤣥珠餌三島途中路不賖¶
天生一物變三才交感隂陽結聖胎龍虎順行隂鬼去¶
龜蛇逆徃火龍來嬰兒日喫黄婆髓姹女時餐白玉杯¶
功滿自然居物外人間寒暑任輪囘¶
星辰聚㑹入離鄉日月盈虧助藥王三候火燒金鼎寳¶
<pb:KR4h0140_WYG_857-13a>¶
五符水煉玉壺漿乾坤反覆龍收霧卯酉相吞虎放光¶
入室用機擒捉取一丸丹㸃體純陽¶
　　　真人行巴陵市太守怒其不避使案吏具其罪¶
　　　真人曰須酒醒耳頃忽失之但畱詩曰¶
暫别蓬萊海上遊偶逢太守問根由身居北斗星杓下¶
劍挂南宫月角頭道我醉來真箇醉不知愁是怎生愁¶
相逢何事不相認却駕白雲歸去休¶
　　　仙樂侑席¶
<pb:KR4h0140_WYG_857-13b>¶
曾經天上三千刼又在人間五百年腰下劍鋒横紫電¶
爐中丹焰起蒼煙纔騎白鹿過滄海復跨青牛入洞天¶
小技等閒聊戯爾無人知我是真仙¶
　　　題桐柏山黄先生菴門¶
吾有𤣥中極𤣥語周遊八極無處吐雲軿飄泛到凝陽¶
一見君兮在𤣥浦知君本是孤雲客擬話希夷生恍惚¶
無為大道本根源要君親見求真物其中有一分三五¶
本自無名號丹母寒泉瀝瀝氣綿綿上透崑崙還紫府¶
<pb:KR4h0140_WYG_857-14a>¶
　浮沈升降入中宫四象五行齊見土驅青龍擒白虎起¶
　祥風兮下甘露鉛凝真汞結丹砂一派火輪真為主既¶
　修真須堅確能轉乾坤泛海岳運行天地莫能知變化¶
　鬼神應不覺千朝煉就紫金身乃致全神歸返朴黄秀¶
　才黄秀才既修真須且早人間萬事何時了貪名貪利¶
　愛金多為他財色身衰老我今勸子心悲切君自思兮¶
　生猛烈莫敎大限到身來又是随流入生滅畱此片言¶
　用表其意他日相逢必與汝决莫退初心善愛善愛¶
<pb:KR4h0140_WYG_857-14b>¶
　¶
　¶
　¶
　¶
　¶
　¶
　¶
御定全唐詩巻八百五十七¶
