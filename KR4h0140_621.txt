# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:55.929793
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百二十一
<pb:KR4h0140_WYG_621-1a>¶
　欽定四庫全書¶
御定全唐詩巻六百二十一¶
　　陸龜蒙¶
　　　　置酒行¶
　落塵花片排香痕闌珊醉露栖愁魂洞庭波色惜不得¶
　東風領入黄金尊千筠擲毫春譜大碧舞紅啼相唱和¶
　安知寂寞西海頭青&KR1597;未垂孤鳯餓¶
　　　　江湖散人歌(并傳/)¶
<pb:KR4h0140_WYG_621-1b>¶
　　　散人者散誕之人也心散意散形散神散既無羈¶
　　　限為時之怪民束於禮樂者外之曰此散人也散¶
　　　人不知恥乃從而稱之人或笑曰彼病子散而目¶
　　　之子反以為其號何也散人曰天地大者也在大¶
　　　虚中一物耳勞乎覆載勞乎運行差之晷度寒暑¶
　　　錯亂望斯須之散其可得耶水土之散皆有用乎¶
　　　水之散為雨為露為霜雪水之局為瀦為洳為潢¶
　　　汙土之散封之可崇穴之可深生可以藝死可以¶
<pb:KR4h0140_WYG_621-2a>¶
　　入土之局塤不可以為埏甓不可以為盂得非散¶
　　能通於變化局不能耶退若不散守名之筌進若¶
　　不散執時之權筌可守耶權可執耶遂為散歌散¶
　　傳以志其散¶
江湖散人天骨竒短髮搔(一作/抓)来蓬半垂手提(一作/捉)孤¶
篁曳寒繭口誦太古滄浪詞詞云太古萬萬古民性甚¶
(一作/怪)野無風期夜棲止與禽獸雜獨自構架(一作/架結)縱横¶
枝因而稱曰有巢氏民共(一作/相與)敬貴如君師當時只效¶
<pb:KR4h0140_WYG_621-2b>¶
烏鵲輩豈是有意陳尊卑無端後聖穿鑿破一派前導¶
千流隨多方惱亂元氣死日使文字(一作/父子)生姦欺聖人¶
事業轉銷耗尚有漁者存熙熙風波不獨困(一作/因)一士¶
凡百器具(一作/用)皆能施罛疎滬腐鱸鱖脫(一作/肥)止(一作/正)¶
失(一作/上失)檢馭無(一作/非)讒疵人間所謂好男子我見婦女¶
留鬚睂奴顔婢膝真乞丐反以正直為狂癡所以頭欲¶
散不散弁(一作/冠)峩巍所以腰欲散不散珮陸離行散任¶
之適坐散從傾欹語散空谷應笑散春雲(一作/容)披衣散¶
<pb:KR4h0140_WYG_621-3a>¶
單複便食散酸醎宜書散渾真草酒散甘醇醨屋散勢¶
斜直樹散行參差客散忘簪屨禽散虚籠池物外(一作/外物)¶
一以散中心散何疑不共諸侯分邑里不與天子専隍¶
陴靜則守桑柘亂則逃妻兒金鑣(一作/鏕)貝(一作/紳)帶未嘗¶
識白刄殺(一作/投)我窮生為或聞蕃將負恩澤號令鐵馬¶
如風馳大君年小丞相少當軸自請都(一作/諸)旌旗神鋒¶
悉出羽林仗繢畫日月蟠龍螭太宗基業甚牢固小醜¶
背叛當殲夷禁軍近自肅宗置(一作/署)抑遏輔國爭雄雌¶
<pb:KR4h0140_WYG_621-3b>¶
必然大段剪兇逆須召勁勇持(一作/扶)軍麾四方賊壘猶¶
占地死者暴骨生寒飢歸来輙擬荷鋤笠詬吏已責租¶
錢遲興師十萬一日費不啻千金何以支祇今利口且¶
箕斂何暇俛首哀惸嫠均荒補敗豈無術布在方冊撐¶
頹隵氷霜襦袴易反掌白面諸郎殊不知江湖散人悲¶
古道悠悠幸寄羲皇傲官家(一作/吾皇)未議活蒼生拜賜江¶
湖散人號¶
　　　五歌(并序/)¶
<pb:KR4h0140_WYG_621-4a>¶
　　古者歌永言詩云我歌且謡傳曰勞者願歌其事¶
　　吾言之拙艱不足稱詠且謡而歌其事者非吾而¶
　　誰作五歌以自釋意¶
　　　　放牛¶
江草秋窮似秋半十角吳牛放江岸鄰肩抵尾乍依隈¶
(一作/偎)横去斜奔忽分散荒陂斷壍無端入背上時時孤¶
鳥立日暮相將帶雨歸田家煙火㣲茫濕¶
　　　　水鳥¶
<pb:KR4h0140_WYG_621-4b>¶
水鳥山禽雖異名天工各與雙翅翎雛巢吞啄即一例¶
游處髙卑殊不停則(一作/别)有觜鈹爪㦸勁立直眎者擊¶
搏挽裂圖羶腥如此等色恣豪横聳身往往凌青㝠為¶
人羅絆取材力韋韝綵綬(一作/綴)懸金鈴三驅不以鳥捕¶
鳥矢下先得聞諸經超然可繼義勇後恰似有志(一作/意)¶
行天刑鷗閒鶴散兩自遂意思不受人丁寧今朝櫂倚寒¶
江汀舂(一作/□)鉏翡翠參鵁鶄孤翹側睨瞥滅没未是即¶
肎馴簷楹婦女衣襟便佞舌始得金籠日提挈精神卓¶
<pb:KR4h0140_WYG_621-5a>¶
犖(一作/槊)背人飛冷(一作/合)抱蒹葭宿煙月我與時情太乖¶
刺祇是江禽有毛髮慇懃謝汝莫相猜歸来長短同羣¶
活¶
　　　　刈穫¶
自春徂秋天弗雨㢘㢘早稻纔遮畝芒粒稀疎熟更輕¶
地與(一作/上)禾頭不相拄我来愁築心如堵更聽農夫夜¶
深語㓙年是物即為災百陣野鳧千穴䑕平眀抱杖入¶
田中十穗蕭條(一作/然)九穗空敢言一歳囷倉實不了如¶
<pb:KR4h0140_WYG_621-5b>¶
(一作/而)今朝暮舂天職誰司下民籍茍有區區(一作/分)宜㭊¶
㭊(即析/字)本作耕耘意若何蟲豸兼教食人食古者為邦¶
須蓄積魯饑尚責如齊糴今之為政異當時一任流離¶
恣徴索平生幸(一作/早)遇華陽客向日餐霞轉(一作/亦)肥白¶
欲賣耕牛棄水田移家且(一作/直)傍三茅宅¶
　　　　雨夜¶
屋小茅乾雨聲大自疑身著蓑衣卧兼似(一作/是)孤舟小¶
泊時風吹折葦来相佐我有愁襟無可那纔成好夢剛¶
<pb:KR4h0140_WYG_621-6a>¶
驚破背壁殘(一作/寒)燈不及螢重挑却向燈前坐¶
　　　　食魚¶
江南春旱魚無澤歳晏未曽腥鼎鬲今朝有客賣鱸魴¶
手提見我長於尺呼兒舂取紅蓮米輕重相當加十倍¶
且作(一作/圖)吳羮助早(一作/朝)餐飽卧晴簷曝寒背横戈負¶
羽正紛紛祇用驍雄不用文爭如曉夕謳吟様好伴滄¶
洲白鳥羣¶
　　　丁隱君歌(并序/)¶
<pb:KR4h0140_WYG_621-6b>¶
　　隱君姓丁氏字翰之濟陽人也名飛舉讀老子莊¶
　　周書善養生能鼔琴居錢塘龍泓洞之左右或曰¶
　　憩館耳别業在深山中非得得行不可適到其下¶
　　畜妻子事耕稼如常人余嘗南浮桐江途而詣龍¶
　　泓憩館獲見綸巾布裘貌古而意澹好古文樂聞¶
　　歌詩見待加厚因曰他時願為山中僕丁笑而不¶
　　應問之年曰七十二當咸通丙午歳逮今十四年¶
　　矣雷平道士葛參寥話與翰之熟至今齒髮不衰¶
<pb:KR4h0140_WYG_621-7a>¶
　　氣力益壯疏繁導蒙灌溉剉㓢皆自執綆缶斤斸¶
　　輩升髙望逺不翅履平地時時書細字作文紀事¶
　　皆有楷法意義夜半山靜取琴彈之奏雅弄一二¶
　　而已少睡寡言語與人相接禮簡而情至周旋累¶
　　年未嘗有罷倦之色不唯疾病也非養生之效歟¶
　　又不見其有所服餌或問之對曰治心修身之外¶
　　復有何物予始嘉其遯世又聞其老而益精又悦¶
　　其治心修身之説孔子所謂樂而夀者斯人也歟¶
<pb:KR4h0140_WYG_621-7b>¶
　　既樂而夀則仁智充乎其内充乎其内者非有徳¶
　　者歟有徳而不耀於世者非隱君子歟乃作丁隱¶
　　君歌以寄其聲云¶
華陽道士南遊歸手中半巻青蘿衣(一作/皮)自言逋客持¶
贈我乃是錢塘丁翰之連江(一作/天)大抵多奇岫獨話君¶
家最奇秀盤燒天竺春筍肥琴倚洞庭秋石瘦草堂暗¶
引龍泓溜老樹根株若蹲獸霜濃果熟未容收往往兒¶
童雜猨狖去歳猖狂有黄寇官軍解(一作/駭)散無人鬬滿¶
<pb:KR4h0140_WYG_621-8a>¶
城奔迸翰之閒只把枯松塞圭竇前度相逢正賣文一¶
錢不直虚云云今来利作採樵客可以抛身麋鹿羣丁¶
隱君丁隱君叩(一作/昻)頭且莫變名氏即日更尋丁隱君¶
　　　紫溪翁歌(紫溪翁過甫里先生舉酒相屬醉/而歌先生側弁而和之歌□而去)¶
一丘之木其栖深也屋吾容不辱一溪之石其居平也¶
席吾勞以息一竇之泉其音清也弦吾方在懸得乎人¶
得乎天吾不知所以然而然¶
　　　賡歌¶
<pb:KR4h0140_WYG_621-8b>¶
采江之魚兮朝船有鱸采江之蔬兮暮筐有蒲左圖且¶
書右琴與壺夀歟天歟貴歟賤歟¶
　　　鶴媒歌¶
偶繫漁舟(一作/江船)汀樹枝因看射鳥令人悲盤空野鶴忽¶
然下背翳見媒心不疑媒閒靜立如無事清唳時時入¶
遥吹裵囘未忍過南塘且應同聲就(一作/與)同類梳翎宛¶
若相逢喜祇怕纔来又驚起窺鱗啄藻乍低昻立(一作/注)¶
定當胷流一矢媒歡舞躍勢離披似諂功能邀(一作腰/一作罾)¶
<pb:KR4h0140_WYG_621-9a>¶
弩兒雲飛水宿各自物妬侣害羣猶爾為而(一作/何)況世¶
(一作/人)間有名利外頭笑語中猜忌君不見荒陂野鶴陷¶
良媒同類同聲真可畏¶
　　　慶封宅古井行(并序/)¶
　　春秋左氏傳云襄二十八年齊慶封亂而来奔既¶
　　而齊人来讓奔吳吳句餘與之朱方聚族而居之¶
　　富於其舊後七年荆人使屈申圍朱方執慶封而¶
　　盡滅其族按圖經潤之城南一里則封所居之地¶
<pb:KR4h0140_WYG_621-9b>¶
　　詢諸故老井尚存焉因覽其遺甃故歌之以志其¶
　　惡¶
古甓團團蘚花碧鼎渫(一作/瀅)寒泉深百尺江南戴白盡¶
能言此地曽為慶封宅慶封嗜酒荒齊政齊人剪族封¶
奔迸雖過魯國羞魯儒欲弄吳民竊吳柄吳分巖邑號¶
朱方子家負固心彊梁澤車豪馬馳似水錦鳯玉龍森¶
若牆一朝雲夢圍兵至胷陷鋒鋩腦塗地因知富徳不¶
富財顔氏簞瓢有深意宣父嘗違盜泉水懦夫立事貪¶
<pb:KR4h0140_WYG_621-10a>¶
夫止今歌此井示吳人斷綆沉瓶自兹始¶
　　　小雞山樵人歌(并序/)¶
　　小雞山在胥門外光福之西龜䝉歳入薪五千束¶
　　於其山其供事之樵甿曰顧及乾符六年九月致¶
　　薪二百五十責之曰何數㢘而至晩得非赭吾山¶
　　為汝之利耶與之酒繼之以歌¶
長其船兮利其斧輸予薪兮勿予侮田予登兮榖予庾¶
突晨煙兮蓬縷縷窻有眀兮編有古飽而安兮惟編是¶
<pb:KR4h0140_WYG_621-10b>¶
伍時不用兮吾無汝撫¶
　　　吳俞兒舞歌¶
　　　　劒俞¶
枝月喉櫂霜脊北斗離離在寒碧龍魂清虎尾白秋照¶
海心同一色纛影吒沙千(一作/干)影側神豪髮直四睨之¶
人股佶栗欲定不定定不得舂牘殘兒且止狄胡有膽¶
大如山怖亦死¶
　　　　矛俞¶
<pb:KR4h0140_WYG_621-11a>¶
手盤風頭背分電光戰扇欲刺敲心留半綫纒肩繞脰¶
&KR3074;合眩旋卓植赴列奪避中節前衝函禮穴上指孛彗¶
滅與君一用来有截¶
　　　　弩俞¶
牛来開弦人為置鏃捩機闗迸山谷鹿駭澀隼擊遲析¶
毫中睫洞腋分龜達堅壘殘雄師可以冠猛樂壯曲抑¶
揚蹈厲有裂犀兕之氣者非公與¶
　　　句曲山朝真詞二首(并序/)¶
<pb:KR4h0140_WYG_621-11b>¶
　　歳三月十八日句曲山道士朝真於大茅峰上學¶
　　神仙有至自千萬里者余距華陽洞天程止信宿¶
　　塵約不能遂去馳神旦旦忽若載昇矣因作朝真¶
　　詞迎送各二解以自塞意¶
　　　　迎真¶
九華磬荅寒泉急十絶幡揺翠㣲濕司命旍旌未下来¶
焚香抱簡凝神立殘星下照霓襟冷缺月纔分鶴輪影¶
空洞靈章發一聲春来萬壑煙花醒¶
<pb:KR4h0140_WYG_621-12a>¶
　　　　送真¶
縈雲鳯髻飄然解玉鉞𤣥干儼先邁朝真弟子悄無言¶
再拜碧杯添沆瀣火&KR0008;跳躍龍毛盖腦髪青青赮綷綷¶
萬象銷沈一瞬間空餘月外聞殘佩¶
　　　戰秋辭¶
八月空堂前臨隙荒抽闗散扇晨烏未光左右物態森¶
疎强梁天隨子爽駴恂慄恍軍庸之我當濠然而溝壘¶
然而牆纛然而桂隊然而篁杉巉攢矛蕉標建常槁艾¶
<pb:KR4h0140_WYG_621-12b>¶
矢束矯蔓弦張鼃合助吹鳥分啓行若革進而金止固¶
違隂而就陽無何雲顏師風㫖(一作/日)伯蒼茫慘(一作/湛)澹¶
隳危摵劃煙䝉上焚雨陣下棘如濠者注如壘者闢如¶
纛者亞如隊者析如矛者折如常者拆如矢者仆如弦¶
者磔如吹者瘖如行者惕石有髮兮盡纍木有耳兮咸¶
馘(一作木具/耳而盛馘)雲風雨煙乗勝之勢驕杉篁蕉蔓敗北之¶
氣摵天隨子曰吁秋無神則已如其有神吾為爾羞之¶
南北畿圻盜興五朞方州大都虎節龍旗瓦解氷碎𤓰¶
<pb:KR4h0140_WYG_621-13a>¶
分豆離斧抵耋老干(一作/戈)穿乳兒昨宇今燼朝人暮尸¶
萬犢一啗千倉一炊擾踐邊朔殲傷蜑夷制質守帥披¶
攘城池弓弮不刓甲綴不離兇渠歌笑(一作兇/魁嘯歌)裂地無¶
疑天有四序秋為司刑少昊負扆親朝百靈蓐收相臣¶
太白將星可霾可電可風可霆可壍溺顛陷可夭札迷¶
㝠曽忘(一作/無)鏖剪自意澄寧茍蜡禮之云責觸天怒而¶
誰丁奈何欺荒庭凌壊砌摋(一作/撒)崇茝批宿蕙揭編茅¶
而逞力斷緯蕭而作勢不過約弱欹垂戕殘廢替可謂¶
<pb:KR4h0140_WYG_621-13b>¶
棄其本而趨其末捨其大而從其細也辭猶未已色若¶
媿恥於是墮者止偃者起¶
　　　祝牛宫辭(并序/)¶
　　冬十月耕牛為寒築宫納而皁之建之前日老農¶
　　請乞靈於土官以從鄉教予勉之而為之辭¶
四牸三牯中一去乳天霜降寒納此室處老農拘拘度¶
地不畝東西㡬何七舉其武南北㡬何丈二加五偶楹¶
當閒載尺入土太歳在亥餘不足數上締蓬茅下逺官¶
<pb:KR4h0140_WYG_621-14a>¶
府耕耨以時飲食得所或寢或卧免風免雨宜爾子孫¶
實我倉庾¶
　　　迎潮送潮辭(并序/)¶
　　余耕稼所在松江南旁田廬門外有溝通浦漵而¶
　　朝夕之潮至焉天弗雨則軋而留之用以滌濯灌¶
　　溉及物之功甚鉅其羸壯遲速繫望晦盈虚也用¶
　　之則順而進捨之則黜而退有類乎君子之道翫¶
　　而感之作迎潮送潮詞二首聊寄聲於騷人之末¶
<pb:KR4h0140_WYG_621-14b>¶
　　　　迎潮¶
江霜嚴兮楓葉丹潮聲髙兮墟落寒鷗巢卑兮漁箔(一/作)¶
(箱/)短逺岸没兮光爛爛潮之徳兮無際既充其大兮又¶
充其細密幽人兮欵柴門寂寞流連兮依稀舊痕濡腴¶
(一作/餘)澤槁兮潮之恩不尸其功兮歸於混元¶
　　　　送潮¶
潮西来兮又東下日染中流兮紅灑灑汀葭蒼兮嶼蓼¶
枯風騷牢兮愁煙孤大㡬望兮㣲將晦翳睨瀛溶兮斂¶
<pb:KR4h0140_WYG_621-15a>¶
　然而退愛長波兮數數一幅巾兮無纓可濯帆生塵兮¶
　檝有衣悵潮之還兮吾猶未歸¶
　　　　問吳宫辭(并序/)¶
　　　甫里之鄉曰吳宫在長洲苑東南五十里非夫差¶
　　　所幸之别館耶披圖籍不見其説詢故老不得其¶
　　　地其名存其跡滅悵然興懐古之思作問吳宫辭¶
　　　云¶
　彼吳之宫兮江之那涯複道盤兮當髙且斜波揺疏兮¶
<pb:KR4h0140_WYG_621-15b>¶
　霧濛箔菡萏國兮鴛鴦家鸞之簫兮蛟之瑟駢筠參差¶
　兮界絲密讌曲房兮上初日月落星稀兮歌酣未畢越¶
　山叢叢兮越溪疾美人雄劒兮相先後火出姑蘇兮沼¶
　長洲此宫之麗人兮留乎不留霜氛重兮孤榜曉逺樹¶
　扶蘇兮愁煙悄眇欲摭愁煙兮問故基又恐愁煙兮推¶
　白鳥¶
　¶
御定全唐詩巻六百二十一¶
