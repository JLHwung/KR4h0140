# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.930237
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百四十八
<pb:KR4h0140_WYG_548-1a>¶
　欽定四庫全書¶
御定全唐詩巻五百四十八¶
　　薛逢¶
　薛逢字陶臣蒲州河東人㑹昌初擢進士第授為萬年¶
　尉直𢎞文館歴侍御史尚書郎出為巴州刺史復斥蓬¶
　州尋以太常少卿召還歴給事中遷祕書監卒集十巻¶
　今編詩一巻¶
　　　　鑷白曲¶
<pb:KR4h0140_WYG_548-1b>¶
　去年鑷白鬢鏡裏猶堪認年少今年鑷白髪(一作/髭)兩眼¶
　昏昏手戰跳滿酌濃酹假顔色顔色不揚翻自笑少年¶
　曽讀古人書本期獨善安有餘雖盖長安一片瓦未遑¶
　卒歲容寜居前年依亞成都府月請俸緍六十五妻兒¶
　骨肉愁欲来偏梁閣道歸得否長安六月塵亘天池塘¶
　鼎沸林欲燃合家慟哭出門送獨驅匹馬陵山巔到官¶
　只是推誠信終日兢兢幸無恡丞相知憐為小心忽然¶
　奏佩専城印専城俸入一倍多况兼職祿霜峩峩山妻¶
<pb:KR4h0140_WYG_548-2a>¶
稚女悉迎到時列緑罇酣酒歌醉來便向罇前倒風月¶
滿頭絲皓皓雖然减得闔門憂又加去國五年老五年¶
老知奈何來日少去日多金鎚鎚碎黄金鑷更唱罇前¶
老去歌¶
　　　君不見¶
君不見馬侍中氣吞河朔稱英雄君不見韋太尉二十¶
年前鎮蜀地一朝冥漠歸下泉功業聲名兩憔悴奉誠¶
園裏蒿棘生長興街南沙路平當時帶礪在何處今日¶
<pb:KR4h0140_WYG_548-2b>¶
子孫無地畊或聞羈旅甘常調簿尉文参各天表清明¶
縱便天使來一把紙錢風樹杪碑文半缺碑堂摧祁連¶
塚象狐兎開野花似雪落何處棠棃樹下香風来馬侍¶
中韋太尉盛去衰來片時事人生倐忽一夢中何必深¶
深固權位¶
　　　老去也¶
惆悵人生不滿百一事無成頭雪白迴看幼累與老妻¶
俱是途中逺行客匣中舊鏡照膽明昔曾見我髭未生¶
<pb:KR4h0140_WYG_548-3a>¶
朝巾暮櫛不自省老皮皴皺文縱横合掌髻子蒜許大¶
此日方知非是我暗數七旬能㡬何不覺中腸熱如火¶
老去也爭奈何敲酒盞唱短歌短歌未竟日已沒月映¶
西南庭樹柯¶
　　　追昔行¶
朝光如飛猶尚可暮更如箭不容卧犍為穿城更漏頻¶
一一皆從枕邊過一夕凡㡬更一更凡㡬聲青春枉向¶
鏡中老白髪虚從愁裏生曽窺帝里東鄰女自比桃花¶
<pb:KR4h0140_WYG_548-3b>¶
鏡中許一朝嫁得征戍兒荷戈千里防秋去去時只作¶
旦暮期别後生死俱不知風驚粉色入蟬鬢愁送鏡花¶
潛墮枝前年因出長安陌見一女人頭雪白日中扶杖¶
憇樹隂髣髴形容認相識向予吁嗟還獨語曽與君家¶
鄰舍住當時妾嫁與征人㡬向牆頭誚夫主花開葉落¶
何推遷屈指數當三十年眉頭薤葉同枮葉琴上朱絃¶
成斷絃嫁時寳鏡依然在鵲影菱花滿光彩夢裏長嗟¶
離别多愁中不覺顔容改歎息人生能㡬何喜君顔貌¶
<pb:KR4h0140_WYG_548-4a>¶
未蹉跎因君下馬重相顧請奏青門腸斷歌¶
　　　醉春風¶
去年春似今年春依舊野花愁殺人犍為縣裏古城上¶
開是好花飛是塵戲蝶狂蜂相徃返一枝花上聲千萬¶
時節先從暖處開北枝未發南枝晩江城太守鬚髯蒼¶
忽然置酒開華堂歌兒舞女亦隨後暫醉始知天地長¶
頃年曽作東周掾同舍尋春屢開宴斗門亭上桞如絲¶
洛水橋邉月如練洛陽風俗不禁街騎馬夜歸香滿懐¶
<pb:KR4h0140_WYG_548-4b>¶
坐客争吟雲碧句美人醉贈珊瑚釵日徃月來何草草¶
今年又校三年老槽中駿馬不能騎惆悵落花開滿道¶
為報時人知不知看花對酒定無疑君看野外孤墳下¶
石羊石馬是誰家¶
　　　鄰相反行¶
東家有兒年十五只向田園獨辛苦夜開溝水遶稻田¶
曉叱耕牛墾塉土西家有兒纔弱齡儀容清峭雲鶴形¶
渉書獵史無早暮坐期朱紫如拾青東家西家兩相誚¶
<pb:KR4h0140_WYG_548-5a>¶
西兒笑東東又笑西云養志與榮名彼此相非不同調¶
東家自云雖苦辛躬耕早暮及所(一作/得及)親男舂女㸑二¶
十載堂上未為衰老人朝機暮織還充體餘者到兄還¶
及弟春秋伏臘長在家不許妻奴暫違禮爾今二十方¶
讀書十年取第三十餘徃來途路長離别㡬人便得昇¶
公車縦令得官(一作/貴)身須老銜恤終天向誰道百年骨¶
肉歸下泉萬里枌榆長秋草我今躬耕奉所天耘鋤刈¶
穫當少年面上笑添今日喜肩頭薪續厨中煙縱使此¶
<pb:KR4h0140_WYG_548-5b>¶
身頭雪白又有(一作/見)兒孫還稼穡家藏一巻古孝經世¶
世相傳皆得力為報西家知不知何須謾笑東家兒生¶
前不得供甘滑殁後揚名徒爾為¶
　　　靈臺家兄古鏡歌¶
一尺圎潭深黑色篆文如絲人不識耕夫云住赫連城¶
赫連城下親耕得鏡上磨瑩一月餘日中漸見菱花舒¶
金膏洗拭鉎(音/生)&KR0611;盡黒雲吐出新蟾蜍人言此是千年¶
物百鬼聞之形暗慄玉匣曽經龍照來豈冝更鑒農夫¶
<pb:KR4h0140_WYG_548-6a>¶
質有時霹靂半夜驚窗中飛電如晦明盤龍鱗脹玉匣¶
溢牙爪觸風時有聲耕夫不觧珍靈異翻懼赫連神作¶
祟十千賣與靈臺兄百丈靈湫坐中至溢匣水色如玉¶
傾兒童不敢窺泓澄寒光照人近不得坐愁雷電湫中¶
生吾兄吾兄須愛惜將来慎勿虛抛擲興雲致雨㑹有¶
時莫遣紅妝穢靈跡¶
　　　觀競渡(一作劉禹錫詩/一作張建封詩)¶
三月三日天清明楊花繞江啼曉鶯使君未出郡齋内¶
<pb:KR4h0140_WYG_548-6b>¶
江上已聞齊和聲使君出時皆有引馬前已被紅旗陣¶
兩岸羅衣破鼻香銀釵照日如霜刃鼓聲三下紅旗開¶
兩龍躍出浮水來擢影幹波飛萬劒鼓聲劈浪鳴千雷¶
雷聲衝急波相近兩龍望標目如瞬江上人呼霹靂聲¶
竿頭綵挂虹霓暈前船搶水已得標後船失勢空揮橈¶
瘡眉血首争不定輸岸一朋心似燒只將標示輸嬴賞¶
兩岸十舟五來徃須㬰戲罷各東西竟脫文身請書上¶
吾今細觀競渡兒何殊當路權相持不思得所各休去¶
<pb:KR4h0140_WYG_548-7a>¶
㑹到摧舟折楫時¶
　　　酬牛秀才登樓見示¶
旅館再經秋心煩嬾上樓年光同過隙人事且隨流骨¶
肉慿書問鄉關託夢遊所嗟山郡酒傾盡只添憂¶
　　　夏夜宴明月湖¶
夏夜宴南湖琴觴興不孤月揺天上桂星泛浦中珠助¶
照螢隨舫添盤筍迸厨聖朝思静黙堪守谷中愚¶
　　　大水¶
<pb:KR4h0140_WYG_548-7b>¶
暴雨逐(一作/隨)驚雷從風忽驟來浪驅三島至江拆二儀¶
開勢恐圓樞折聲疑厚軸摧𠖇心問元化天眼㡬時囬¶
　　　席上酬東川嚴中丞叙舊見贈¶
昔記披雲日今逾二十年聲名俱是夢恩舊半歸泉朱¶
紱慙衰齒紅妝惨别筵離歌正凄切休更促危絃¶
　　　禁火¶
日日冒煙塵忽忽禁火辰塞榆關水濕邉草賊迴春歲¶
月傷風邁瘡痍念苦辛沙中看白骨腸斷故鄉人¶
<pb:KR4h0140_WYG_548-8a>¶
　　　詠桞¶
弱植驚風急自傷暮來翻遣思悠揚曽飄紫(一作/綺)陌隨¶
髙下敢拂朱門競短長縈砌乍飛還乍舞撲池如雪又¶
如霜莫令岐路頻攀折漸擬垂(一作/清)隂到畫堂¶
　　　宫詞¶
十二樓中盡暁妝望仙樓上望君王鎖銜金獸連環冷¶
水滴銅龍晝漏長雲髻罷梳還對鏡羅衣欲换更添香¶
遥窺正殿簾開處袍袴宫人掃御牀¶
<pb:KR4h0140_WYG_548-8b>¶
　　　長安春日¶
窮途日日困泥沙上苑年年好物華荆棘不當車馬道¶
管絃長奏綺羅家王孫草上悠揚蝶少女風前爛漫花¶
嬾出任從遊子笑入門還是舊生涯¶
　　　韋夀博書齋(一作温/庭筠詩)¶
𤣥晏先生已白頭不隨鵷鷺狎羣鷗元卿謝免開三逕¶
平仲朝歸卧一裘醉後獨知殷甲子病來猶作晋春秋¶
塵纓未濯今如此野水無情處處流¶
<pb:KR4h0140_WYG_548-9a>¶
　　　潼關河亭¶
重岡如抱嶽如蹲屈曲(一作/氣蹙)秦川勢自尊天地併功開¶
帝宅山河相凑束龍門櫓聲嘔軋中流渡栁色微茫逺¶
岸村滿眼波濤終古事年來惆悵與誰論¶
　　　送衢州崔員外¶
笑分銅虎别京師嶺下山川想到時紅樹暗藏殷浩宅¶
緑蘿深覆偃王祠風茅向暖抽書帯露竹迎風舞釣絲¶
休指巖西數歸日知君已負白雲期¶
<pb:KR4h0140_WYG_548-9b>¶
　　　開元後樂¶
莫奏開元舊樂章樂中歌(一作/髙)曲斷人腸邠王玉笛三¶
更咽虢國金車十里香一自犬戎生薊北便從征戰老¶
汾陽中原駿馬搜求盡沙苑年來草又芳¶
　　　漢武宫辭¶
漢武(一作/武帝)清齋夜築壇自斟明水醮仙官殿前玉(一作/童)¶
女移香案雲(一作/庭)際金人捧露盤絳節㡬(一作/有)時還入¶
夢碧桃何處(一作/事)更驂鸞茂陵煙雨埋弓(一作/冠)劒石馬¶
<pb:KR4h0140_WYG_548-10a>¶
無聲蔓草寒¶
　　　潼關驛亭¶
河上關門日日開古今名利旋堪哀終軍壯節埋黄土¶
楊震豐碑翳緑苔寸祿應知霑有分一官常懼處非才¶
猶驚徃歲同袍者尚逐江東計吏來¶
　　　五峯隐者¶
煙霞壁立水溶溶路轉崖囘旦暮中鸂&KR0515;畏人沈澗月¶
山羊投石挂巖松髙齋既許陪雲宿晚稻何妨為客舂¶
<pb:KR4h0140_WYG_548-10b>¶
今日見君嘉遯處悔將名利役疎慵¶
　　　上吏部崔相公¶
龍門曽共戰驚瀾雷電浮雲出濬湍紫府有名同羽化¶
碧霄無路(一作/伴)却泥蟠公車未結王生襪客路虛彈貢¶
禹冠今日鑪錘任真宰暫回風水不應難¶
　　　送劉郎中牧杭州¶
一州横制浙江灣臺榭參差積翠間樓下潮囘滄海浪¶
枕邉(一作/前)雲起剡溪山呉江水色連隄闊越俗舂聲隔¶
<pb:KR4h0140_WYG_548-11a>¶
㟁還聖代牧人無逺近好將能事濟清閒¶
　　　貧女吟¶
殘妝滿面淚闌干㡬許幽情欲話難雲髻嬾梳愁拆鳳¶
翠蛾羞照恐驚鸞南鄰送女初鳴珮北里迎妻已夢蘭¶
惟有深閨顦顇質年年長凭繡牀㸔¶
　　　夜宴觀妓¶
燈火熒煌醉客豪捲簾羅綺艶仙桃纎腰怕束金蟬斷¶
鬢(一作/鬒)髪宜簪白燕髙愁傍翠蛾深八字笑囘丹臉利¶
<pb:KR4h0140_WYG_548-11b>¶
雙刀無因得薦陽臺夢願拂餘香到緼袍¶
　　　送西川杜司空赴鎮¶
黒眉𤣥髪尚依然紫綬金章五十年三入鳳池操國柄¶
八分龍節付兵權東周城闕中天外西蜀樓臺落日邉¶
莫遣洪罏曠真宰九流人物待陶甄¶
　　　長安夜雨¶
滯雨通宵又徹明百憂如草雨中生心關桂玉天難暁¶
運落風波夢亦驚壓樹早鴉飛不散到窗寒鼓濕無聲¶
<pb:KR4h0140_WYG_548-12a>¶
當年志氣俱消盡白髪新添四五莖¶
　　　獵騎¶
兵印長封入衛稀碧空雲盡早霜微滻川桑落鵰初下¶
渭曲禾收兎正肥陌上管絃清似語草頭弓馬疾如飛¶
豈知萬里黄雲戍血迸金瘡卧鐵衣¶
　　　金城宫¶
憶昔明皇初御天玉輿頻此駐神仙龍盤藻井噴紅艶¶
獸坐金牀吐碧煙雲外笙歌岐薛醉月中臺榭后妃眠¶
<pb:KR4h0140_WYG_548-12b>¶
自從戎馬生河雒深鎖蓬萊一百年¶
　　　驚秋¶
霜竹風蟬昨夜秋百年心事付東流明霜義分成虛話¶
(一作/語)阜俗文章惜暗投長笑李斯稱溷鼠每多莊叟喻¶
犧牛五湖煙水盈歸夢蘆荻花中一釣舟¶
　　　六街塵¶
六街塵起鼓鼕鼕馬足車輪在處通百役並驅衣食内¶
四民長走路岐中年光與物隨流水世事如花落曉風¶
<pb:KR4h0140_WYG_548-13a>¶
名利到身無了日不知今古旋成空¶
　　　悼古¶
細推今古事堪愁貴賤同歸土一丘漢武玉堂人豈在¶
石家金谷水空流光隂自旦還將暮草木從春又到秋¶
閒事與時俱不了且将身暫醉鄉遊¶
　　　九華觀廢月池(一作題昭華/公主廢池館)¶
曽發簫聲水檻前夜蟾寒沼雨嬋娟微波有恨終歸海¶
明月無情却上天白鳥帶將林(一作/簾)外雪緑荷(一作/蘋)枯¶
<pb:KR4h0140_WYG_548-13b>¶
盡渚中蓮榮(一作/浮)華不肯人間(一作向/莊周)住須讀莊生第¶
一(一作南/華齊物)篇¶
　　　社日遊開元觀(時當水/荒之後)¶
松栢當軒蔓桂籬古壇衰草暮風吹荒凉院宇無人到¶
寂寞煙霞只自知浪漬法堂餘像設水存虚殿半科儀¶
因求天寳年中夢故事分明載折碑¶
　　　九日曲池遊眺¶
陌上秋風動酒旗江頭絲竹競相追正當海晏河清日¶
<pb:KR4h0140_WYG_548-14a>¶
便是修文偃武時繡轂盡為行樂伴艶歌皆屬太平詩¶
微臣幸忝頒堯厯一望郊原惬所思¶
　　　九日郡齋有感¶
白日貪長夜更長百般無意更思量三冬不見秦中雪¶
九日唯添鬢畔霜霞泛水文沈暮色樹凌金氣發秋光¶
樓前野菊無多少一雨重開一番黄¶
　　　九日嘉州發軍亭即事¶
三江分注界平沙何處雲山是我家舞鶴洲中翻白浪¶
<pb:KR4h0140_WYG_548-14b>¶
掬金灘上折黄花不愁故國歸無日却恨浮名苦有涯¶
向暮酒酣賔客散水天狼籍變餘霞¶
　　　九日雨中言懐¶
餻果盈前益自愁那堪風雨滯刀州單牀冷席他鄉夢¶
紫榝黄花故國秋萬里音書何寂寂百年生計甚悠悠¶
潛將滿眼思家淚灑寄長江東北流¶
　　　題劒門先寄上西蜀杜司徒¶
峭壁横空限一隅劃開元氣建洪樞梯航百貨通邦計¶
<pb:KR4h0140_WYG_548-15a>¶
鍵閉諸蠻屏帝都西蹙犬戎威北狄南吞荆郢制東呉¶
千年管鑰誰鎔範只自先天造化爐¶
　　　八月初一駕幸延喜樓看冠帶降戎¶
城頭旭日照䦨干城下降戎綵仗攢九陌塵埃千騎合¶
萬方臣妾一聲歡樓臺乍仰中天易衣服初迴左袵難¶
清水莫教波浪濁從今赤嶺屬長安¶
　　　送司徒相公赴闕¶
丞相銜恩赴關時錦城寒菊始離披龍媒舊識朝天路¶
<pb:KR4h0140_WYG_548-15b>¶
雞樹長虛入夢枝十載殿廷連歩武兩來庸蜀撫疲羸¶
莫愁中土無人識自有明明聖主知¶
　　　送靈州田尚書¶
隂風獵獵滿旗(一作/旌)竿白草颼颼劒氣(一作/㦸)攢九姓𦍑¶
渾隨漢節六州蕃落從戎鞍霜中入塞琱弓硬(一作/響)月¶
下翻營玉帳寒今日路傍誰不指穰苴門戸慣登壇¶
　　　座中走筆送前蕭使君¶
笙歌慘惨咽離筵槐桞隂隂五月天未學蘇秦榮佩印¶
<pb:KR4h0140_WYG_548-16a>¶
却思平子賦歸田芙蓉欲綻溪邉蘂(一作/臉)楊栁初迷渡¶
口煙自笑無成今老大送君垂淚郭門前¶
　　　重送徐州李從事商隠¶
暁乘征騎帯犀渠醉别都門惨袂初蓮府望髙秦御史¶
栁營官重漢尚書斬蛇澤畔人煙暁戲馬臺前樹影疎¶
尺組挂身何用處(一作/說)古來名利盡丘墟¶
　　　醉中(一作/間)聞甘州¶
老聽笙歌亦解愁醉中因遣合甘州行追赤嶺千山外¶
<pb:KR4h0140_WYG_548-16b>¶
坐想黄河一曲流日暮豈堪征婦怨路旁能結旅人愁¶
左綿刺史心先死淚滿朱絃催白頭¶
　　　北亭醉後叙舊贈東川陳書記¶
二十年前事盡空半隨波浪半隨風謀身喜斷韓雞尾¶
辱命羞攜楚鵲(一作/鶴)籠符竹謬分錦水外妻孥猶隔散¶
關東臨岐莫怪朱弦絶曽是君家入爨桐¶
　　　宣政殿前陪位觀冊順宗憲宗皇帝尊(一作/徽)號¶
樓頭鐘鼔逓相催曙色當衙曉仗開孔雀扇分香案出¶
<pb:KR4h0140_WYG_548-17a>¶
衮龍衣動冊函來金泥照耀傳中㫖玉節從容引上台¶
盛禮永尊徽號畢聖慈南面不勝哀¶
　　　元日樓前觀仗¶
千門曙色鏁寒梅五夜疎鐘暁箭催寳馬占隄朝闕去¶
香車争路進名來天臨玉几班初合日照金雞仗欲廻¶
更傍紫微瞻北斗上林佳氣滿樓臺¶
曈曈初日照樓臺漠漠祥雲雉扇開星駐冕旒三殿暁¶
雲翻珠翠六宫來山呼聖夀煙霞動風轉金章鳥獸迴¶
<pb:KR4h0140_WYG_548-17b>¶
欲識普恩無逺近萬方歡忭一聲雷¶
　　　醉中看花因思去嵗之任¶
去嵗乘軺出上京軍機旦暮促前程狂花野草途中恨¶
春月秋風劒外情愁見瘴煙遮路色厭聞溪水下灘聲¶
不辭醉伴諸年少羞對紅妝白髪生¶
　　　題白馬驛¶
晩麥芒乾風似秋旅人方作蜀門遊家林漸隔梁山逺¶
客路長依漢水流滿壁存亡俱是夢(一作/幻)百年榮辱盡¶
<pb:KR4h0140_WYG_548-18a>¶
(一作/不)堪愁胸中憤氣文難遣强指豐碑哭武侯¶
　　　題籌筆驛¶
天地三分魏蜀吴武侯倔起贊訏謨身依豪傑傾心術¶
目對雲山演陣圖赤伏運衰功莫就皇綱力振命先徂¶
出師表上留遺懇猶自千年激壯夫¶
　　　賀楊收作相¶
闕下憧憧車馬塵沈浮相次宦遊身須知金印朝天客¶
同是沙隄避路人威鳳偶時因瑞聖應龍無水謾通神¶
<pb:KR4h0140_WYG_548-18b>¶
立門不是趨時客始向窮途學問津¶
　　　元日田家¶
東村晴雪北村梅樹裏茅簷曉盡開蠻榼出門兒婦去¶
烏龍(一作/鳥飛)迎路女郎來相逄但祝新正夀對舉那愁暮¶
景催長笑士林因宦别一官輕是十年迴¶
　　　送慶上人歸湖州因寄道儒座主¶
上人今去白蘋洲霅水苕溪我舊逰夜雨暗江漁火出¶
夕陽沈浦鴈花收閒聼别鳥啼紅樹醉看歸僧櫂碧流¶
<pb:KR4h0140_WYG_548-19a>¶
若見儒公憑寄語數莖霜鬢已驚秋¶
　　　早發剡山(一作趙/嘏詩)¶
正懐何謝俯長流更覽餘封識嵊州樹色老依官舍晩¶
溪聲凉傍客衣秋南巖氣爽横郛郭天姥雲晴拂寺樓¶
日暮不堪還上馬蓼花風起路悠悠¶
　　　題春臺觀¶
殿前松栢晦蒼蒼杏遶仙壇水遶廊垂露額題精思院¶
博山爐褭降真香苔侵古碣迷陳事雲到中峰失上方¶
<pb:KR4h0140_WYG_548-19b>¶
便擬尋溪弄花去洞天誰更待劉郎¶
　　　春晩東園曉思¶
劒外春餘日更長東園留醉樂髙張松杉露滴無情淚¶
桃杏風飄不語香鶯戀葉深啼緑樹燕窺巢穏坐彫梁¶
也知留滯年華晩爭那罇前樂未央¶
　　　芙蓉溪送前資州裴使君歸京寜拜戸部裴侍¶
　　　郎¶
桑柘林枯&KR1593;麥乾欲分離&KR0209;百憂攢臨溪莫話前途逺¶
<pb:KR4h0140_WYG_548-20a>¶
舉酒須歌後㑹難薄宦未甘霜髪改夾衣猶耐水風寒¶
遥知阮巷歸寜日㡬院兒童候馬看¶
　　　伏聞令公疾愈對見延英因有賀詩逺封投獻¶
吉語云云海外傳令公疾愈起朝天皇風再扇寰區内¶
人鏡重開日月邉光啟四門通夀域深疏萬頃溉情田¶
陪臣自訝迷津久願識方舟濟巨川¶
　　　題獨孤處士村居¶
江上園廬荆作扉男驅耕犢婦鳴機林巒當戸蔦蘿暗¶
<pb:KR4h0140_WYG_548-20b>¶
桑柘繞村薑芋肥㡬畆稲田還謂業兩間&KR0523;舍亦言歸¶
何如一被風塵染到老云云相是非¶
　　　題上皇觀¶
狂㓂窮兵犯帝畿上皇曽此振戎衣門前衛士傳清警¶
砌下奚官掃翠微雲駐夀宫三洞啟日迴仙杖六龍歸¶
當時丹鳳銜書處老柏蒼蒼巳合圍¶
　　　奉和僕射相公送東川李支使歸使府夏侯相¶
　　　公¶
<pb:KR4h0140_WYG_548-21a>¶
兩地交通布政和上台深喜使星過歡留白日千鍾酒¶
調入青雲一曲歌寒栁翠添微雨重臘梅香綻細枝多¶
平津萬一言卑散莫忘髙松寄女蘿¶
　　　送封尚書節制興元¶
大封茅土鎮襃中醉出都門殺氣雄陌上晩花迎虎節¶
馬前新月學彎(一作/琱)弓珂臨響澗聲先合斾到春山色¶
更紅欲識真心報天子滿旗全是發生風¶
　　　送西川梁常侍之新築龍山城并錫賚兩州刺¶
<pb:KR4h0140_WYG_548-21b>¶
　　　史及部落酋長等¶
聖主憂夷貊屯師剪束欽(浪吉一/名束欽)皇家思眷祐星使忽¶
登臨用命期開國違天必釁碪化須均草樹恩不間飛¶
沈束馬凌蒼壁捫蘿上碧岑瘴川風自熱劒閣氣長隂¶
迅瀨從天急喬松入地深仰觀唯一逕俯瞰即千尋水¶
作新城帶山為故壘&KR0109;東開洞君聼南闢納蠻心渥澤¶
濡三部(謂三王/部落)衣冠化雨(一作/兩)林帶文雕白玉符理篆¶
黄金鳥道經卬僰星纒過觜参廻軒如(一作/知)睿奬休作¶
<pb:KR4h0140_WYG_548-22a>¶
苦辛吟¶
　　　河滿子¶
繋馬宮槐老持杯店菊黄故交今不見流恨滿川光¶
　　　題黄花驛¶
孤戍迢迢蜀路長鳥鳴山館客思鄊更看絶頂煙霞外¶
數樹巖花照夕陽¶
　　　凉州詞¶
昨夜蕃兵(一作/軍)報國讐沙州都䕶破凉州黄河九曲今¶
<pb:KR4h0140_WYG_548-22b>¶
歸漢塞外縱横戰血流¶
　　　嘉陵江¶
備問嘉陵江水湄百川東去爾西之但教清淺源流在¶
天(一作/得)路朝宗㑹有期¶
　　　觀獵¶
馬縮寒毛鷹落臕角弓初暖箭新調平原踏盡無禽出¶
竟日翻身望碧霄¶
　　　狼煙¶
<pb:KR4h0140_WYG_548-23a>¶
三道狼煙過磧來受降城上探旗開傳聲却報邉無事¶
自是官軍入抄囬¶
　　　俠少年¶
緑眼胡鷹踏錦韝五花驄馬白貂裘徃來三市無人識¶
倒把金鞭上酒樓¶
　　　感塞¶
滿塞旌旗鎮上遊各分天子一方憂無因得見哥舒翰¶
可惜西山十八州¶
<pb:KR4h0140_WYG_548-23b>¶
　　　聼曹剛彈琵琶¶
禁曲新翻下玉都四絃振觸五音殊不知天上彈多少¶
金鳳銜花尾半無¶
　　　定山寺¶
十里松蘿映碧苔一川晴色鏡中開遥聞上界翻經處¶
片片香雲出院來¶
　　　越王樓送髙梓州入朝¶
乘遞初登建外州傾心喜事富人侯方當游藝依仁日¶
<pb:KR4h0140_WYG_548-24a>¶
便到攀轅卧轍秋容聼巴歌消子夜許陪仙躅上危樓¶
欲知恨戀情深處聼取長江旦暮流¶
　　　送李藴赴鄭州因獻盧郎中(以下九首並/見趙嘏集)¶
僕射陂西想到時滿川晴色見旌旗馬融閑卧笛聲逺¶
王粲醉吟樓影移㡬日賦詩秋水寺經年草詔白雲司¶
唯君此去人多羡却是恩深自不知¶
　　　送裴評事¶
塞垣從事識兵機只擬平戎不擬歸入夜笳聲含白(一/作)¶
<pb:KR4h0140_WYG_548-24b>¶
(素/)髪報秋榆葉落征衣城臨(一作/連)戰壘黄雲晩馬渡寒¶
沙夕照微此别(一作/别後)不應書斷絶滿天霜雪有鴻飛¶
　　　送沈單作尉江都(一作許/渾詩)¶
煬帝都城春水邉笙歌夜上木蘭船三千宫女自塗地¶
十萬人家如洞天焰焰花枝官舍晩重重雲影寺牆連¶
少年作尉須矜慎莫向樓前墜馬鞭¶
　　　送薛耽先軰歸謁漢南¶
雲繞千峯驛路長謝家聫句待檀郎手持碧落新攀桂¶
<pb:KR4h0140_WYG_548-25a>¶
月在東軒舊選牀㡬日旌幢延駿馬到時氷玉動華堂¶
孔門多少風流處不遣顔回識醉鄉¶
　　　送同年鄭祥先軰歸漢南(時㤙門相/公鎮山南)¶
年來驚喜兩心知髙處同攀次第枝人倚繡屏閑賞夜¶
馬嘶花徑醉歸時聲名本自文章得藩溷曽勞筆硯隨¶
家去㤙門四千里只應從此夢旌旗¶
　　　李先輩擢第東歸有贈送¶
金榜前頭無是非平人分得一枝歸正憐日暖雲飄路¶
<pb:KR4h0140_WYG_548-25b>¶
何處宴㢠廻風滿衣門掩長淮心更逺渡連芳草馬如飛¶
茂陵自笑猶多病空有書齋在翠微¶
　　　送韓絳歸淮南寄韓綽先軰¶
島上花枝繋釣船隋家宫畔水連天江帆自落鳥飛外¶
月觀静依春色邉門巷草生車轍在朝廷㤙及鴈行聨¶
相逄且(一作/莫)問昭(一作/揚)州事曽鼓莊盆對逝川¶
　　　送盧緘歸揚州¶
曽向雷塘寄掩扉荀家燈火有餘輝關河日暮望空極¶
<pb:KR4h0140_WYG_548-26a>¶
楊栁渡頭人獨(一作/未)歸隋苑荒臺風褭褭灞陵殘雨夢¶
依依今年春色還相悞為我江邉謝釣磯¶
　　　送剡客¶
兩重江外片帆斜數里林塘遶一家門掩右軍餘水石¶
路横諸謝舊煙霞扁舟㡬處逢溪雪長笛何人怨(一作/思)¶
栁花若到天台洞陽觀葛洪丹井(一作/竈)在雲涯¶
　　　凉州詞(第一首第三/句缺一字)¶
千里東歸客無心憶舊遊挂帆遊(闕/)水髙枕到靑州¶
<pb:KR4h0140_WYG_548-26b>¶
君住孤山下煙深夜徑長轅門渡緑水遊苑繞垂楊¶
樹發花如錦鶯啼栁若絲更遊懽宴地愁見别離時¶
　　　送蕭俛相公歸山(一作趙/嘏詩)¶
眼前軒冕是鴻毛天上人情謾自勞脫却朝衣便東去¶
青雲不及白雲髙¶
　　　石膏枕¶
表裏通明不假彫冷於春雪白於瑶朝來送在凉牀上¶
只怕風吹日炙銷¶
<pb:KR4h0140_WYG_548-27a>¶
　　　　句¶
　草荒留客院泥卧餵生䑓(遊廢寺碎以下/見海錄  事)　碧碎鴛鴦¶
　瓦香埋菡萏罏　初日暉暉上彩旄　金鞍俯鞚塵間¶
　影銀鏑離弦中處聲(獵/)　昨日鴻毛萬鈞重今朝山岳¶
　一朝輕(舊唐書本傳王鐸作相/逢有詩云云鐸怨之)¶
　¶
　¶
　¶
<pb:KR4h0140_WYG_548-27b>¶
　¶
　¶
　¶
　¶
　¶
　¶
　¶
御定全唐詩巻五百四十八¶
