# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:59.639707
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百二
<pb:KR4h0140_WYG_702-1a>¶
　欽定四庫全書¶
御定全唐詩巻七百二¶
　　張蠙¶
　張蠙字象文清河人初與許棠張喬齊名登乾寜二年¶
　進士第為校書郎櫟陽尉犀浦令入蜀拜膳部員外終¶
　金堂令詩一巻¶
　　　　登單于臺¶
　邉兵春盡回獨上單于臺白日地中出黄河天外来沙¶
<pb:KR4h0140_WYG_702-1b>¶
　翻痕似浪風急響疑雷欲向隂闗度隂闗曉不開¶
　　　　寄友人¶
　戀(一作/世)道欲(一作/復)何如東西逺索居長疑即見面翻致¶
　久無書甸麥深蔵雉淮苔淺露魚相思不我㑹眀月㡬¶
　盈虚¶
　　　　和崔監丞春逰鄭僕射東園¶
　春興隨花盡東園自養閒不離三畝地似入萬重山白¶
　鳥穿蘿去清泉抵石還豈同秦代客無位隱商山¶
<pb:KR4h0140_WYG_702-2a>¶
　　　過蕭闗¶
出得蕭闗北儒衣不稱身隴狐(一作/猿)来試客沙鶻下欺¶
人曉戌殘烽火晴原起獵塵邉戎莫相忌非是霍家親¶
　　　盆池¶
圓内陶化功外絶衆流通選處離松影穿時减藥叢别¶
疑天在地長對月當空每使登門客煙波入夢中¶
　　　野泉¶
逺出白雲中長年聴不同(一作/窮)清聲縈亂石(一作/石亂)寒色¶
<pb:KR4h0140_WYG_702-2b>¶
入長(一作/潭)空挂壁聊成雨穿林别起風温泉非爾數源¶
發在深空¶
　　　送成州牧¶
清時為塞郡自古有儒流素望知難惬新恩且用酬犬¶
牙連蜀國兵額貫秦州祗作三年别誰能聴邑留¶
　　　薊北書事¶
度磧如經海茫然但見空戌樓承落日沙塞礙驚蓬暑¶
過燕僧出時平虜客通逢人皆上将誰有定邉功¶
<pb:KR4h0140_WYG_702-3a>¶
　　　送徐州薛尚書¶
上将出儒中論詩擬立功州從禹後别軍自漢来雄逺¶
驛消寒日嚴城肅暮空龍顔有遺廟猶得奠英風¶
　　　貽曹郎中¶
所作髙前古封章自曲臺細看眀主意終用出人才省¶
印尋僧鎖書樓領鶴開南山有舊友時向白雲来¶
　　　送縉雲尉¶
釋褐從仙尉之官興若何去程惟水石公署在雲蘿野¶
<pb:KR4h0140_WYG_702-3b>¶
阪樓中㢠晴峰案上多三年罷趨府應更戰髙科¶
　　　送董卿赴台州¶
九陌除書出尋僧問海城家從中路挈吏隔數州迎夜¶
蚌侵燈影春禽雜櫓聲開圖見異跡思上石橋行¶
　　　送友人赴涇州幕(一作送李中/丞再赴䖍州)¶
杏園沉飲散榮别就佳招日月相期盡山川獨去遥府¶
樓眀蜀雪闗磧轉胡鵰縱有煙塵動應随上䇿銷¶
　　　逢漳州崔使君北歸¶
<pb:KR4h0140_WYG_702-4a>¶
在郡多殊稱無人不望回離城擕客去度(一作/出)嶺擔猿¶
来障寫經冬蘂瓶緘落暑梅長安有歸宅歸見鎖青苔¶
　　　雲朔逢山友¶
㑹面却生疑居然似夢歸塞深行客少家逺識人稀戰¶
馬分旗牧驚禽曳箭飛将軍雖異禮難便(一作/便使)脫麻衣¶
　　　别後寄友生(一作崔/魯詩)¶
上馬如飛鳥飄然隔去塵共看今夜月獨作異鄉人就¶
養江南熟移居井賦新襄陽曾卜隱應與孟家鄰¶
<pb:KR4h0140_WYG_702-4b>¶
　　　邉逰别友人¶
欲别不止淚當杯難强歌家貧随日長身病渉寒多雨¶
雪迷燕路田園隔楚波良時未自致歸去欲如何¶
　　　邉庭送别¶
一生雖達理逺别亦相悲白髪無修處青松有老時暮¶
煙傳戍起寒日隔沙垂若是長安去何難定後期¶
　　　将之京師留别親友¶
達命何勞問西逰且自期至公如有日知我豈無時野¶
<pb:KR4h0140_WYG_702-5a>¶
㢠蟬相答堤長栁對垂酣歌一舉袂眀發不堪思¶
　　　贈别山友¶
從容無限意不獨為離羣年長驚黄葉時清厭白雲舊¶
山廻馬見寒瀑别家聞相與存吾道窮通各自分¶
　　　途次績溪先寄陳眀府¶
入境風煙好幽人不易傳新居多是客舊隱半成仙山¶
斷雲衝騎溪長栁拂船何當許過縣聞有箧中篇¶
　　　送友人歸武陵¶
<pb:KR4h0140_WYG_702-5b>¶
聞近桃源住無村不是花戌旗招海客廟鼓集江鴉别¶
島垂橙實閒田長荻芽逰秦未得意看即更(一作/是)離家¶
　　　亂中寄友人¶
别来難覓信何處避艱危鬢黑無多日塵清是㡬時人¶
情将厭武王澤即興詩若便懐深隱還應聖主知¶
　　　哭建州李員外¶
詩名不易出名出又何為㨗到重科早官終一郡卑素¶
風無後嗣(一作/裔)遺跡有(一作/受)生祠自罷羊公市溪猿哭¶
<pb:KR4h0140_WYG_702-6a>¶
舊時¶
　　　弔孟浩然¶
每每樵家說孤墳亦夜吟若重生此世應更苦前心名¶
與襄陽逺詩同漢水深親栽鹿門樹猶盖石牀隂¶
　　　送友人及第歸(一本題下有/新羅二字)¶
家林滄海東未曉日先紅作貢諸蕃别登科㡬國同逺¶
聲魚呷浪層氣蜃迎風鄉俗希攀桂爭来問月宫¶
　　　次韻和友人冬月書齋¶
<pb:KR4h0140_WYG_702-6b>¶
四季多花木窮冬亦不凋薄氷(一作/雲)行處斷殘火睡来¶
消象版簽書帙蠻籐絡酒瓢公卿有知已時得一相招¶
　　　過山家¶
避暑得探幽忘言遂乆留雲深窗失(一作/燈火)曙松合徑先¶
秋響谷傳人語鳴泉洗客愁家山不在此至此可歸休¶
　　　宿山驛¶
驛在千峰裏寒宵獨此身古墳時見火荒壁悄無鄰月¶
白翻驚鳥雲閑欲就人祗應眀日鬢更與老相親¶
<pb:KR4h0140_WYG_702-7a>¶
　　　宿開照寺光澤上人院¶
静室譚𤣥旨清宵獨細聴真身非有像至理本無經鐘¶
定遥聞水樓髙别見星不教人觸穢偏說此山靈¶
　　　宿山寺¶
中峰半夜起忽覺有(一作/在)青㝠此界自生雨上方猶有¶
星樓髙鐘尚(一作/獨)逺殿古像多靈好是潺湲水房房伴¶
誦經¶
　　　題紫閣院¶
<pb:KR4h0140_WYG_702-7b>¶
上方人海外苔徑上千層洞壑有靈藥房廊無老僧古¶
巖雕素像喬木挂寒燈每到思修隱将回苦(一作/欲)不能¶
　　　白菊¶
秋天木葉乾猶有白花殘舉世稀栽得豪家恰畫看片¶
苔相應緑諸卉獨宜寒㡬度擕佳客登髙欲折難¶
　　　叢葦¶
叢叢寒水邉曾折打魚(一作/釣罾)船忽(一作咸/又作或)與(一作/喜)亭臺¶
近翻嫌島嶼偏花眀無月夜聲急正秋天遥憶巴陵渡¶
<pb:KR4h0140_WYG_702-8a>¶
殘陽一望煙¶
　　　鄭轂補闕山松¶
心将積雪欺根與白雲離逺寄僧猶憶髙看鶴未知影¶
交新長葉皴匝舊生枝多少同時種深山不得移¶
　　　新竹¶
新鞭暗入庭初長兩三莖(一作一/莖莖)不是他山少無如此¶
地生垂梢叢上出柔葉籜間成何用髙唐峡風枝埽月¶
眀¶
<pb:KR4h0140_WYG_702-8b>¶
　　　和友人送趙能卿東歸¶
一第時難得歸期日已過相看𤣥鬢少共憶白雲多楚¶
濶天垂草吴空月上波無人不有遇之子獨狂歌¶
　　　送人歸南中¶
有家誰不别經亂獨難尋逺路波濤惡窮荒雨霧深燒¶
驚山象出雷觸海鼇沉為問南遷客何人在瘴林¶
　　　塞下曲¶
邉事多更變天心亦為憂胡兵来作㓂漢将也封侯夜¶
<pb:KR4h0140_WYG_702-9a>¶
燒衝星赤寒塵翳日愁無門展微畧空上望西樓¶
　　　邉将二首¶
歴戰燕然北功髙劒有威聞名外(一作/敵)國懼輕命故人¶
稀角怨星芒動塵愁日色微從為漢都䕶未得脫征衣¶
按劒立城樓西看極海頭承家為上将開地得邉州磧¶
迥兵難伏天寒馬易收胡風一度獵吹裂錦貂裘¶
　　　朔方書事¶
秋盡角聲苦逢人惟荷戈城池向隴少岐路出闗多雁¶
<pb:KR4h0140_WYG_702-9b>¶
逺行垂地烽髙影入河仍聞黑山㓂又覓漢家和¶
　　　經荒驛¶
古驛成幽境雲蘿隔四鄰夜燈移宿鳥秋雨禁行人廢¶
巷荆叢合荒庭虎迹新昔年經此地終日是紅塵¶
　　　贈棲白大師¶
剃髪得時名僧應别應星偶題皆有詔閑論便成經埽¶
葉寒燒鼎融氷曉注瓶長因内齋出多客叩禪扃¶
　　　贈聞一上人¶
<pb:KR4h0140_WYG_702-10a>¶
見面雖年少聞名似白頭𤣥談窮釋旨清思掩詩流果¶
落痕生砌松髙影上樓壇場在三殿應召入焚修¶
　　　贈可倫上人¶
師教本於空流来不自東修從多刼後行出衆人中衲¶
冷湖山雨幡輕海甸風㳺吴累夏講還與虎溪同¶
　　　寄法乾寺令諲太師¶
師居中禁寺外請已無縁望幸惟修偈承恩不亂禪院¶
多喧種藥池有化生蓮何日龍宫裏相尋借法船¶
<pb:KR4h0140_WYG_702-10b>¶
　　　寄太白禪師¶
何年萬仞頂獨有坐禪僧客上應無路人傳或見燈齋¶
厨(一作/盂)惟有橡講石任生籐遥想東林社如師誰復能¶
　　　遇道者¶
數里白雲裏身輕無履蹤故尋多不見偶到即相逢古¶
井生雲水髙壇出異松聊看杏花酌便似換顔容¶
　　　贈道者¶
得道疑人識都城獨閉闗頭從白後黑心向閙中閑饑¶
<pb:KR4h0140_WYG_702-11a>¶
渴惟調氣兒孫亦駐顔始知仙者隱殊不在深山¶
　　　雨¶
半夜西亭雨離人獨唘闗桑麻荒舊國雷電照前山細¶
滴髙槐底繁聲疊漏間惟應孤鏡裏眀月長愁顔¶
　　　長安春望¶
眀時不敢卧煙霞又見秦城換物華殘雪未銷雙鳯闕¶
新春巳發五侯(一作/陵)家甘貧祗擬長緘(一作/監)酒忍病猶¶
期强採花故國别来桑柘盡十年兵踐海西艖¶
<pb:KR4h0140_WYG_702-11b>¶
　　　過黄牛峡¶
黄牛来勢瀉巴川疊石孤舟逐峡前雷電夜驚猿落樹¶
波濤愁恐客離船盤渦逆入嵌空地斷壁髙分繚繞天¶
多少人經過此去一生魂夢怕潺湲¶
　　　逢道者¶
縱意出山無逺近還如孤鶴在空虚昔年親種樹皆老¶
此世相逢人自踈野葉細苞深洞藥巖蘿閒束古仙書¶
祗(一作/終)尋隱跡歸何處方說煙霞不定居¶
<pb:KR4h0140_WYG_702-12a>¶
　　　邉情¶
窮荒始得静天驕又說天兵擬渡遼聖主尚嫌蕃界近¶
将軍莫恨漢庭遥草枯朔野春難發氷結河源夏半銷¶
惆悵臨戎皆効國豈無人似霍嫖姚¶
　　　贈李司徒¶
承家拓定隴闗西勲貴名應上將齊金庫夜開龍甲冷¶
玉堂秋閉鳳笙低歡筵每恕嬌娥醉閑櫪猶驚戰馬嘶¶
長怪魯儒頭枉白不親弓劔覔丹梯¶
<pb:KR4h0140_WYG_702-12b>¶
　　　送盧尚書赴靈武¶
西北征傳&KR0463;候急靈州共喜信臣居從軍盡是清才去¶
屬郡無非大將除新地進圖移漢界古城遺碣見蕃書¶
山川不異江湖景賔館常聞食有魚¶
　　　投翰林張侍郎¶
舉家貧拾海邉樵来認仙宗在碧霄丹穴雖無凡羽翼¶
靈椿還向細枝條九衢馬識他門少十載身辭故國遥¶
願與吾君作霖雨且應平地活枯苖¶
<pb:KR4h0140_WYG_702-13a>¶
　　　投翰林蕭侍郎¶
九仞墻邉絶路岐野才非合自求知靈湫豈要魚棲浪¶
仙桂那容鳥寄枝纎草不銷春氣力微塵還助岳形儀¶
從来為學投文鏡文鏡如今更有誰¶
　　　宴駙馬宅¶
牙香禁樂鎮相擕日日君恩降紫泥紅藥院深人半醉¶
緑楊門掩馬頻嘶座中古物多仙意壁上新詩有御題¶
别向庭蕪寘吟石不教宫妓蹋成蹊¶
<pb:KR4h0140_WYG_702-13b>¶
　　　邉将¶
上馬乗秋欲建勲飛弧夜闕出師頻若無紫塞煙塵事¶
誰識青樓歌舞人戰骨沙中金鏃在賀筵花畔玉蟬新¶
由来邉卒皆如此只是君門合殺身¶
　　　贈水軍都将¶
平生為有安邦術便别秋曹最上階戰艦却容儒客卧¶
公㕔惟伴野僧齋裁書(一作/詩)榭㢠氷膠筆養藥堂深蘚¶
惹鞋直待門前見幢節始應髙惬聖君懐¶
<pb:KR4h0140_WYG_702-14a>¶
　　　贈九江太守¶
江頭蹔駐木蘭船漁父来誇太守賢二邑旋添新户口¶
四營漸廢舊戈鋋笙歌不似經荒後禮樂猶如未戰前¶
昨日西亭從㳺騎信旗風裏說詩篇¶
　　　贈信安太守¶
三衢正對福星時喜得君侯妙撫綏甲士散教耕隴畝¶
書生閑許從旌旗條章最是貧家喜禾黍仍防别郡饑¶
昨日中官說天意即飛丹詔立新碑¶
<pb:KR4h0140_WYG_702-14b>¶
　　　贈江都鄭眀府¶
他人豈是稱才術才術須觀力有餘兵亂㡬年臨劇邑¶
公清終日似閑居牀頭怪石神仙畫箧裏華牋将相書¶
更欲棲蹤近彭澤香爐峰下結茅廬¶
　　　贈南昌宰¶
假邑邀真邑命分眀庭元有至公存每鋤奸弊同荆棘¶
惟撫孤惸似子孫折獄不曾偏下筆靈襟長是大開門¶
新銜便合兼朱紱應待蒼生更舉論¶
<pb:KR4h0140_WYG_702-15a>¶
　　　贈丘衙推¶
仙都髙處掩柴扉人世聞名見者稀詩逸不拘凡對屬¶
易窮皆達聖𤣥微偶擕童穉離青嶂便被君侯換白衣¶
任醉賔筵莫深隱綺羅絲竹勝漁磯¶
　　　獻所知¶
跡熟荀家見弟兄九霄同與指前程吹噓漸覺馨香出¶
夢寐長疑羽翼生住僻驊騮皆識路来頻鸚鵡亦知名¶
登龍不敢懐他願祗望為霖致太平¶
<pb:KR4h0140_WYG_702-15b>¶
　　　投所知¶
十五年看帝里春一枝頭白未酬身自聞離亂開公道¶
漸數孤平少屈人劣馬再尋商嶺路扁舟重寄越溪濵¶
省郎門似龍門峻應借風雷變涸鱗¶
　　　南康夜宴東溪留别郡守陸郎中¶
飄然野客才無取多謝君侯獨見知竹葉樽前教駐樂¶
桃花紙上待君詩香迷蛱蝶投紅燭舞拂蒹葭倚翠帷¶
眀發别愁何處去片帆天際酒醒時¶
<pb:KR4h0140_WYG_702-16a>¶
　　　言懐¶
十載(一作/年)聲沈覺自非賤身原合衣荷衣豈能得路陪¶
先達却擬還家望少微戰馬到秋長淚落傷禽無夜不¶
魂飛平生祗學穿楊箭更向何門是見機¶
　　　喜友人日南廻¶
南逰曾去海南涯此去逰人不易歸白日霧昏張夜燭¶
窮冬氣暖著春衣溪荒毒鳥随船啅洞黑寃虵出樹飛¶
重入帝城何寞寞共廻遷客半輕肥¶
<pb:KR4h0140_WYG_702-16b>¶
　　　下第述懐¶
十載長安跡未安杏花還是看人看名從近事方知險¶
詩到窮𤣥更覺難世薄不慚雲路晩家貧惟怯草堂寒¶
如何直道為身累坐月眠霜思枉乾¶
　　　華陽道者¶
華陽洞裏持真經心嫌来客風塵腥惟餐白石過白日¶
擬騎青竹上青㝠翔螭豈作漢武駕神娥徒降燕昭庭¶
長生不必論貴賤却是幽人骨主靈¶
<pb:KR4h0140_WYG_702-17a>¶
　　　夏日題老将林亭¶
百戰功成翻愛静侯門漸欲似仙家墻頭雨細垂纎草¶
水面風廽聚落花井放轆轤閑浸酒籠開鸚鵡報煎茶¶
㡬人圖在凌煙閣曾不交鋒向塞沙¶
　　　觀江南牡丹¶
北地花開南地風寄根還與客心同羣芳盡怯千般態¶
㡬醉能消一番紅舉世祗将華勝實真禪原喻色為空¶
近年眀主思王道不許新栽滿六宫¶
<pb:KR4h0140_WYG_702-17b>¶
　　　錢塘夜宴留别郡守¶
四方騷動一州安夜列樽罍伴客懽觱栗調髙山閣&KR1199;¶
蝦蟆更促海聲寒(郝天挺云江南以木/柝警夜故曰蝦蟆更)屏間佩響蔵歌¶
妓幕外刀光立從官沈醉不愁歸棹逺晚風吹上子陵¶
灘¶
　　　送薛郎中赴江州¶
㡬州聞出刺謡美有江民正靣傳天㫖懸心禱岳神尺¶
書先假路紅斾旋燒塵郡顯山川别衙開将吏新散招¶
<pb:KR4h0140_WYG_702-18a>¶
僧坐暑閑載客行春聴事棊忘着探題酒亂巡好編髙¶
隱傳多貌上昇真近日居清近求人在此人¶
　　　送南海僧逰蜀¶
真倄絶故鄉一衲度暄凉此世能先覺他生豈再忘定¶
中船過海臘後路沿湘野迥鴉随笠山深虎背囊瀑流¶
垂石室籐蔓盖銅梁却後何年㑹西方有上房¶
　　　和友人許棠題宣平里古籐¶
欲結千年茂生来便近松迸根通井潤交葉覆庭穠歴¶
<pb:KR4h0140_WYG_702-18b>¶
代頻更主盤空漸變龍晝風圓影亂宵雨細聲重盖宻¶
勝丹桂層危類逺峰嫩條懸野䑕枯節呌秋蛩翠老霜¶
難蝕皴多蘚乍封㡬家遥共翫何寺不堪容客對忘離¶
榻僧看誤過鐘頃因陪預作終夕遶枝笻¶
　　　十五夜與友人對月¶
每到月圓思共醉不宜同醉不成歡一千二百如輪夜¶
浮世誰能得盡看¶
　　　青塜¶
<pb:KR4h0140_WYG_702-19a>¶
傾國可能勝効國無勞冥寞更思回太真雖是承恩死¶
祗作飛塵向馬嵬¶
　　　古戰場¶
荒骨潜消壘已平漢家曾說此交兵如何萬古寃魂在¶
風雨時聞有戰聲¶
　　　贈段逸人¶
長笻自擔藥兼琴話着名山即擬尋從聴世人權(一作/忙)¶
似火不能燒(一作/移)得卧雲心¶
<pb:KR4h0140_WYG_702-19b>¶
　　　贈鄭司業¶
晚學更求来世達正懐非與百邪侵古人名在今人口¶
不合干(一作/千)名不苦心¶
　　　上所知¶
初向衆中留姓氏敢期言下致時名而今馬亦知人意¶
每到門前不肻行¶
　　　别鄭仁表¶
春雷醉别鏡湖邉官顯才狂正少年紅燭滿汀歌舞散¶
<pb:KR4h0140_WYG_702-20a>¶
美人迎上木蘭船¶
　　　言懐¶
不将髙盖竟煙塵自向蓬茅認此身唐祖本来成大業¶
豈非姚宋是平人¶
　　　叙懐¶
月裏路從何處上江邉身合㡬時歸十年九陌風寒夜¶
夢掃蘆花絮客衣¶
　　　抒懐¶
<pb:KR4h0140_WYG_702-20b>¶
㡬出東堂謝不才便甘閒望故山廻翻思未是離家乆¶
更有人從外國来¶
　　　自諷¶
鹿鳴筵上强稱賢一送離家十四年同隱海山燒藥伴¶
不求丹(一作/仙)桂却登仙¶
　　　傷賈島¶
生為眀代苦吟身死作長江一逐臣可是當時少知已¶
不知知已是何人¶
<pb:KR4h0140_WYG_702-21a>¶
　　　再逰西山贈許尊師¶
别後已聞師得道不期猶在此山頭昔時霜鬢今如漆¶
疑是年光却倒流¶
　　　宫詞¶
日透珠簾見冕旒六宫爭逐百花毬廻看不覺君王去¶
已聴笙歌在逺樓¶
　　　經范蠡舊居¶
一變姓名離百越越城猶在范家無他人不見(一作/識)扁¶
<pb:KR4h0140_WYG_702-21b>¶
舟意却笑輕生泛五湖¶
　　　題嘉陵驛¶
嘉陵路惡石和泥行到長亭日已西獨倚䦨干正惆悵¶
海棠花裏鷓鴣啼¶
　　　龜山寺晚望¶
四面湖光絶路岐鸊鵜飛起暮鐘時漁舟不用懸帆席¶
歸去乗風挿栁枝¶
　　　華山孤松¶
<pb:KR4h0140_WYG_702-22a>¶
　石罅引根非土力冒寒猶助岳蓮光緑槐生在膏腴地¶
　何(一作/可)得無心拒雪霜¶
　　　　弔萬人塜¶
　兵罷淮邉客路通亂鴉来去噪寒空可憐白骨攅孤塜¶
　盡為将軍覓戰功¶
　　　　送友尉蜀中¶
　故友漢中尉請為西蜀吟人家多種橘風土愛彈琴水¶
　向昆眀闊山通大夏深理閑無别事時寄一登臨¶
<pb:KR4h0140_WYG_702-22b>¶
　　　　長安寓懐¶
　九衢秋雨掩門扉不似干名似息機貧病却慙墻上土¶
　年来猶自換新衣¶
　　　　費徵君舊居¶
　浮世抛身外棲蹤入九華遺篇補樂府舊籍𨽻仙家池¶
　静龜昇樹庭荒鶴隱花古来天子命還少到煙霞¶
　¶
御定全唐詩巻七百二¶
