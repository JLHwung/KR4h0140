# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.735449
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百六十八
<pb:KR4h0140_WYG_568-1a>¶
　欽定四庫全書¶
御定全唐詩巻五百六十八¶
　　李羣玉¶
　李羣玉字文山澧州人性曠逸赴舉一上而止惟以吟¶
　詠自適裵休觀察湖南延致之及為相以詩論薦授𢎞¶
　文館校書郎未㡬乞假歸卒集三卷後集五卷今編詩¶
　三卷¶
　　　　烏夜號(一作/啼)¶
<pb:KR4h0140_WYG_568-1b>¶
　層波隔夢渚(一作/時)一望青楓林有鳥在其間逹曉自悲¶
　吟是時月黑天四野煙雨深如聞生離哭其聲痛人心¶
　悄悄夜正長空山響哀音逺客不可聽坐愁華髪侵既¶
　非蜀帝魂恐是桓(一作/恒)山禽四子各分散母聲猶至今¶
　　　　昇仙操¶
　嬴女去秦宫瓊笙(一作/簫)飛(一作/生)碧空鳳臺閉煙霧鸞吹¶
　飄天風復聞周太子亦遇浮丘公樷簧發天(一作/仙)弄輕¶
　舉紫霞中濁世不久駐清都路何窮一去霄漢上世人¶
<pb:KR4h0140_WYG_568-2a>¶
那得逢¶
　　　雨夜呈長官¶
逺客坐長夜雨聲孤寺秋請量東海水看取淺深愁愁¶
窮重於山終年壓人頭朱顔與芳景暗赴東波流鱗翼¶
思風水青雲方阻脩孤鐙冷素豔蟲響寒房幽借問陶¶
淵眀何物號忘憂無因一酩酊髙枕萬情休¶
　　　小弟艎南遊近書来(一作近/来書)¶
湘南客帆稀遊子寡消息經時停尺素望盡雲邊翼笑¶
<pb:KR4h0140_WYG_568-2b>¶
言頻(一作/憑)夢寐獨立想容色落景無来人脩江入天白¶
停停倚門念瑟瑟風雨夕何處泊扁舟迢遰湍波側秋¶
歸舊窗竹永夜一淒寂吟爾鶺鴒篇中宵慰相憶¶
　　　贈方處士¶
白衣方外人髙閑溪中鶴無心戀稻粱但以林(一作/雲)泉¶
樂赤霄終得意天池俟飛躍嵗晏入帝鄉期君在寥廓¶
　　　秋怨(一作/悲)¶
瑟瑟凉海氣西来送愁容金風死緑蕙玉露生寒松所¶
<pb:KR4h0140_WYG_568-3a>¶
思在溟(一作/𡨕)碧無因一相逢登樓睇去翼目盡滄波重¶
虛窗度流螢斜月啼幽蛩疎紅落殘艷冷水凋芙蓉歲¶
暮空太息年華逐遺踪凝情耿不寐攬涕起疎慵¶
　　　感春¶
春情不可狀豔豔令人醉暮水緑楊愁深窗落花思吳¶
宫新暖日海燕雙飛至秋(一作/愁)思逐煙光空濛滿天地¶
　　　山中秋夕¶
抱琴出南樓氣爽浮雲滅松風吹(一作/吟)天簫竹路踏碎¶
<pb:KR4h0140_WYG_568-3b>¶
月後山鶴唳定前浦荷香發境寂良(一作/長)夜深了與人¶
間别¶
　　　將遊羅浮登廣陵楞伽臺别羽客¶
清逺登髙臺晃朗縱覽歴濯泉喚仙風於此盪靈魄冷¶
光邀(一作/激)逺目百里見海色送雲歸蓬壺望鶴滅秋碧¶
波瀾收日氣天自(一作/上)囘澄寂百越落掌中十洲㸃空¶
白身居飛鳥上口詠𤣥元籍飄如出塵籠想望吹簫客¶
冥冥人間世歌笑不足惜朅来羅浮巔披雲煉瓊液謝¶
<pb:KR4h0140_WYG_568-4a>¶
公雲岑興可以躡髙跡吾將抱瑶琴絶境縱所適¶
　　　盧溪道中¶
曉發潺湲亭夜宿潺湲水風篁掃(一作/拂)石瀨琴聲九十¶
里光奔覺来眼寒落夢中耳曾向三峽行巴江亦如此¶
　　　湖中古愁三首¶
涼風西海来直渡洞庭水翛翛木葉下白浪連天起蘅¶
蘭委皓雪(一作/霜)百草一時死摧殘負志人感歎何窮巳¶
昔我覩雲夢窮秋經汨羅靈均竟不返怨氣成微波奠¶
<pb:KR4h0140_WYG_568-4b>¶
桂開古祠朦朧入幽蘿落日瀟湘上淒凉吟九歌¶
南雲哭重華水死悲二女天邊九㸃黛白骨迷處所朦¶
朧波上瑟清夜降北渚萬古一雙魂飄飄在煙雨¶
　　　别狄佩(梁公𤣥孫/旅於南國)¶
翠竹不著花鳳雛長忍飢未開丹霄翮空抱碧梧枝聖¶
人奏雲韶祥鳳一来儀文章耀白日衆鳥莫敢窺鬱抑¶
(一作/菀柳)不自言凡鳥何由知當看九千仞飛出太平時¶
　　　古鏡¶
<pb:KR4h0140_WYG_568-5a>¶
眀月何處来朦朧在人境得非軒轅作妙絶世莫竝瑶¶
匣開旭日白電走孤影泓澄一尺天徹底寒(一作/涵)霜景¶
氷輝凛毛髪使我肝膽冷忽驚行深幽面落九秋井雲¶
天入掌握爽朗神魂(一作/魄)淨不必負局仙金沙發光炯¶
隂沈蓄靈怪可與天地永恐為悲龍吟飛去在俄頃¶
　　　我思何所在¶
我思何所在乃在陽臺側良宵相望時空此眀月色歸¶
魂泊湘雲飄蕩去不得覺来理舟檝波浪春湖白煙光¶
<pb:KR4h0140_WYG_568-5b>¶
浩(一作/皓)楚秋瑶草不忍摘因書天末(一作/莫)心繫此雙飛¶
翼¶
　　　送蕭綰之桂林(時羣玉/遊豫章)¶
蘭香(一作/江)佩蘭人弄蘭(一作/三弄)蘭江春爾為蘭林(一作/陵)秀¶
芳藻驚常倫燦燦鳳池裔一毛今再新竹花不給口憔¶
悴清湘濵一朝南溟飛彩翮不可親蒼梧雲水晩離思¶
空凝顰(一作/嚬)我亦縱煙櫂西浮彭蠡津丈夫未虎變落¶
魄甘風塵大禹惜寸隂况我無才身流光銷道路以此¶
<pb:KR4h0140_WYG_568-6a>¶
生嗟辛萬里濶分袂相思杳難申桂水秋更碧寄書西¶
上鱗¶
　　　感興四首¶
子雲吞白鳳遂吐太𤣥書幽微十萬字枝葉何扶疎婉¶
孌猛虎口甘言累其初一覩美新作斯瑕安可除¶
昔竊不死藥奔空有(一作/二)嫦(一作/姮)娥盈盈天上豔孤潔¶
棲金波織女了無語長宵隔銀河軋軋揮素手㡬時停¶
玉梭¶
<pb:KR4h0140_WYG_568-6b>¶
洞房三五夕金釭凝焰滅美人抱雲和斜倚紗窗月沈¶
吟想幽夢閨思深不說弦冷玉指寒含顰待(一作/逹)眀發¶
朔鴈(一作/鴈口)銜邊秋寒聲落燕代先驚愁人耳顔髪濳消¶
改凝雲蔽洛浦夢寐勞光彩天邊無書来相思淚成海¶
　　　將之吳越留别坐中文酒諸侣¶
秋色滿水國江湖興蕭然氛埃斂八極萬里淨澄鮮涔¶
浦縱孤櫂吳門渺三千迴(一作/迥)隨衡陽鴈南入洞庭天¶
早聞陸士龍矯掌跨山川非思鱸魚膾且弄五湖船暝¶
<pb:KR4h0140_WYG_568-7a>¶
泊逺浦霞曉飯蘆洲煙風流訪王謝佳境恣洄㳂霜剪¶
别岸柳香枯北池蓮歲華坐揺落寂寂(一作/戚戚)感流年眀¶
朝即漂萍離憾(一作/恨)無由宣相思空江上何處金波圎¶
　　　大雲池泛舟(第五句/缺三字)¶
九月蓮花死萍枯霜水清船浮天光逺櫂拂翠瀾輕古¶
木　　　了無煙靄生游鱗泳皎潔洞見逍遥情漁父¶
一曲歌滄浪遂知名未知斯水上可以濯吾纓¶
　　　送友人之(此下一本/有巫字)峽¶
<pb:KR4h0140_WYG_568-7b>¶
東呉有賦客願識陽臺仙彩毫飛白雲(一作/雪)不減郢中¶
篇楚水五月浪輕舟入暮煙巫雲多感夢桂檝早囘旋¶
　　　登宜春醉宿景星寺寄鄭判官兼簡空上人¶
曉發碧水陽暝宿金山寺松風灑寒雨淅瀝醒餘醉夜¶
中香積飯蔬粒俱(一作/具)精異境寂滅塵愁神髙得詩思¶
皎皎滎陽子芳春富才義漲海豁心源氷壺見門地碧¶
霄有鳩(一作鴻/一作鵷)序未展聨行翅俱(一作/但)笑一尺繩三年¶
絆騏驥摧藏擔簦客(一作/容)鬱抑胸襟事名業爾(一作/兩)未¶
<pb:KR4h0140_WYG_568-8a>¶
從臨風嘿舒志(一作/氣)一身渺(一作/眇)雲嶺中夜空涕泗側¶
枕對孤鐙衾寒不成寐糧薪極桂玉大道生榛刺耻息¶
惡木陰難書劒歌意揚鞭入莽蒼山驛凌煙翠越鳥日¶
南飛芳音願相次¶
　　　江樓獨酌懷從叔¶
水國發爽氣川光靜髙秋酣歌金尊醁送此清風愁楚¶
色忽滿目灘聲落西樓雲翻天邊葉月弄波上(一作/中)鉤¶
芳意長(一作/悵)揺落蘅蘭謝汀洲長吟碧雲合悵望江之¶
<pb:KR4h0140_WYG_568-8b>¶
幽¶
　　　登章華樓¶
楚子故宫地蒼然雲水(一作/木)秋我来覽從(一作/後)事落景¶
空生愁伯業沒荆棘䧺圖成古丘沈吟問鼎語但見東¶
波流征鴻引鄉心一去何悠悠晴湖碧雲晩暝色空髙¶
樓迢遰趨逺嶠微茫入孤舟空路不堪望西風白浪稠¶
　　　驄馬¶
浮雲何權竒絶足世未知長嘶清(一作/青)海風蹀躞振雲¶
<pb:KR4h0140_WYG_568-9a>¶
絲由来渥洼種本是蒼龍兒穆滿不再活無人崑閬騎¶
若(一作/君)識躍嶠(一作/蹻)怯寧勞耀金羈青芻與白水空笑¶
駑駘肥伯樂倘一見應驚耳長垂當思八荒外逐日向¶
瑶池¶
　　　贈方處士兼以寫别¶
天與雲鶴情人間恣詩酒龍宫奉採覔澒洞一千首清¶
如南薰絲韻若黄鍾吼喜於風騷地忽見陶謝手籍籍¶
九江西篇篇在人口芙蓉為芳菲未落諸花後所知心¶
<pb:KR4h0140_WYG_568-9b>¶
眼大别自開户牖才力佀風鵬誰能算(一作/弄)升斗無營¶
(一作/云)傲雲竹琴帙靜為友鸞鳳戢羽儀騏驥在郊藪鏡¶
湖春水緑越客憶歸否白衣四十秋逍遥一何久此身¶
無定跡又逐浮雲走離思書不窮殘陽落江(一作/紅)柳¶
　　　湘西寺霽夜¶
雨過瑠璃宫佳興浩清絶松風冷晴灘竹路踏碎月月¶
波蕩如水氣爽星朗滅皓夜千樹寒(一作/霜)崢嶸萬巖雪¶
後山鶴唳斷前池荷香發境寂凉夜深神思空飛越¶
<pb:KR4h0140_WYG_568-10a>¶
　　　傷思¶
八月白露濃芙蓉抱香死紅枯金粉墮寥落寒塘水西¶
風團葉下疊縠參差起不見櫂歌人空垂緑房子¶
　　　送鄭京昭之雲安¶
君吟髙唐賦路過巫山渚莫令巫山下幽夢惹雲雨往¶
事㡬千年芬菲(一作/芳)今尚傳空留荆王館巖嶂深蒼然¶
楚水五月浪輕舟入蘋煙送君揚檝去愁絶郢城篇¶
　　　送處士自番禺東遊便歸蘇臺别業¶
<pb:KR4h0140_WYG_568-10b>¶
啞軋暮江上櫓聲揺落心宛陵三千里路指呉雲深蓴¶
菜動歸興忽然聞㑹吟南浮龍川(一作/舟)月東下敬亭岑¶
多君(一作/道)咏(一作/吟)逍遥結蘿碧溪隂髙籠華表(一作/亭)鶴¶
靜對幽蘭琴汗漫江海思傲然抽冠簪歸嶼(一作/歟)未云¶
寂還家(一作/許)應追尋二陸文苑秀岧嶤懐所欽惜我入¶
洛晩不睹雙南金江左風流盡名賢成古今送君無限¶
意别酒但加斟¶
　　　法華微上人盛話金山境勝舊遊在目吟成此¶
<pb:KR4h0140_WYG_568-11a>¶
　　　篇¶
江上青蓮宫人間蓬莱㠀煙霞與波浪隱暎樓臺好潮¶
門(一作/朝聞)梵音靜海日天光(一作/風)早願與靈鷲人吟經此¶
終老¶
　　　洞庭入澧江寄巴丘故人¶
四月桑半枝呉蠶初弄絲江行好風日燕舞輕波時去¶
事旋成夢来歡難預期唯憑東流水日夜寄相思¶
　　　自澧浦東遊江表途出巴丘投貟外從公虞¶
<pb:KR4h0140_WYG_568-11b>¶
短翮後飛者前攀鸞鶴翔力微應萬里(一作/㸃)矯首空蒼¶
蒼誰昔探花源考槃西岳(一作/丘)陽髙風動商洛綺皓無¶
馨香一朝下蒲輪清輝照巖廊孤醒立衆醉古道何由¶
昌經術震浮盪國風掃齊梁文襟即𤣥圃筆下成琳琅¶
霞水散吟嘯松筠奉琴觴氷壺避皎潔武庫羞(一作/差)鋒¶
鋩小子書代耕束髪頗自强艱哉水投石壯志空摧藏¶
十年侣龜魚垂頭在沅湘巴歌揜白雪鮑肆埋蘭芳騷¶
雅道未喪(一作/消)何憂名不彰飢寒束困厄黙塞飛星霜¶
<pb:KR4h0140_WYG_568-12a>¶
百志不成一東波擲年光塵生脫粟甑萬里違髙堂中¶
夜恨火来焚燒九囘腸平眀梁山淚縁枕霑匡牀依泊¶
洞庭波木葉忽巳黄哀碪𢷬秋色曉月啼寒螿復此櫂¶
孤舟雲濤浩茫茫朱門待媒勢(一作/䞇)短褐誰揄揚仰羡¶
野陂鳧無心憂稻梁不如天邊鴈南北皆成行男兒白¶
日間變化未可量所希困辱地剪拂成騰驤咋筆話肝¶
肺詠兹枯魚章何由首西路目斷白雲鄉¶
　　　洞庭驛樓雪夜讌集奉贈前湘州張員外(第十/二句)¶
<pb:KR4h0140_WYG_568-12b>¶
　　　(下缺/八字)¶
昔與張湘州閒登岳陽樓目窮衡巫表興盡荆呉秋擲¶
筆落郢曲巴人不能酬是時簪裾㑹景物窮冥搜誤忝¶
瑇筵秀得陪文苑遊幾篇雲楣上風雨沈銀鉤¶
　　　　　滄洲童兒待郭伋竹馬空遲留路指雲漢¶
津誰能吟四愁銀壺傲海雪青管羅名謳賤子迹未安¶
謀身拙如鳩分隨煙霞老豈有風雲求不逐萬物化但¶
貽知已羞方窮立(一作/力)命說戰勝心悠悠不然蹲㑹稽¶
<pb:KR4h0140_WYG_568-13a>¶
鉤下三(一作/二)五牛所期波濤助燀赫呈吞舟(一本自童/兒以下另)¶
(為一首題/作滄洲)¶
　　　送鄭子寛棄官東遊便歸女几¶
八月湖浸天揚帆入秋色岷峨雪氣来寒漲瀟湘碧子¶
真𡨕鴻志不逐籠下翼九女疊雲屏於焉恣栖息新詩¶
山水思靜入陶謝格(一作/室)困(一作/因)醉松花春追攀紫煙¶
客相逢十年舊嚬笑等歡慽一飯玉露蔬(一作/□)中腸展¶
堆積停食不盡意傾意(一作/景)悵可惜雲水一分飛離憂¶
<pb:KR4h0140_WYG_568-13b>¶
洞庭側迴車三鄉路仙菊正堪摘寄謝杜蘭香何年别¶
張碩¶
　　　長沙九日登東樓觀舞¶
南國有佳人輕盈緑腰舞華筵九秋暮飛袂拂雲雨翩¶
如蘭苕翠(一作緩如/祥煙泛)婉如(一作/若)游龍舉越豔罷前溪呉¶
姬停白紵¶
慢態不能窮繁姿曲向終低囘蓮破(一作簸/一作被)浪凌亂雪¶
縈風墜珥時流盼脩裾欲遡空唯愁捉不住飛去逐驚¶
<pb:KR4h0140_WYG_568-14a>¶
鴻¶
　　　龍山人惠石廪方及團茶¶
客有衡岳隱遺余石廪茶自云凌煙露采掇春山芽珪¶
壁相壓疊積芳莫能加碾成黄金粉輕嫩如松花紅鑪¶
㸑霜枝越兒斟井華灘聲起魚眼滿鼎漂清霞凝澄坐¶
曉鐙病眼如䝉紗一甌拂昏寐襟鬲開煩拏顧渚與方¶
山誰人留品差持甌黙吟味揺膝空咨嗟¶
　　　宿鳥逺峽化(一作/北)臺遇風雨¶
<pb:KR4h0140_WYG_568-14b>¶
孤鶴長松顛獨宿萬巖雨龍湫在石脚引袂時一取驚¶
風折喬木飛焰獵窗户半夜霹靂聲髙齋有人語¶
　　　岳陽春晩¶
不覺春物老塊然湖上樓雲沙鷓鴣思風日沅湘愁去¶
翼滅雲夢来帆指昭丘所嗟芳桂晩寂寞對汀洲¶
　　　漢陽春晩¶
漢陽抱青山飛樓暎湘渚白雲蔽黄鶴緑樹藏鸚鵡憑¶
髙送春目(一作/日)流恨傷千古遐思(一作/想)禰衡才令人怨¶
<pb:KR4h0140_WYG_568-15a>¶
黄祖¶
　　　將離澧浦置酒野嶼奉懐沈正字昆弟三人聯¶
　　　登髙第¶
春月(一作/日)三改兔花枝成緑隂年光東流水浩歎傷羇¶
心酌桂煙嶼晩鴂(一作/鶗)鳴江草深良圖一超忽萬恨空¶
相尋上國刈(一作/列)翹楚才微甘陸沈無鐙假貧女有淚¶
沾牛衾衡岳三麒麟各振黄鍾音卿雲被文彩芳價揺¶
(一作/傾)詞林夫子芸閣英養鱗湘水潯晴沙踏蘭菊隱几¶
<pb:KR4h0140_WYG_568-15b>¶
當青岑眀月(一作/日)洞庭上悠揚挂離襟停觴一揺筆聊¶
寄生芻吟¶
　　　湘中别成威闍黎¶
至哉彼上人氷霜凛規則遊心杳何境宴坐入冥黙解¶
空與宻行名臘信崇德吐論駕秋濤龍宫發胸臆羣迷¶
行大夜浩浩一昏黑赤水千丈深𤣥珠㡬人得持桮挹¶
(一作/浥)溟漲至理安可測寧假喻芭蕉真成嗅薝蔔松聲¶
掃白月霽夜来靜&KR1022;清梵罷法筵天香滿衣襋(一作/裓)何¶
<pb:KR4h0140_WYG_568-16a>¶
方濟了岸秪仗慈航力願與十八賢同棲翠蓮國¶
　　　别尹鍊師¶
吾家五千言至道懸日月若非函谷(一作/闗)令誰注流沙¶
說多君飛昇志機悟獨超㧞學道玉笥山燒丹白雲穴¶
南窮衡疑秀采藥歴幽絶夜卧瀑布風朝行碧巖雪洞¶
宫四百日玉籍恣探閱徒以菌蟪姿緬攀修真訣塵籠¶
罩浮世遐思空飛越一罷棋酒歡離情滿寥泬願騎紫¶
蓋鶴早向黄金闕城市不可留塵埃穢仙骨¶
<pb:KR4h0140_WYG_568-16b>¶
　　　飯僧¶
好讀天竺書為尋無生理焚香面金偈一室唯巾几交¶
信方外言(一作所交/信方外)二三空門子峻範照秋霜髙標揜¶
僧史清晨潔蔬茗延請良有以一落喧譁競(一作/競塗)栖心¶
願依止奔曦入半百冉冉頹濛汜雲汎名利心風輕(一/作)¶
(經/)是非齒向(一作/尚)為情愛縛未盡金仙㫖以静制猨心¶
將虞瞥然起綸巾與藜杖此意真巳矣他日雲壑間来¶
尋幽(一作/龎)居士¶
<pb:KR4h0140_WYG_568-17a>¶
　　　贈囘雪¶
囘雪舞縈盈縈盈若囘雪腰支一把玉秪恐風吹折如¶
能買一笑滿斗量眀月安得金蓮花歩歩承羅襪¶
　　　將之京國贈薛貟外¶
黄葉下空館寂寥寒雨愁平居歲華晏絡緯啼林幽節¶
物凋壯志咄嗟不能休空懐趙鞅歎變化良無由所思¶
杳何如側身仰(一作/望)皇州蒼煙晦楚野寒浪埋昭丘趙¶
壹賦命薄陳思多世憂翻然羡魚鳥暢矣山川遊薛公¶
<pb:KR4h0140_WYG_568-17b>¶
龍泉姿其氣在斗牛南冠束秀(一作/秃)髪白石勞悲謳圭¶
衮照崇閱(一作/閥)文儒嗣箕裘曠然方寸地霽海浮雲舟¶
澧浦一遺佩郢南再悲秋叫閽路既阻浩蕩懐靈修莫¶
奏武溪笛且(一作/是)登仲宣樓亨通與否閉物理相沈浮¶
天子坐宣室䕫龍奉謨(一作/謀)猷行當賜環去豈作遺賢¶
羞¶
　　　送魏珪覲省¶
木落楚(一作/秋)色深風髙浪花白送君飛一葉鳥逝入空¶
<pb:KR4h0140_WYG_568-18a>¶
碧猗歟白華秀傷心倚門夕不知雲漲遥萬里看咫尺¶
蕭蕭青楓岸去揜江山(一作/上)宅離觴有黄花節物助淒¶
戚瀟湘入&KR0893;桂一路縈水石煙蘿拂行舟玉瀨鏘枕席¶
多君林泉趣耽翫日成癖長嘯凌清暉襟情當雪(一作/當空)¶
滌登龍屈指内飛譽甚籍籍未折月中枝寧隨宋都鶂¶
曰(一作/日)余吞聲地舉足傷瓦礫見爾一開顔温眀乃珠¶
璧春風到雲嶠把酒時相憶荳䓻花入舩鷓鴣啼送客¶
颺天與瘴(一作/嶂)海此去備㳂歴珍重春官英加餐數刀¶
<pb:KR4h0140_WYG_568-18b>¶
帛¶
　　　始忝四座奏狀聞薦䝉恩授官旋進歌詩延英¶
　　　宣賜言懐紀事呈同館諸公二十四韻¶
兩鬢有二毛光隂流浪中形骸日土木志氣隨雲風冥¶
黙楚江畔蕭條林巷空幽鳥事翔翥斂翼依蒿蓬一飯¶
五放箸愀然念途窮孟門在歩武所向何由通秪徴(一/作)¶
(徴/諸)大易言物否不可終庶期白雪調一奏驚凡聾昨忝¶
丞相召揚鞭指冥鴻姓名挂丹詔文句飛天聰解薜龍¶
<pb:KR4h0140_WYG_568-19a>¶
鳳署懐鉛蘭桂叢聲名仰聞見煙漢陪髙蹤峩峩羣玉¶
山肅肅紫殿東神飈泛鐘漏佳氣浮筠松自顧珉玞璞¶
何縁侣圭琮羣賢垂重價省已增磨礲天子棲穆清三¶
台付䕫龍九霄降雨露萬國望時雍巍巍致君期勛華¶
將比崇承天四柱石嶷若窺衡嵩日見帝道昇謀猷垂¶
景鍾寰瀛納壽域翔泳皆冲融百神儼云亭佇將告成¶
功吾徒事文藻驤首歌登封¶
　　　穆天子¶
<pb:KR4h0140_WYG_568-19b>¶
穆滿恣逸志而輕天下君一朝得八駿逐日西溟濆寂¶
漠(一作/寥)崦嵫幽絶迹留空文三千閟(一作/閉)宫豔怨絶寧¶
勝云或言帝軒轅乗龍凌紫氛橋山葬弓劒曖(一作/冥)昧¶
竟難分不思五弦琴作歌詠南薰但聽西王母瑶池吟¶
白雲¶
　　　廣州重别方處士之封川(久約同遊羅浮/期素秋而行)¶
楚國傲名客九州徧芳聲(一作/馨)白衣謝簪紱雲卧重巖¶
扃長波飛素舸五月下南溟大笑相逢日天邊作酒星¶
<pb:KR4h0140_WYG_568-20a>¶
七(一作/十)年一雲雨常恨輝容隔天末又分襟離憂鬢堪¶
白願囘凌(一作/陵)潮檝且著登山屐共期羅浮秋與子醉¶
海色¶
　　　洞庭遇秋¶
塵愁老来顔久與江山(一作/上)隔逍遥澄湖上洗眼見秋¶
色凉波弄輕櫂湖(一作/湘)月生逺碧未減遥客情西望杳¶
何極¶
　　　寄短書歌¶
<pb:KR4h0140_WYG_568-20b>¶
骨肉萍蓬各天末十度附書九不逹孤臺冷眼無来人¶
楚水秦天莽空濶翔鴈横秋過洞庭西風落日浪崢嶸¶
三年音信凝顰外一曲哀歌白髪生¶
　　　王内人琵琶引(皓魄翻/以下缺)¶
檀槽一曲黄鍾羽細撥紫雲金鳳語萬里胡天海塞秋¶
分眀彈出風沙愁三千宫嬪推第一斂黛傾鬟艷蘭室¶
嬴女停吹降浦簫嫦(一作/帝)娥淨揜空波瑟翠幕横雲蠟¶
燄光銀龍吐酒菊花香皓魄(一作/腕)翻¶
<pb:KR4h0140_WYG_568-21a>¶
　　　　醒起獨酌懐友¶
　西風靜夜吹蓮塘芙蓉破紅金粉香摘花把酒弄秋芳¶
　呉雲楚水愁茫茫美人此夕不入夢獨宿髙樓眀月涼¶
　　　　競渡時在湖外偶為成章¶
　雷奔電逝三千兒彩舟畫檝射初暉喧江雷鼔鱗甲動¶
　三十六龍銜(一作/衝)浪飛靈均昔日投湘死千古沈魂在¶
　湘水緑(一作/荒)草斜(一作/寒)煙日暮時笛聲幽逺(一作/怨)愁江¶
　鬼¶
<pb:KR4h0140_WYG_568-21b>¶
　¶
　¶
　¶
　¶
　¶
　¶
　¶
御定全唐詩巻五百六十八¶
