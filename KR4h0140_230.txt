# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.434452
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百三十
<pb:KR4h0140_WYG_230-1a>¶
　欽定四庫全書¶
御定全唐詩卷二百三十¶
　　杜甫¶
　　　　偶題¶
　文章千古事得失寸心知作者皆殊列名聲豈浪垂騷¶
　人嗟不見漢道盛於斯前輩飛騰入餘波綺麗為後賢¶
　兼舊列(一作制一作/利一作例)歴代各清規法自儒家有心從弱¶
　嵗疲永懷江左逸多病(一作/謝)鄴中竒騄驥皆良馬騏驎¶
<pb:KR4h0140_WYG_230-1b>¶
　帶好兒車輪徒已斵堂構惜(一作/肻)仍虧漫作潛夫論虚¶
　傳幼婦碑(一作/詞)緣情慰漂蕩抱疾屢遷移經濟慙長策¶
　飛棲假一枝塵沙傍蜂蠆江峽繞蛟螭蕭瑟唐虞逺聫¶
　翩楚漢危聖朝兼盜賊異俗更喧卑鬱鬱星辰劔蒼蒼¶
　雲雨池兩都開幕府萬㝢插軍麾南海殘銅柱東風避¶
　月支音書恨烏鵲號怒怪熊羆稼穡分詩興柴荆學土¶
　宜故山迷白閣秋水隐(一作/憶)黄(一作/皇)陂不敢要佳句愁¶
　來賦别離¶
<pb:KR4h0140_WYG_230-2a>¶
　　　秋興八首¶
玉露凋傷楓樹林巫山巫峽氣蕭森江間波浪兼天湧¶
塞上風雲接地隂叢菊兩(一作/重)開他日淚孤舟(時方艤/舟以俟)¶
(出/峽)一繫故園心寒衣處處催刀尺白帝城髙急暮砧¶
䕫府孤城落日斜每依南(一作/北)斗望京華聽猨實下三¶
聲淚奉使虚隨八月查畫省香爐違伏枕山樓粉堞隐¶
悲笳請看石上藤蘿月已暎洲前蘆荻花¶
千家山郭静朝暉一日(一作百處/一作日日)江樓坐翠微信宿漁¶
<pb:KR4h0140_WYG_230-2b>¶
人還汎汎清秋燕子故飛飛匡衡抗疏功名薄劉向傳¶
經心事違同學少年多不賤五陵衣馬自輕肥¶
聞道長安似奕棊百年世事不勝(一作/堪)悲王侯第宅皆¶
新主文武衣冠異昔時直北關山金鼔振征西車馬(一/作)¶
(騎/)羽書遲(一作/馳)魚龍寂寞秋江冷(魚龍以秋/日為夜)故國平居¶
有所思¶
蓬萊宫闕對南山承露金莖霄漢間西望瑶池降王母¶
(楊貴妃初度女道士故/唐人多以王母比之)東來紫氣滿函關(唐以老子為/祖屢徵符瑞)¶
<pb:KR4h0140_WYG_230-3a>¶
雲移雉尾開宫扇日繞龍鱗識聖顔一卧滄江驚嵗晩¶
㡬迴青瑣照(一作/㸃)朝班¶
瞿唐峽口曲江頭萬里風煙接素秋花萼夾城通御氣¶
芙蓉小苑入邊愁朱簾繡柱圍黄鶴(一作/鵠)錦纜牙檣起¶
白鷗迴首可憐歌舞地秦中自古帝王州¶
昆明池水漢時功武帝旌旗在眼中織女機絲虚月夜¶
(一作/夜月)石鯨鱗甲動秋風波漂菰米沈雲黒露冷蓮房墜¶
粉紅關塞極天唯鳥道江湖滿地一漁翁¶
<pb:KR4h0140_WYG_230-3b>¶
昆吾(亭名在/藍田)御宿(川名在/樊川)自逶迤紫閣峰隂入渼陂(一/本)¶
(二句/倒轉)香稻(一作紅稻/一作紅飯)啄餘(一作/殘)鸚鵡粒碧梧棲老鳳皇¶
枝佳人拾翠春相問仙侣同舟晩更移綵筆昔遊(一作/曾)¶
干氣象白頭吟望苦低垂¶
　　　詠懷古跡五首(吳若本作詠懷/一章古跡四首)¶
支離東北風塵際漂泊西南天地間三峽樓臺淹日月¶
五溪衣服共雲山羯胡事主終無賴詞客哀時且未還¶
庾信平生最蕭瑟暮年詩賦動江關(庾信仕周年侵二/毛時有鄉關之思)¶
<pb:KR4h0140_WYG_230-4a>¶
(乃作哀/江南賦)¶
揺落深知宋玉(一作/為主)悲風流儒雅亦吾師悵望千秋一¶
灑淚蕭條異代不同時江山故宅空文藻雲雨荒臺豈¶
夢思最是楚宫俱泯滅舟人指㸃到今疑¶
羣山萬壑赴荆門生長明妃尚有村一去紫臺連朔漠¶
獨留青塜向黄昏畫圖省識春風面環珮空歸月夜魂¶
千載琵琶作胡語分明怨(一作/愁)恨曲中論¶
蜀主窺呉幸三峽崩年亦在永安宫(劉備改魚復為永/安仍於州西置永)¶
<pb:KR4h0140_WYG_230-4b>¶
(安/宫)翠華想像空(一作/寒)山裏玉殿虚無野寺中古廟杉松¶
巢水鶴嵗時伏臘走村翁武侯祠屋常鄰近一體君臣¶
祭祀同(原注殿今為寺/廟在宫之東)¶
諸葛大名垂宇宙宗臣遺像肅清髙三分割據紆籌策¶
萬古雲霄一羽毛伯仲之間見伊吕(張輔樂葛優劣論/孔明將與伊吕争)¶
(儔豈與樂/毅為伍)指揮若定失蕭曹(崔浩典論云諸葛亮/不能與蕭曹匹亞)福(一/作)¶
(運/)移漢祚難恢(一作/終難)復志決身殱軍務勞¶
　　　諸將五首¶
<pb:KR4h0140_WYG_230-5a>¶
漢朝陵墓對南山胡虜千秋尚入關昨日玉魚(漢楚王/戊太子)¶
(死天子賜玉/魚一雙以斂)蒙葬地早時金盌(盧充與崔少府女幽㛰/贈充金盌乃向時殉葬)¶
(物/也)出人間見(音/現)愁汗馬西戎逼曾閃朱旗北斗殷(於顔/切紅)¶
(色也一/作閑)多少材官守涇渭將軍且莫破愁顔(朱長孺曰/安祿山犯)¶
(闕繼以吐蕃焚毁不已必有發掘陵寢之虞故告戒諸/將以守涇渭也是春吐蕃請和郭子儀遣兵屯奉天)¶
韓公本意築三城擬絶天驕㧞漢旌豈謂盡煩回紇馬¶
翻然逺救朔方兵(郭子儀以孤軍起朔方澧上之戰克/復長安新店之戰再收東都皆用回)¶
(紇之/力)胡來不覺潼關隘龍起猶聞晉水清(唐髙祖次龍/門代水清)¶
<pb:KR4h0140_WYG_230-5b>¶
獨使至尊憂社稷諸君何以答升平¶
洛陽宫殿化為烽休道秦關百二重滄海未全歸禹貢¶
薊門何處盡(一作/覓)堯封(時河北幽瀛皆/安史餘孽盤據)朝廷衮職雖多¶
預(一作誰/争補)天下軍儲不自供稍喜臨邊王相國肻銷金¶
甲事春農(廣徳二年王縉以同平章事代李光/弼都統行營嵗餘遷河南副元帥)¶
迴首扶桑銅柱標㝠㝠氛祲未(一作/不)全銷越裳翡翠無¶
消息南海明珠久寂寥殊錫曾為大司馬總戎皆插侍¶
中貂炎風朔雪天王地只在忠臣(一作/良)翊聖朝(朱長孺/曰此深)¶
<pb:KR4h0140_WYG_230-6a>¶
(戒朝廷不當使中官出將也楊思朂討安南五溪殘酷/好殺故越裳不貢吕太一收珠南海阻兵作亂故南海)¶
(不靖李輔國以中官拜大司馬所謂殊錫也魚朝恩等/以中官為觀軍容使所謂總戎也炎風朔雪皆天王之)¶
(地只當精求忠良以翊聖朝安得偏信/一二中人據將帥之重任自取潰僨乎)¶
錦江春色逐人來巫峽清秋萬壑哀正憶往時嚴僕射¶
共迎中使望鄉臺主恩前後三持節(嚴武一鎮東/川兩鎮劒南)軍令¶
分明數舉桮西蜀地形天下險安危須仗出羣材¶
　　　秋日䕫府詠懷奉寄鄭監(審/)李賔客(之芳/)一百¶
　　　韻(鄭審官祕書少監時謫貶江陵李之芳/留吐蕃歸拜禮部尚書改太子賔客)¶
<pb:KR4h0140_WYG_230-6b>¶
絶塞烏蠻北孤城白帝邊飄零仍百里消渇已三年雄¶
劔鳴開匣羣書滿繫船(一作所向皆窮/轍餘生日繫船)亂離心不展(一/作)¶
(轉/)衰謝日蕭然筋力妻孥問菁華嵗月遷登臨多物色¶
陶冶賴詩篇峽束滄(一作/蒼)江起巖排石(一作/古)樹(石楠/也)圓¶
拂雲霾楚氣朝(一作/潮)海蹴(一作/襯)呉天煮井為鹽速燒畬¶
(楚俗燒榛/種田曰畬)度地偏有時驚&KR1099;嶂何處覓平川鸂&KR0515;雙雙¶
舞獼猿壘壘懸碧蘿長似帶錦石小如錢春草何曾歇¶
寒花亦可憐獵人吹戍火野店引山泉喚起搔頭急扶¶
<pb:KR4h0140_WYG_230-7a>¶
行㡬屐穿兩京猶薄産四海絶隨肩幕府初交辟郎官¶
幸備員𤓰時猶(一作仍/一作拘)旅寓萍泛苦(一作/若)夤縁藥餌虚¶
狼藉秋風灑静便開襟驅(一作/祛)瘴癘明目掃(一作/拂)雲煙¶
髙宴諸侯禮佳人上客前哀筝傷老大華屋豓神仙南¶
内開元曲常時弟子傳法歌聲變轉滿座涕潺湲(原注/都督)¶
(柏中丞筵聞梨園/弟子李仙奴歌)弔影䕫州僻回腸杜曲煎即今龍廐¶
水莫帶犬戎羶(原注西京龍廐門苑馬/門也渭水流苑馬門内)耿賈扶王室蕭¶
曹拱御筵乘(一作/秉)威滅蜂蠆戮力効(一作/教)鷹鸇舊物森¶
<pb:KR4h0140_WYG_230-7b>¶
猶在凶徒惡未悛國須行戰伐人憶止戈鋋奴僕何知¶
禮恩榮錯與權胡星一彗孛(一作/闇)黔首(一作/首惡)遂拘攣哀¶
痛絲綸切煩苛法令蠲業成陳始王兆喜出於畋(謂代/宗踐)¶
(位/)宫禁經綸密台階翊戴全熊羆載吕望鴻雁美周宣¶
側聽中興主長吟不世賢音徽一柱數道里下牢千(原/注)¶
(鄭在江陵/李在夷陵)鄭李光時論文章並我先隂何尚清省沈宋¶
歘聨翩律比崑崙竹音知燥濕絃風流俱善價愜當久¶
忘筌置驛常如此登龍蓋有焉雖云隔禮數不敢墜周¶
<pb:KR4h0140_WYG_230-8a>¶
旋髙視收人表虚心味道𤣥馬來皆汗血鶴唳必青田¶
羽翼商山起蓬萊漢閣連管寧紗帽浄江令錦袍鮮(江/總)¶
(有山水/衲袍賦)東郡(夷陵在/䕫州東)時題壁南湖(江陵有/湖亭)日扣舷逺遊¶
凌絶境佳句染華牋每欲孤飛去徒為百慮牽生涯已¶
寥落國歩乃(一作/尚)迍邅衾枕成蕪没池塘作棄捐(原注/平生)¶
(多病卜/築遣懐)别離憂怛怛伏臘涕漣漣露菊班豐鎬秋蔬(一/作)¶
(菰/)影澗瀍共誰論昔事㡬處有新阡富貴空迴首喧争¶
嬾著鞭兵戈塵漠漠江漢月娟娟局促看秋燕蕭疎聽¶
<pb:KR4h0140_WYG_230-8b>¶
晚蟬雕蟲蒙記憶烹鯉問沉綿卜羨君平杖(嚴君平挂/百錢杖頭)¶
(事與阮孚同岑參卜肆詩亦/云至今杖頭錢時時地下有)偷存子敬氊囊虚把釵釧¶
米盡坼花鈿甘子隂凉葉茅齋八九椽陣圖沙北岸市¶
暨瀼西巔(原注峽人目市/井處曰市暨)羈絆心常折棲遲病即痊紫¶
收(一作/秧)岷嶺(一作/下)芋白種陸池(一作/家)蓮色好梨勝頰穰¶
多栗過拳勅厨唯一味求飽或三鱣兒去看魚笱(一作/俗異)¶
(鄰蛟/室)人(一作/朋)來坐馬韀縛柴門窄窄通竹溜涓涓塹抵¶
公畦稜(原注京師農人指田逺/近多云㡬稜稜音去聲)村依野廟壖缺籬將棘¶
<pb:KR4h0140_WYG_230-9a>¶
拒倒石賴藤纒借問頻朝謁何如稳醉(一作/晝)眠誰云行¶
不逮(一作/達)自覺坐能堅霧雨銀章澀馨香粉署妍紫鸞¶
無近逺黄雀任翩翾困學違從衆明公各勉旃聲華夾¶
宸極早晩到星躔懇諫留匡鼎諸儒引服䖍不逢(一作/過)¶
輸鯁直㑹是正陶甄宵旰憂虞軫黎元疾苦駢雲臺終¶
日畫青簡為誰編行路難何有招尋興已專由來具飛¶
檝蹔擬控鳴弦身許雙峰寺(蘄州雙峰山有東山寺曹/溪寳林寺後亦有雙峰)¶
門求七祖禪(禪門南能北秀分列二宗弟子各立其師/為六祖北宗遂立秀之弟子普寂為七祖)¶
<pb:KR4h0140_WYG_230-9b>¶
(能後無聞馬甫歸心南宗故/曰身許雙峰欲求七祖也)落帆追宿昔衣褐向真詮¶
安石名髙晉(原注鄭髙簡得/謝太傳之風)昭王客赴燕(原注李宗親/有燕昭之美)¶
(燕周/之裔)途中非阮籍查上似張騫披拂(一作晤/一作豁)雲寧在淹¶
留景不延風期終破浪水怪莫飛涎他日辭神女傷春¶
怯杜䳌淡交隨聚散澤國繞迴旋本自依迦葉(天竺二/十五祖)¶
(之/首)何曾藉偓佺(偓佺食松實體生毛/數寸能飛行逐馬)鑪峯生轉盻橘井¶
(在馬/嶺山)尚髙褰東走窮歸鶴南征盡跕鳶(馬援曰我在浪/泊西里仰視飛)¶
(鳶跕跕/墮水中)晩聞多妙教卒踐塞前愆顧凱丹青列頭陁琬¶
<pb:KR4h0140_WYG_230-10a>¶
琰鐫(王屮頭陁寺/碑為世所重)衆香深黯黯㡬地(佛家有/十地)肅芊芊勇¶
猛為心極清羸任體孱金箆空刮眼鏡象未離銓(一作/平等)¶
(未難/銓)¶
　　　贈李八(一作/公)祕書別三十韻¶
往時中補右扈蹕上元初(朱長孺注中補右者必李祕/書是時官右補闕屬中書省)¶
(故云上元初謂上之元初非若/寄題草堂詩經營上元始也)反氣凌行在妖星下直¶
廬六龍瞻漢闕(一作/殿)萬騎畧(一作/集)姚(一作/媯)墟(舜居安原/名媯墟亦)¶
(名姚墟在漢中西城縣西北/時肅宗在鳯翔與漢中接壤)𤣥朔迴(一作/廵)天歩神都憶¶
<pb:KR4h0140_WYG_230-10b>¶
帝車一戎纔汗馬百姓免為魚通籍蟠螭印差肩列鳳¶
輿事殊迎代邸喜異賞朱虚冦盜方歸順乾坤欲晏如¶
不才同補衮奉詔許牽裾鴛鷺叨雲閣麒麟滯玉除(一/作)¶
(石/渠)文園多病後中散舊交疎飄泊哀相見平生意有餘¶
風煙巫峽逺臺榭楚宫虚(一作/除)觸目非論故新文尚起¶
予清秋凋碧栁别浦落紅蕖消息多旗幟經過嘆里閭¶
戰連唇齒國軍急羽毛書幕府籌頻問(原注山劒元帥/杜相公初屈幕)¶
(府參籌畫相公朝/謁今赴後期也)山家藥正鋤(原注祕書比/卧青城山中)台星入朝¶
<pb:KR4h0140_WYG_230-11a>¶
謁使節有吹嘘西蜀災長弭南翁憤始攄對&KR0402;抏(音桓/損敝)¶
(也一/作坑)士卒乾没費倉儲勢藉兵須用功無禮忽諸御鞍¶
金騕褭宫硯玉蟾蜍拜舞銀鉤落恩波錦帕舒此行非¶
不濟良友昔相於去斾(一作/棹)依顔色㳂流想疾徐沈綿¶
疲井臼倚薄似樵漁乞(去/聲)米煩佳客鈔詩聽小胥杜陵¶
斜晩照潏水帶寒淤莫話清溪髮蕭蕭白暎梳¶
　　　寄劉峽州伯華使君四十韻¶
峽内多雲雨秋來尚鬱蒸逺山(一作/天)朝白帝深水謁(一/作)¶
<pb:KR4h0140_WYG_230-11b>¶
(出/)彛陵遲暮嗟為客西南喜得朋哀猨更(一作/勞)起坐落¶
雁失飛騰伏枕思瓊樹臨軒對玉繩青松寒不落碧海¶
濶逾澄昔嵗文為理羣公價盡增家聲同令聞(劉允濟/與王勃)¶
(齊名又與杜審言同仕則/天朝蓋伯華之祖父也)時論以儒稱太后當(一作/臨)朝¶
肅多才接跡昇翠虚捎魍魎丹極上鵾鵬宴引春壺滿¶
(一作/酒)恩分夏簟冰彫章五色筆紫殿九華燈學並盧(照/隣)¶
王(勃/)敏書偕褚(遂/良)薛(稷/)能老兄真不墜小子獨無承近¶
有風流作聊從月繼(一作峽一作窟/一作竁穴也)徵放蹄知赤驥捩¶
<pb:KR4h0140_WYG_230-12a>¶
翅服蒼鷹巻軸來何晩襟懷庻可憑㑹期吟諷數益破¶
旅愁凝雕刻初誰料(一作/解)纎毫欲自矜神融躡飛動戰¶
勝洗侵凌妙取筌蹄棄髙宜百萬層白頭遺恨在青竹¶
㡬人登迴首追談笑勞歌跼寢興年華紛已矣世故莽¶
相仍刺史諸侯貴郎官列宿應潘生驂(一作/安雲)閣逺黄霸¶
璽書增乳贙(胡犬切/有力也)號攀石飢鼯訴落藤藥囊親道士¶
灰刼問胡僧憑久烏皮折(一作/綻)簪稀(一作/閒)白(一作/皁)帽稜¶
林居看蟻穴野食行(去聲一作/幸一作待)魚罾筋力交彫喪飄零¶
<pb:KR4h0140_WYG_230-12b>¶
免戰兢皆(一作昔/一作旹)為百里宰正似六安丞(桓譚諫用䜟/斥為六安丞)¶
姹女(即汞/也)縈新裹丹砂冷舊秤但求椿夀永莫慮杞天¶
崩鍊骨調情性張兵撓棘矜(徐樂傳奮棘矜棘/即㦸矜戟之把也)養生終¶
自惜伐數(一作/叛)必全懲政術甘疎誕詞場媿服膺展懷¶
詩誦魯割愛酒如澠(原注平生所/好消渇止之)咄咄寧書字㝠㝠欲¶
避矰江湖多白鳥(大戴禮丹鳥羞白鳥丹鳥丹良/也白鳥蚊蚋也凡有翼者為鳥)天地¶
有青蠅¶
　　　䕫府書懷四十韻¶
<pb:KR4h0140_WYG_230-13a>¶
昔罷河西尉初興薊北師不才名位晩敢恨省郎遲扈¶
聖崆峒日端居&KR1527;澦時萍流仍汲引樗散尚恩慈遂阻¶
雲(一作/靈)臺宿(一作/伯)常懷湛露詩翠華森逺矣白首颯淒¶
其拙被林泉滯生逢酒賦(鄒陽為/酒賦)欺文園終寂寞漢閣¶
自磷緇病隔君臣議(一作/識)慚紆德澤私揚鑣驚主辱㧞¶
劔撥年衰社稷經綸地風雲際㑹期血流紛在眼涕灑¶
亂交頤四瀆樓船汎中原鼓角悲賊壕連白翟(晉文公/攘夷狄)¶
(居西河圁洛間/號白翟赤翟)戰瓦落丹墀先帝嚴靈(一作/虚)寢(肅宗收/京哭廟)¶
<pb:KR4h0140_WYG_230-13b>¶
宗臣切受遺(郭子儀受遺詔/委以河東軍事)恒山猶突騎&KR0537;海競張旗¶
田父嗟膠漆(用以/為弓)行人避蒺藜總戎存大體降將飾卑¶
詞楚貢何年絶堯封舊俗疑長吁翻北冦(安史/餘黨)一望卷¶
西夷(謂吐/蕃)不必陪𤣥圃超然待具茨凶(一作/休)兵鑄農器¶
講殿闢書帷廟算髙難測天憂實在兹形容真&KR1369;倒答¶
效莫支持使者分王命羣公各典司恐乖均賦斂不似¶
問瘡痍萬里煩供給孤城最怨思綠林寧小患雲夢欲¶
難追即事須嘗膽蒼生可察睂(郄雄能察盗於睂/睫之間見列子)議(一/作)¶
<pb:KR4h0140_WYG_230-14a>¶
(義/)堂猶集鳳正觀是元龜處處喧飛檄家家急競錐蕭¶
車(漢使蕭育乘三公/車按南郡盗賊)安不定蜀使下何之釣瀨疎墳籍¶
耕巖進奕棊地蒸餘破扇冬煖更纎絺豺遘(一作/搆)哀登¶
楚(王粲七哀詩豺虎方搆患又/登荆州城樓作賦故曰登楚)麟傷泣象尼衣冠迷適¶
越藻繪憶遊睢(襄邑南有睢渙二水能出文章/陳琳書遊睢渙者學藻繢之采)賞月延¶
秋桂傾陽逐露葵大庭終反樸京觀且僵尸髙枕虚眠¶
晝哀歌欲和誰南宫載勲業凡伯慎交綏(左傳出戰交/綏言戰未交)¶
(而兩/退也)¶
<pb:KR4h0140_WYG_230-14b>¶
　　　解悶十二首¶
草閣柴扉星散居浪翻江黑雨飛初山禽引子哺紅果¶
溪友(一作/女)得錢留白魚¶
商胡離别下揚州憶上西(一作/蘭)陵故驛樓為問淮南米¶
貴賤老夫乘興欲東流(一作/遊)¶
一辭故國十經秋每見秋𤓰憶故丘(一作/侯)今日南(一作/東)¶
湖采薇蕨何人為覓鄭𤓰(一作/袁)州(原注今鄭/祕監審)¶
沈范早知何水部曹劉不待薛郎中(原注水部/郎中薛據)獨當省¶
<pb:KR4h0140_WYG_230-15a>¶
署開文苑兼泛滄浪學釣翁¶
李陵蘇武是吾師孟子(原注校書/郎雲卿)論文更不疑(一本第/二句作)¶
(首/句)一飯未曾留俗客數篇今見古人詩¶
復憶襄陽孟浩然清詩句句盡堪傳即今耆舊無新語¶
漫釣槎頭縮頸(一作/項)鯿¶
陶冶性靈在(一作/存)底物新詩改罷自長吟孰(一作/熟)知二¶
謝將能事頗學(一作/覺)隂何苦用心¶
不見髙人王右丞藍田丘壑漫(一作/蔓)寒藤最傳秀句寰¶
<pb:KR4h0140_WYG_230-15b>¶
區滿未絶風流相國能(原注右丞弟/今相國縉)¶
先帝貴妃今(一作/俱)寂寞荔枝還復入長安炎方每續朱¶
櫻獻玉座應悲白露盤(以下四首専言荔枝追感驛送/之事卒致嘆於士之不遇不及)¶
(一物櫽括張九/齡荔枝賦意)¶
憶過瀘戎摘荔枝青峰隐暎石逶迤京中舊(一作/華應)見無¶
顔色紅顆酸甜只自知¶
翠𤓰碧李沈玉甃赤梨葡萄寒露成可憐先不異枝蔓¶
此物娟娟長逺生¶
<pb:KR4h0140_WYG_230-16a>¶
側生(蜀都賦側/生荔枝)野岸及江蒲(一作浦趙注戎僰以畝為/蒲釋名以草團屋曰蒲)¶
不熟丹宫滿玉壺雲壑布衣駘背死勞生重(一作/人害)馬翠¶
睂須¶
　　　復愁十二首¶
人煙生處僻(一作/逺處)虎跡過新蹄野鶻(一作鶴一作/鷂一作雉)翻窺¶
草村船逆上溪¶
釣艇收緡盡昏鴉(一作/鷗)接翅歸(一作/稀)月生初學扇雲細¶
不成衣¶
<pb:KR4h0140_WYG_230-16b>¶
萬國尚防冦故園今若何昔歸相識少早已戰場多¶
身覺省郎在家須農事歸年深荒草徑老恐失柴扉¶
金絲鏤(一作/縷)箭鏃皁尾製(一作/掣)旗竿一自風塵起猶嗟¶
行路難¶
胡虜何曾盛干戈不肻休閭閻聽小子談話(一作/笑)覓封¶
侯¶
貞觀銅牙弩開元錦獸張花門小前(一作/箭)好此物棄沙¶
場¶
<pb:KR4h0140_WYG_230-17a>¶
今日翔麟馬(太宗十駿九/曰翔麟紫)先宜駕鼔車無勞問河北諸¶
將覺(一作角一作/擢一作㩁)榮華¶
任轉江淮粟休添苑囿兵由來貔虎士不滿鳳皇城¶
江上亦秋色火雲終不移巫山猶錦樹南國且黄鸝¶
每恨陶彭澤無錢對菊花如今九日至自覺酒須賖¶
病減詩仍拙吟多意有餘莫看江總老猶被賞時魚(銀/魚)¶
(也/)¶
　　　承聞河北諸道節度入朝歡喜口號絶句十二¶
<pb:KR4h0140_WYG_230-17b>¶
　　　首¶
祿山作逆降天誅更有思明亦巳無洶洶人寰猶不定¶
時時鬬戰欲何須¶
社稷蒼生計必安蠻夷雜種錯相干周宣漢武今王是¶
孝子忠臣後代看¶
喧喧道路多歌(一作/好童)謡河北將軍盡入朝(大歴二年淮/南李忠臣汴)¶
(宋田神功鳳翔李抱玉俱先後入朝河/北諸鎮未有入朝者或傳聞未實耳)始(一作/自)是乾坤¶
王室正却交(一作/教)江漢客魂銷¶
<pb:KR4h0140_WYG_230-18a>¶
不(一作/北)道諸公無表來茫然(一作/茫)庻事遣(一作/使)人猜擁¶
兵相學干戈銳使者徒勞百萬(一作/萬里)迴(此追言前此/拒順之事)¶
鳴玉鏘金盡正臣修文偃武不無人興王㑹静(一作/盡)妖¶
氛氣聖夀宜過一萬春¶
英雄見事若通神聖哲為心小一身燕趙休矜出佳麗¶
宫闈不擬選才人¶
抱病江天白首郎空山樓閣暮春光衣冠是日朝天子¶
草奏何時(一作/人)入帝鄉¶
<pb:KR4h0140_WYG_230-18b>¶
澶(音憚縱逸也莊/子澶漫為樂)漫山東一百州削成如桉抱青丘苞¶
茅重入歸關内王祭還供盡海頭¶
東逾&KR0537;水北滹沲星象風雲喜(一作/氣)共和紫氣關臨天¶
地濶黄金臺貯俊賢多¶
漁陽突騎邯鄲兒酒酣並轡金鞭垂意氣即歸雙闕舞¶
雄豪復遣五陵知¶
李相將軍(謂光/弼)擁薊門白頭雖老(一作/惟有)赤心存竟能盡¶
説諸侯入知有從來天子尊¶
<pb:KR4h0140_WYG_230-19a>¶
十二年來多戰場天威已息陣堂堂神靈漢代中興主¶
功業汾陽異姓王¶
　　　喜聞盗賊蕃寇總退口號五首¶
蕭關隴水入官軍青海黄河卷塞雲北極(一作/闕)轉愁(一/作)¶
(深/)龍虎氣西戎休縱犬羊羣(大歴二年九月吐蕃入冦/靈州路嗣恭擊破之旋引)¶
(去/)¶
贊普多教使入秦數通和好止(一作/尚)煙塵朝廷忽用哥¶
舒將殺伐虚悲公主親(此追言開元末金城公主卒後/竟失和親及天寳間哥舒翰攻)¶
<pb:KR4h0140_WYG_230-19b>¶
(㧞石堡/城事)¶
崆峒西極(一作/北)過崑崙駞馬由來擁國門逆氣數年吹¶
路斷蕃人聞道漸星奔¶
勃律(大小勃律在吐蕃/西去中國九千里)天西采玉河(于闐玉州乃河源/所出有三玉河東)¶
(白玉西綠玉/又西烏玉)堅昆碧盌(堅昆在葱嶺/北出琉璃盌)最來多舊隨漢使¶
千堆寳少(一作/小)答胡(一作/朝)王萬匹羅¶
今春喜氣滿乾坤南北東西拱至尊大歴二(一作/三)年調¶
玉燭𤣥元皇帝聖雲孫¶
<pb:KR4h0140_WYG_230-20a>¶
　　　洞房¶
洞房環珮冷玉殿起秋風秦地應新月龍池滿舊宫繫¶
舟今夜逺清漏徃時同萬里黄山北園陵白露中(漢黄/山宫)¶
(在武帝茂陵北借/以喻明皇泰陵也)¶
　　　宿昔¶
宿昔青門裏蓬萊仗數移花嬌迎雜樹龍喜出平池落¶
日(一作/月)留王母微風倚少兒(以衛少兒比/貴妃諸姊妹)宫中行樂祕¶
少有外人知¶
<pb:KR4h0140_WYG_230-20b>¶
　　　能畫¶
能畫毛延夀投壺郭舎人每蒙天一笑復似(一作/以)物皆¶
(一作/初)春政化平如水皇恩(一作/明)斷若神時時用抵戲亦¶
未雜風塵¶
　　　鬭雞¶
鬬雞初賜錦舞馬既(一作/解)登牀簾下宫人出樓前御柳¶
(一作/曲)長仙遊終一閟女樂久無香寂寞驪山道清秋草¶
木黄¶
<pb:KR4h0140_WYG_230-21a>¶
　　　鸚鵡(一作/翦羽)¶
鸚鵡含愁思聰明憶別離翠衿渾短盡紅觜漫多知未¶
有開籠日空殘舊宿枝世人憐復損何用羽毛竒¶
　　　歴歴¶
歴歴開元事分明在眼前無端盜賊起忽已嵗時遷巫¶
峽西江外秦城北斗邊為郎從白首卧病數秋天¶
　　　洛陽¶
洛陽昔陷没胡馬犯潼關天子初愁思都人慘别顔清¶
<pb:KR4h0140_WYG_230-21b>¶
笳去宫闕翠蓋出關山故老仍流涕龍髯幸再攀¶
　　　驪山¶
驪山絶望幸花萼罷登臨地下無朝燭人間有賜金鼎¶
湖龍去逺銀海雁飛深萬嵗蓬萊日長懸舊羽林¶
　　　提封¶
提封漢天下萬國尚同心借問懸車(一作/軍)守何如儉德¶
臨時徵俊乂入草竊(一作/莫慮)犬羊侵願戒兵猶火恩加四¶
海深¶
<pb:KR4h0140_WYG_230-22a>¶
　　　覆舟二首¶
巫峽盤渦曉黔陽貢物秋丹砂同隕石翠羽共沈舟(張/儀)¶
(傳積羽/沈舟)羈使空斜影龍居(一作/宫)閟積流篙工幸不溺俄¶
頃逐輕鷗¶
竹宫時望拜桂館或求仙姹女臨波日神光照夜年徒¶
聞斬蛟劔無復㸑犀船使者隨秋色迢迢獨上天¶
　　　垂白(一作/白首)¶
垂白(一作/白首)馮唐老清秋宋玉悲江喧長少睡樓迥獨移¶
<pb:KR4h0140_WYG_230-22b>¶
時多難身何補無家病不辭甘從千日醉未許七哀詩¶
(曹植王粲張載/俱有七哀詩)¶
　　　草閣¶
草閣臨無(一作/蕪)地柴扉永不關魚龍迴夜水星月動秋¶
山久(一作/夕)露清(一作/晴)初濕髙雲薄未還汎舟慚小婦飄¶
泊損紅顔¶
　　　江月¶
江月光於(一作/如)水髙樓思殺人天邊長作客老去一霑¶
<pb:KR4h0140_WYG_230-23a>¶
巾玉露團清影銀河没半輪誰家挑錦字滅燭(一作/燭滅)翠¶
睂嚬¶
　　　江上¶
江上日多雨蕭蕭荆楚秋髙風下木葉永夜攬貂裘勲¶
業頻看鏡行藏獨倚樓時危思報主衰謝不能休¶
　　　中夜¶
中夜江山静危樓望北辰長為萬里客有媿百年身故¶
國風雲氣髙堂戰伐塵胡雛負恩澤嗟爾太平人¶
<pb:KR4h0140_WYG_230-23b>¶
　　　江漢¶
江漢思歸客乾坤一腐儒片雲天共逺永夜月同孤落¶
日心猶壯秋風病欲疎(一作/蘇)古來存老馬不必取長途¶
　　　白露¶
白露團甘子清晨散馬蹄圃開連石樹船渡入江溪憑¶
几看魚樂迴鞭急(一作/至)鳥棲漸知秋實美幽徑恐多蹊¶
　　　孟氏(集有過孟十二倉曹/十四主簿兄弟詩)¶
孟氏好兄弟養親唯小園承顔胝手足坐客强盤餐負¶
<pb:KR4h0140_WYG_230-24a>¶
米力(一作寒/一作夕)葵外讀書秋樹根卜鄰慚近舎訓子學(一/作)¶
(覺/)誰(一作/先)門¶
　　　吾宗(原注衛倉/曹崇簡)¶
吾宗老孫子質樸古人風耕鑿安時論衣冠與世同在¶
家常早起憂國願年豐語及君臣際經書滿腹中¶
　　　有歎¶
壯心久零落白首寄人問天下兵常鬬(原注聞蜀官軍/自圉普還還一)¶
(作/遂)江東客未還窮猨號雨雪老馬怯(一作望/一作泣)關山武德¶
<pb:KR4h0140_WYG_230-24b>¶
開元際蒼生豈重攀¶
　　　冬深(一作/即日)¶
花葉隨天意江溪共石根早霞隨類(一作/淚)影寒水各依¶
(一作/流)痕易下楊朱淚難招楚客魂風濤暮不稳舎棹宿¶
誰門¶
　　　不寐¶
瞿塘夜水黑城内改更籌翳翳月沈霧輝輝星近樓氣¶
衰甘少寐心弱恨和(一作知一作/多一作容)愁多壘(一作/疊恨)滿山谷¶
<pb:KR4h0140_WYG_230-25a>¶
桃源無處求¶
　　　月圓¶
孤月當樓滿寒江動夜扉委波金不定照席綺逾依未¶
缺空山静髙懸列宿稀故園松桂(一作/菊)發萬里共清輝¶
　　　中宵¶
西閣百尋餘中宵歩綺疏飛星過水白落月動沙虚擇¶
木知幽鳥潛波想巨魚親朋滿天地兵甲少來書¶
　　　遣愁¶
<pb:KR4h0140_WYG_230-25b>¶
養拙蓬為户茫茫何所開江通神女館地隔望鄉臺漸¶
惜容顔老無由弟妹來兵戈與人事回首一悲哀¶
　　　秋清¶
髙秋蘇病(一作肺或/作胏非)氣白髮自能梳藥餌憎加減門庭¶
悶掃除杖藜還客拜愛竹遣兒書十月江平稳輕舟進¶
所如¶
　　　傷秋¶
林(一作/村)僻來人少山長去鳥微髙秋收畫(一作/藏羽)扇久客¶
<pb:KR4h0140_WYG_230-26a>¶
掩荆扉嬾慢頭時櫛艱難帶減圍將軍猶(一作/思)汗馬天¶
子尚戎衣白蔣風飈脆殷檉曉夜稀何年減(一作/滅)豺虎¶
似有故園歸¶
　　　秋峽¶
江濤萬古峽肺氣久衰翁不寐防巴虎全生狎楚童衣¶
裳垂素髮門巷落丹楓常怪商山老兼存翊贊功¶
　　　南極¶
南極青山衆西江白谷分古城疏落木荒戍密寒雲嵗¶
<pb:KR4h0140_WYG_230-26b>¶
月虵常見風飈虎或(一作/忽)聞近身皆鳥道殊俗自人羣¶
睥睨登哀柝矛(一作/蝥)弧照夕曛亂離多醉尉愁殺李將¶
軍¶
　　　揺落¶
揺落巫山暮寒江東北流煙塵多戰鼓風浪少行舟鵝¶
費羲之墨貂餘季子裘長懷報明主卧病復髙秋¶
　　　耳聾¶
生年鶡冠子歎世鹿皮翁眼復㡬時暗耳從前月聾猨¶
<pb:KR4h0140_WYG_230-27a>¶
鳴秋淚&KR0409;雀噪晩愁空黄落驚山樹呼兒問朔風¶
　　　獨坐二首¶
竟日雨㝠㝠雙崖洗更青水花寒落岸山鳥暮過庭煖¶
老須燕玉充飢憶楚萍胡笳在樓上哀怨不堪聽¶
白狗斜臨北黄牛更在東峽雲常照夜江月(一作/日)㑹兼¶
風曬藥安垂老應門試小童亦知行不逮苦恨耳多聾¶
　　　逺遊¶
江闊浮髙棟(一作/凍)雲長出斷山塵沙連越嶲風雨暗荆¶
<pb:KR4h0140_WYG_230-27b>¶
蠻雁矯銜蘆内猨啼失木間敝裘蘇季子歴國未知還¶
　　　夜(一作秋/夜客舎)¶
露下天髙(一作/空山)秋水(一作/氣)清空山獨夜旅魂驚疎燈自¶
照孤帆宿新月猶懸雙杵鳴南菊(一作/國)再逢人卧病北¶
書不至(一作/到)雁無情歩蟾(一作/簷)倚杖看牛斗銀漢遥應¶
接鳳城¶
　　　暮春¶
卧病擁塞在峽中瀟湘洞庭虚暎空楚天不斷四時雨¶
<pb:KR4h0140_WYG_230-28a>¶
巫峽常吹千里風沙上草閣栁新闇(一作/暗)城邊野池蓮¶
欲紅暮春鴛鷺立洲渚挾子翻飛還一叢¶
　　　晴二首¶
久雨巫山暗新晴錦繡文(一作/紋)碧知湖外(一作/上)草紅見¶
海東雲竟日鶯相和摩霄鶴數羣野花乾更落風處急¶
紛紛¶
啼烏争引子鳴鶴不歸林下食遭泥去髙飛恨久隂雨¶
聲衝塞盡日氣射江深迴首周南客驅馳魏闕心¶
<pb:KR4h0140_WYG_230-28b>¶
　　　雨¶
始賀天休雨還嗟地出雷驟看浮(一作/巫)峽過密作(一作/塞密)¶
渡江來牛馬行無色蛟龍鬭不開干戈盛隂氣未必自¶
陽臺¶
　　　月三首¶
斷續巫山雨天河此夜新若無青嶂月愁殺白頭人魍¶
魎移深樹蝦䗫動半輪故園當北斗直指(一作/想)照西秦¶
併照(一作/㸃)巫山出新窺楚水清羈棲愁(一作/秋)裏見二十¶
<pb:KR4h0140_WYG_230-29a>¶
四迴明必驗升沉體如知進退情不違銀漢落亦伴玉¶
繩横¶
萬里瞿塘峽(一作/月)春來六上弦時時開暗室故故滿青¶
天爽合風襟静髙當淚臉懸南飛有烏鵲夜久落江邊¶
　　　雨¶
萬木雲深隐連山雨未開風扉掩不定水鳥過(一作/去)仍¶
迴鮫館如鳴杼樵舟豈伐枚清涼破炎毒衰意欲登臺¶
　　　晩晴¶
<pb:KR4h0140_WYG_230-29b>¶
返(一作/晩)照斜初徹(一作/散)浮雲薄未歸江虹明逺(一作/近)飲¶
峽雨落餘飛鳬雁(一作/鶴)終髙去熊羆覺自肥秋分客尚¶
在竹露夕(一作/久)微微¶
　　　夜雨¶
小雨夜復密迴風吹早秋野(一作/夜)凉侵閉户江滿帶維¶
舟通籍恨(一作/限)多病為郎忝薄遊天寒出巫峽醉别仲¶
宣樓¶
　　　更題¶
<pb:KR4h0140_WYG_230-30a>¶
只應踏初雪騎馬發荆州直怕巫山雨真傷白帝秋羣¶
公蒼玉珮天子翠雲裘同舎晨趨侍胡為淹此(一作/此滯)留¶
　　　歸¶
束帶還騎馬東西却渡船林中才有地峽外絶無天虚¶
白髙人静喧卑俗累牽他鄉悦遲暮不敢廢詩篇¶
　　　返照¶
楚王宫北正黄昏白帝城西過雨痕返照入江翻石壁¶
歸雲擁樹失山村衰年肺病唯髙枕絶塞愁時早閉門¶
<pb:KR4h0140_WYG_230-30b>¶
不可久留豺虎亂南方實有未招魂¶
　　　熱三首¶
雷霆空霹靂雲雨竟虚無炎赫衣流汗低垂氣不蘇乞¶
為寒水玉願作冷秋菰何(一作/那)似兒童嵗風凉出舞雩¶
瘴雲終不滅瀘水復西來閉户人髙卧歸林鳥却迴峽¶
中都似火江上只空(一作/聞)雷想見隂宫雪風門颯踏(一/作)¶
(沓/)開¶
朱李沈不冷彫胡(一作/菰)炊屢新將衰骨盡痛被褐(一作/暍)¶
<pb:KR4h0140_WYG_230-31a>¶
味空頻歘翕炎蒸景飄颻征戍人十年可解甲為爾一¶
霑巾¶
　　　日暮¶
牛羊下來久各已閉柴門風月自清夜江山非故園石¶
泉流暗壁草露滴秋根(一作滿秋原/滿一作滴)頭白燈明裏何須¶
花燼繁¶
　　　八月十五夜月二首¶
滿目飛明鏡歸心折大刀轉蓬行地逺攀桂仰天髙水¶
<pb:KR4h0140_WYG_230-31b>¶
路疑霜雪林棲見羽毛此時瞻白兔直欲數秋毫¶
稍下巫山峽猶銜白帝城氣沈全浦暗輪仄半樓明刁¶
斗皆催曉蟾蜍且自傾(一作/清)張弓倚殘魄不獨漢家營¶
　　　十六夜翫月¶
舊挹金波爽皆傳玉露秋關山隨地闊河漢近人流谷¶
口樵歸唱孤城笛起愁巴童渾不寢(一作/寐)半夜有行舟¶
　　　十七夜對月¶
秋月仍圓夜江村獨老身捲簾還照客倚杖更隨人光¶
<pb:KR4h0140_WYG_230-32a>¶
射潛虬動明翻宿鳥頻茅齋依橘柚清切露華新¶
　　　村雨¶
雨聲傳兩夜寒事颯髙秋挈(一作/攬)帶看朱紱開箱覩黑¶
裘世情只益睡盜賊敢忘憂松菊新霑洗茅齋慰逺遊¶
　　　雨晴¶
雨時(一作/晴)山不改晴罷峽如新天路看殊俗秋江思殺¶
人有猨揮淚盡無犬附(一作/送)書頻故國愁睂外長歌欲¶
損神¶
<pb:KR4h0140_WYG_230-32b>¶
　　　晩晴呉郎見過北舎¶
圃畦新(一作/佳)雨潤媿子廢鉏來竹杖交頭拄柴扉隔(一/作)¶
(掃/)徑開欲棲羣鳥亂未去小童催明日重陽酒相迎自¶
醱醅¶
　　　暝¶
日下四山隂山庭嵐氣侵牛羊歸徑險鳥雀聚枝深正¶
枕當星劒收書動玉琴半扉開燭影欲掩見清砧¶
　　　雲¶
<pb:KR4h0140_WYG_230-33a>¶
龍似(一作自/一作以)瞿唐㑹江依白帝深終年常起峽每夜必¶
通林收穫辭霜渚分明在夕岑髙齋非一處秀氣豁煩¶
襟¶
　　　月¶
四更山吐月殘夜水明樓塵匣元開鏡風簾自上鉤兔¶
應疑鶴髪蟾亦戀貂裘斟酌姮(音/恒)娥寡天寒耐九秋¶
　　　雨四首¶
微雨不滑道斷雲疎復行紫崖奔處黑白鳥去邊明秋¶
<pb:KR4h0140_WYG_230-33b>¶
日新霑影寒江舊落聲柴扉臨野碓半得(一作/濕)搗香秔¶
江雨舊無時天晴忽散絲暮秋霑物冷今日過雲遲上¶
馬迥(一作/回)休出看鷗坐不辭髙(一作/層)軒當&KR1527;澦潤色静¶
書帷¶
物色嵗將晏天隅人未歸朔風鳴淅淅寒雨下霏霏多¶
病久加飯衰容新授衣時危覺凋䘮(一作/䘮亂)故舊短書稀¶
楚雨石苔滋京華消息遲山寒青兕呌江晩白鷗飢神¶
女花鈿落鮫人織杼悲繁憂不自整終日灑如絲¶
<pb:KR4h0140_WYG_230-34a>¶
　　　夜¶
絶岸風威動寒房燭影微嶺猨霜外宿江鳥夜深飛獨¶
坐親雄劒哀歌嘆短衣煙塵繞閶闔白首壯心違¶
　　　晨雨¶
小雨晨光内初來葉上聞霧交纔灑地風逆(一作/折)旋隨¶
雲暫起柴荆色輕霑鳥獸羣麝香山一半亭午未全分¶
　　　返照¶
返照開巫峽寒空半有無已低魚復暗不盡白鹽孤荻¶
<pb:KR4h0140_WYG_230-34b>¶
岸如秋水松門似畫圖牛羊識僮僕既夕應傳呼¶
　　　向夕¶
畎畝孤城外江村亂水中深山催短景喬木易髙風鶴¶
下雲汀(一作/河)近雞棲草屋同琴書散明燭長夜始堪終¶
　　　曉望¶
白帝更聲盡陽臺曙色分髙峯寒(一作/初)上日疉嶺宿霾¶
(一作/未收)雲地坼江帆隐天清木葉聞荆扉對麋鹿應共爾¶
為羣¶
<pb:KR4h0140_WYG_230-35a>¶
　　　雷¶
巫峽中宵動滄江十月雷龍地不成蟄天地劃争迴却¶
碾空山過深蟠絶壁來何須妒雲雨霹靂楚王臺¶
　　　雨¶
㝠㝠甲子雨已度立春時輕箑煩相向纎絺恐自疑煙¶
添纔有色風引更如絲直覺巫山暮兼催宋玉悲¶
　　　朝二首¶
清旭楚宫南霜空萬嶺含野人時獨往雲木曉相參俊¶
<pb:KR4h0140_WYG_230-35b>¶
鶻無聲過飢烏下食貪病身終不動揺落任江潭¶
浦帆(去/聲)晨初發郊扉冷未開村(一作/林)疎黄葉墜野静白¶
鷗來礎潤休全濕雲晴欲半迴巫山冬可怪昨夜有奔¶
雷¶
　　　晩¶
杖藜尋晩巷(一作/巷晩)炙背近牆暄人見幽居僻吾知拙養¶
尊朝廷問府主耕稼學山村歸翼飛棲定寒燈亦閉門¶
　　　夜二首¶
<pb:KR4h0140_WYG_230-36a>¶
　白(一作/向)夜月休弦燈花半委(一作/委半)眠號山無定鹿落樹¶
　有驚蟬暫憶江東鱠兼懷雪下船蠻歌犯星起空(一作/重)¶
　覺在天邊¶
　城郭悲笳暮村墟過翼稀甲兵年數久賦歛夜深歸暗¶
　樹依巖落明河繞塞微斗斜人更望月細鵲休飛¶
　¶
　¶
　¶
<pb:KR4h0140_WYG_230-36b>¶
　¶
　¶
　¶
　¶
　¶
　¶
　¶
御定全唐詩卷二百三十¶
