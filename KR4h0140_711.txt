# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.081615
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百十一
<pb:KR4h0140_WYG_711-1a>¶
　欽定四庫全書¶
御定全唐詩巻七百十一¶
　　徐夤¶
　　　依御史(一本無御/史二字)溫飛卿華清宫二十二韻¶
　地靈蒸水暖天氣待宸遊嶽拱蓮花秀峯髙玉蘂秋朝¶
　元雕翠閣乞巧繡瓊樓碧海供驪嶺黄金絡馬頭五王¶
　更入帳七貴迭封侯夕雨鳴鴛瓦朝陽曄柘裘伊臯爭¶
　負鼎舜禹譲垂旒堕珥閑應拾遺釵醉不收飛煙籠劍¶
<pb:KR4h0140_WYG_711-1b>¶
　㦸殘月照旌斿履朔求衣早臨陽解佩羞宫詞裁錦段¶
　御筆落銀鉤帝里新豐縣長安舊雍州雪衣傳貝葉蟬¶
　鬢插山榴對景瞻瑶兎昇天駕綵虬丹書陳北虜𤣥甲¶
　擐犀牛聖誥多屯否生靈少怨尤穹旻當有輔帷幄豈¶
　無籌鳳態傷紅豔鸞輿暖紫騮樹名端正在人欲夢魂¶
　休䜟語山旁鬼塵銷隴畔丘重來芳草恨往事落花愁¶
　五十年鴻業東憑渭水流¶
　　　尚書命題瓦硯¶
<pb:KR4h0140_WYG_711-2a>¶
逺向端溪得皆因郢匠成鑿山青靄斷琢石紫花輕散¶
墨松香起濡毫藻句清入臺知價重著匣恐塵生守黑¶
還全器臨池早著名春闈攜就處軍幙載將行不獨雄¶
文陣兼能助筆耕莫嫌涓滴潤深染古今情洗處無瑕¶
玷添時識滿盈蘭亭如見用敲戛有金聲¶
　　東風解凍省試¶
暖氣飄蘋末凍痕銷水中扇氷初覺泮吹海旋成空入¶
律三春照朝宗萬里通岸分天影濶色照日光融波起¶
<pb:KR4h0140_WYG_711-2b>¶
輕揺緑鱗遊乍躍紅殷勤排弱羽飛翥趂和風¶
　　和僕射二十四丈牡丹八韻¶
帝王城裏看無故亦無新忍摘都縁借移栽未有因光¶
陰嫌太促開落一何頻羞殺登墻女饒將解佩人蘂堪¶
靈鳳啄香許白龍親素練籠霞曉紅妝帶臉春莫辭終¶
夕醉易老少年身買取歸天上寜敎逐世塵¶
　　釣絲竹¶
籊籊拂清流堪維舴艋舟野蟲懸作餌溪月曲為鉤雨¶
<pb:KR4h0140_WYG_711-3a>¶
潤揺堦長風吹繞指柔若將諸樹比還使緑楊羞蠶婦¶
非堯女漁人是子猷湖邊舊栽處長映讀書樓¶
　　尚書㑹仙亭詠薔薇夤坐中聨四韻晩歸補緝所¶
　　聨因成一篇¶
結緑根株翡翠莖句芒中夜刺猩猩景陽妝赴嚴鐘出¶
楚峽神敎暮雨晴躑躅豈能同日語玫瑰方可一時呈¶
風吹嫩帶香苞展露灑啼思淚㸃輕阿母蘂宫期索去¶
昭君榆塞闕齎行藂髙恐礙含泥燕架隠宜棲報曙鶯¶
<pb:KR4h0140_WYG_711-3b>¶
鬬日只憂燒密葉映階疑欲譲雙旌含煙散纈佳人惜¶
落地遺鈿少妓爭丹渥不因輸繡段錢圓誰把買花聲¶
海棠若要分流品秋菊春蘭兩恰平¶
　　和尚書詠泉山瀑布十二韻¶
名齊火浣溢山椒誰把驚虹挂一條天外倚來秋水刃¶
海心飛上白龍綃民田鑿斷雲根引僧圃穿通竹影澆¶
噴石似煙輕漠漠濺崖如雨冷瀟瀟水中蠶緒纒蒼壁¶
日裏虹精挂絳霄寒潄緑陰仙桂老碎流紅豔野桃夭¶
<pb:KR4h0140_WYG_711-4a>¶
千尋練寫長年在六出花開夏日消急恐劃分青嶂骨¶
久應䙀裂翠㣲腰濯纓便可譏漁父洗耳還宜傲帝堯¶
林際猨猱偏得飯岸邊烏鵲擬為橋赤城未到詩先寄¶
廬阜曾遊夢巳遥數夜積霖聲更逺郡樓欹枕聽良宵¶
　　自詠十韻¶
只合滄洲釣與耕忽依螢燭愧功成未遊宦路叨卑宦¶
纔到名場得大名梁苑二年陪衆客温陵十載佐雙旌¶
錢財盡是侯王恵骨肉偕承里巷榮拙賦偏聞鐫印賣¶
<pb:KR4h0140_WYG_711-4b>¶
惡詩親見畫圖呈(使宅行夤回文八體詩圖兩靣庚午/秋使樓赴宴親見每一倒翻讀八韻)¶
(也/)多栽桃李期春色濶鑿池塘許月明寒益輕裯饒美¶
寢出乘車馬免徒行麤支菽粟防飢歉薄有桮盤備送¶
迎僧俗共鄰棲隠樂妻孥同愛水雲清如今便死還甘¶
分莫更嫌他白髮生¶
　　鏡中覽懐(一本無懐字一/作覽鏡書懐)¶
晨起梳頭忽自悲鏡中親見數莖絲從今休說龍泉劍¶
世上恩讐報巳遲¶
<pb:KR4h0140_WYG_711-5a>¶
　　楚國史¶
六國商於恨最多良弓休綰劍休磨君王不翦如簧舌¶
再得張儀欲奈何¶
　　張儀¶
荆楚南來又北歸分明舌在不應違懐王本是無心者¶
籠得蒼蠅却放飛¶
　　薔薇¶
朝露灑時如濯錦晩風飄處似遺鈿重門剩著黄金鎖¶
<pb:KR4h0140_WYG_711-5b>¶
莫被飛瓊摘上天¶
　　大夫松¶
五樹旌封許嵗寒挽柯攀葉也無端爭如澗底凌霜節¶
不受秦皇亂世(一作/號此)官¶
　　杏園¶
杏苑簫聲好醉鄉春風嘉宴更無雙憑誰為謔穆天子¶
莫把瑶池並曲江¶
　　蕉葉¶
<pb:KR4h0140_WYG_711-6a>¶
緑綺新裁織女機擺風揺日影離披只應青帝行春罷¶
閑倚東牆卓翠旗¶
　　路旁草¶
楚甸秦原萬里平誰敎根向路傍生輕蹄繡轂長相蹋¶
合是榮時不得榮¶
　　讀漢紀¶
布衣空手取中原勁卒雄師不足論楚國八千秦百萬¶
豁開胸臆一時吞¶
<pb:KR4h0140_WYG_711-6b>¶
　　李夫人二首¶
不望金輿到錦帷人間樂極即須悲若言要識愁中貌¶
也似君恩日日衰¶
招得香魂爵少翁九華燈燭曉還空漢王(一作/皇)不及呉¶
王樂且與西施死處同¶
　　明妃¶
不用牽心恨畫工帝家無䇿及邊戎香魂若得昇明月¶
夜夜還應照漢宫¶
<pb:KR4h0140_WYG_711-7a>¶
　　馬嵬¶
二(一作/三)百年來事逺聞從龍誰(一作/唯)解盡如雲張均兄¶
弟皆何在却是楊妃死報君¶
　　依韻贈南安方處士五首¶
七貴五侯生肯退利塵名網死當抛黔婁寂莫嚴陵卧¶
借問何人與結交¶
休把羸蹄蹋霜雪書成何處獻君王嵩山好與浮丘約¶
三十六峰雲外鄉¶
<pb:KR4h0140_WYG_711-7b>¶
百萬僧中(一作/衆)不為僧比君知道僅誰能無家寄泊南¶
安縣六月門前也似氷¶
兩鬢當春却似秋僻居誇近野僧樓落花明月皆臨水¶
明月不流花自流¶
晉楚忙忙起戰塵龔黄門外有髙人一畦雲薤三株竹¶
席上先生未是貧¶
　　依韻荅黄校書¶
慈恩雁塔參差榜杏苑鶯花次第遊白日有愁猶可散¶
<pb:KR4h0140_WYG_711-8a>¶
青山髙卧况無愁¶
　　傷進士謝庭皓(大順中以詞賦著名與夤/不相上下時號錦繡帷)¶
獻書猶未達明君何事先遊岱岳雲惟有春風䕶寃魄¶
與生青草蓋孤墳¶
　　聞司空侍郎訃音¶
園綺生雖逢漢室巢由死不謁堯階(八徵/不起)夫君殁去何¶
人葬合取夷齊隠處埋¶
　　偶題二首¶
<pb:KR4h0140_WYG_711-8b>¶
買骨須求騏驥骨愛毛宜採鳳皇毛駑駘燕雀堪何用¶
仍向人前價例(一作/數)髙¶
賦就長安振大名斬蛇功與樂天爭歸來延夀溪頭坐¶
終日無人問一聲¶
　　猨¶
宿有喬林飲有溪生來蹤跡逺塵泥不知心更愁何事¶
每向深山夜夜啼¶
　　追和賈浪仙古鏡¶
<pb:KR4h0140_WYG_711-9a>¶
誰開黄帝橋山冢明月飛光出九泉狼藉蘚痕磨不盡¶
黑雲殘㸃汙秋天¶
　　蝴蝶三首¶
不並難飛蠒裏蛾有花芳處定(一作/即)經過天風相送輕¶
飄去却笑蛛蜘漫織羅¶
苒苒雙雙拂畫欄佳人偷(一作/)眼再三㸔莫欺翼短飛¶
長近試就花間撲(一作/捉)巳(一作/也)難¶
栩栩無因繫得他野園荒徑一何多不聞絲竹誰敎舞¶
<pb:KR4h0140_WYG_711-9b>¶
應仗(一作/伏)流鶯為唱歌¶
　　新刺襪¶
素手春溪罷浣紗巧裁明月半彎斜齊宫合贈東昏寵¶
好歩黄金菡蓞花¶
　　寄華山司空侍郎¶
山掌林中第一人鶴書時或問眠雲莫言疎野全無事¶
明月清風肯放君¶
　　初夏戲題¶
<pb:KR4h0140_WYG_711-10a>¶
　長飬薰風拂曉吹漸開荷芰落薔薇青蟲也學莊周夢¶
　化作南園蛺蝶飛¶
　¶
　¶
　¶
　¶
　¶
　¶
<pb:KR4h0140_WYG_711-10b>¶
　¶
　¶
　¶
　¶
　¶
　¶
　¶
御定全唐詩巻七百十一¶
