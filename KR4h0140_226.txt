# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.328379
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百二十六
<pb:KR4h0140_WYG_226-1a>¶
　欽定四庫全書¶
御定全唐詩巻二百二十六¶
　　杜甫¶
　　　　蜀相(諸葛亮祠在/昭烈廟西)¶
　丞相祠堂何處尋錦官城外柏森森映堦碧草自春色¶
　隔葉黄鸝空(一作/多)好音三顧頻煩(一作/繁)天下計兩朝開¶
　濟老臣心岀師未㨗(一作/用)身先死長使英雄淚滿襟¶
　　　　卜居¶
<pb:KR4h0140_WYG_226-1b>¶
　浣花流(一作之一作溪溪在成/都西郭外一名百花潭)水水西頭主人為卜林¶
　塘幽巳知出郭少塵事更有澄江銷客愁無數蜻蜓齊¶
　上下一䨇鸂鶒對沈浮東行萬里堪乗興湏向山隂上¶
　(一作/入)小舟¶
　　　　一室¶
　一室他鄉逺(一作/老)空林暮景懸正愁聞塞笛獨立見江¶
　船巴蜀來多病荆蠻去幾年(一作/千)應同王粲宅留井峴¶
　山前(襄陽峴山下王粲故宅前/有一井人呼為仲宣井)¶
<pb:KR4h0140_WYG_226-2a>¶
　　　梅雨¶
南京(明皇幸蜀還改/成都為南京)西(一作/犀)浦道四月熟黄梅湛湛(一/作)¶
(黤/黤)長江去𠖇冥細雨来茅茨疎易濕雲霧密難開竟日¶
蛟龍喜盤渦與岸迴¶
　　　為農¶
錦里煙塵外江村八九家圓荷浮小葉細麥落(一作/墮)輕¶
花卜宅從兹老為農去國賖逺慚句漏令不得問丹砂¶
　　　有客(一作/賔至)¶
<pb:KR4h0140_WYG_226-2b>¶
幽棲地僻經過少老病人扶再拜難豈有文章驚海内¶
漫勞車馬駐江干竟日淹留佳客坐百年麤糲(音/辣)腐儒¶
餐不(一作/莫)嫌野外無供給乘興還来看藥欄¶
　　　狂夫¶
萬里橋(諸葛亮送費禕聘吳褘歎曰/萬里之行始于此橋因名)西一(一作/新)草堂百¶
花潭水即滄浪風含翠篠娟娟靜(一作/淨)雨裛紅蕖冉冉¶
香厚禄故人書斷絶恒饑稚子色淒涼欲填溝壑惟疎¶
放自笑狂夫老更狂¶
<pb:KR4h0140_WYG_226-3a>¶
　　　賓至(一作/有客)¶
患氣經時乆臨江卜宅新喧卑方避俗疎快頗宜人有¶
客過茅宇呼兒正葛巾自鋤稀菜甲小摘為情親¶
　　　王十五司馬弟出郭相訪兼遺營茅屋貲¶
客裏何遷次江邊正寂寥肯来尋一老愁破是今朝憂¶
我營茅棟携錢過野橋他鄉惟表弟還往莫辭遥¶
　　　堂成¶
背郭堂成䕃白茅緣江路熟俯青郊榿林礙日吟風葉¶
<pb:KR4h0140_WYG_226-3b>¶
籠竹和煙滴露梢暫止(一作/下)飛烏將數子頻來語燕定¶
新巢旁人錯比揚雄宅嬾惰(一作/慢)無心作觧嘲¶
　　　田舍¶
田舍清江曲(一作/上)柴門古道旁草深迷市井地僻嬾衣¶
裳櫸(一作楊/一作柜)栁枝枝弱枇杷樹樹(一作/對對)香鸕鷀西日照¶
曬翅滿魚梁¶
　　　進艇¶
南京久客耕南畆北望傷神坐(一作/卧)北忩晝引老妻乗¶
<pb:KR4h0140_WYG_226-4a>¶
小艇晴看稚子浴清江俱飛蛺蝶元相逐並蔕芙蓉本¶
自雙茗飲蔗漿携所有瓷甖無謝玉為缸¶
　　　西郊¶
時出碧鷄坊西郊向草堂市橋官栁細江路(一作/岸)野梅¶
香傍架齊書帙看題減(一作/撿)藥囊無人覺(一作競/一作與)来往¶
疎嬾意何長¶
　　　所思¶
苦憶荆州醉司馬(原注崔/吏部漪)謫官(一作/居)樽爼(一作/酒)定常開¶
<pb:KR4h0140_WYG_226-4b>¶
九江日落醒何處一柱觀頭眠幾囘可憐懐抱向人盡¶
欲問平安無使来故憑錦水將䨇淚好過瞿塘&KR1527;澦堆¶
　　　江村¶
清江一曲抱村流長夏江村事事幽自去自来(一作/歸)堂¶
(一作/梁)上燕相親相近水中鷗老妻畫紙為(一作/成)碁局稚¶
子敲鍼作釣鉤多病所須惟藥物(一作但有故人供/禄米  供一作分)微¶
軀此外更何(一作/無)求¶
　　　江漲¶
<pb:KR4h0140_WYG_226-5a>¶
江漲柴門外兒童報急流下牀髙數尺倚杖没中洲細¶
動迎風燕輕揺逐浪鷗漁人縈小楫容易拔(一作/捩)船頭¶
　　　野老¶
野老籬前(一作/邊)江岸迴柴門不正逐江開漁人網集澄¶
潭下賈客船隨返照来長路闗心悲劒閣片雲何意(一/作)¶
(事一作行/雲幾處)傍琴臺王師未報収東郡城闕秋生畫角哀¶
　　　雲山¶
京洛雲山外音書靜不來神交作賦客力盡望鄉臺衰¶
<pb:KR4h0140_WYG_226-5b>¶
疾江邊卧親朋日暮迴白鷗元水宿何事有餘哀¶
　　　遣興¶
干戈猶未定弟妹各何之拭淚霑襟(一作/巾)血梳頭滿面¶
絲地卑荒野大天逺暮江遲衰疾那能乆應無見汝時¶
(一作/期)¶
　　　北鄰¶
眀府豈辭滿藏身方告勞青錢買野竹白幘岸江臯愛¶
酒晉山簡能詩何水曹時来訪老疾歩屧到蓬蒿¶
<pb:KR4h0140_WYG_226-6a>¶
　　　南鄰¶
錦里先生烏角巾園収芋粟(一作/栗)不全貧慣看賓客(一/作)¶
(門/户)兒童喜得食階除鳥雀馴秋水纔深(一作/添)四五尺野¶
航(一作/艇)恰受兩三人白沙翠竹江村(一作/山)暮(一作/路)相對¶
(一作/送)柴門(一作/籬南)月色新¶
　　　出郭¶
霜露晩淒淒髙天逐望低逺煙塩井上斜景雪峰西故¶
國猶兵馬他鄉亦(一作/正)鼓鼙江城今夜客還與舊烏啼¶
<pb:KR4h0140_WYG_226-6b>¶
　　　過南鄰朱山人水亭¶
相近竹參差相過人不知幽花欹滿樹小水細通池歸¶
客村非逺殘樽席更移看君多道氣從此數追隨¶
　　　恨别¶
洛城一别四(一作/三)千里胡騎長驅五六(一作/六七)年草木變¶
衰行劍外兵戈阻絶老江邊思家歩月清宵立憶弟看¶
雲白日眠聞道河陽近乗勝司徒急為破幽燕(謂李光/弼乗河)¶
(陽之勝直/搗幽燕也)¶
<pb:KR4h0140_WYG_226-7a>¶
　　　寄賀蘭銛¶
朝野歡娛後乾坤震蕩中相隨萬里日總作白頭翁嵗¶
晩仍分袂江邊更轉蓬勿云俱異域飲啄幾囘同¶
　　　寄楊五桂州譚(原注因州參/軍叚子之任)¶
五嶺皆炎熱宜人獨桂林梅花萬里外雪片一冬深(黄/鶴)¶
(云嶺南無雪/惟桂林有之)聞此寛相憶為邦復好音江邊送孫楚逺¶
附白頭吟¶
　　　逢唐興劉主簿弟¶
<pb:KR4h0140_WYG_226-7b>¶
分手開元末連年絶尺書江山且相見戎馬未安居劒¶
外官人冷闗中驛騎疎輕舟下吳㑹主簿意何如¶
　　　和裴廸登新津寺寄王侍郎(原注王時牧蜀英/華作奉和裴十四)¶
　　　(廸新津/山寺)¶
何限(一作/恨)倚山木吟詩秋葉黄蟬聲集古寺鳥影度寒¶
塘風物悲逰子登臨憶侍郎老夫貪佛(一作賞/一作費)日隨意¶
宿僧房¶
　　　敬簡王眀府(甫嘗為唐興縣宰王潛/作客館記疑即王眀府)¶
<pb:KR4h0140_WYG_226-8a>¶
葉縣郎官宰周南太史公神仙才有數流落意無窮驥¶
病思偏秣鷹愁(一作/秋)怕苦籠看君用髙義恥與萬人同¶
　　　重簡王眀府¶
甲子西南異冬来只薄寒江雲何夜盡(一作/靜)蜀雨幾時¶
乾行李須相問窮愁豈有(一作/自)寛君聼鴻鴈響恐致稻¶
梁難¶
　　　建都十二韻¶
蒼生未蘓息胡馬半乾坤議在雲臺上誰扶黄屋尊建¶
<pb:KR4h0140_WYG_226-8b>¶
都分魏闕下詔闢荆門恐失東人望其如西極存時危¶
當雪恥計大豈輕論雖倚三階正終愁萬國翻牽裾恨¶
不死漏網荷殊恩永負漢庭哭遥憐湘水魂窮冬客江¶
劒(一作/劒外)隨事有田園風斷青蒲節霜埋翠竹根衣冠空¶
穰穰闗輔久(一作/逺)昬昬願枉(一作惟駐/一作願駐)長安日光輝照¶
北原(朱長孺曰此詩因建南都而追思分鎮之事也初/房琯建分鎮討賊之議肅宗以此惡琯貶之後從)¶
(吕諲請置南都于荆州甫聞建都之詔追惜琯議牽裾/以下自叙移官之事盖甫之移官以救琯而琯之得罪)¶
(以分鎮故牽連及之是嵗七月上皇移幸西内九月置/南都革南京為蜀郡荆州蜀都一置一革甫心痛之而)¶
<pb:KR4h0140_WYG_226-9a>¶
(不敢訟/言也)¶
　　　嵗暮¶
嵗暮逺為客邊隅還用兵煙塵犯雪嶺鼓角動江城天¶
地日流血朝廷誰請纓濟時敢愛死寂寞壯心驚¶
　　　和裴廸登蜀州東亭送客逢早梅相憶見寄¶
東閣官梅動詩興還如何遜在揚州(梁建安王偉都督/揚南徐二州辟何)¶
(遜為記室遜/有早梅詩)此時對雪遥相憶送客逢春(一作/花)可(一作/更)¶
自由幸不折来傷嵗暮若為看去亂鄉(一作/春)愁江邊一¶
<pb:KR4h0140_WYG_226-9b>¶
樹垂垂發朝夕催人自白頭¶
　　　寄贈王十將軍承俊¶
將軍膽氣雄臂懸兩角弓纒結青驄馬出入錦城中時¶
危未授鉞勢屈難為功賓客滿堂上何人髙義同¶
　　　暮登四(一作/西)安寺鐘樓寄裴十(廸/)¶
暮倚髙樓對雪峰僧来不語自鳴鐘孤城返照紅將歛¶
近市浮煙翠且重多病獨愁常閴寂故人相見未從容¶
知君苦思緣詩瘦大(一作/太)向交遊萬事慵¶
<pb:KR4h0140_WYG_226-10a>¶
　　　散愁二首¶
久客宜旋斾興王未息戈蜀星隂見少江雨夜聞多百¶
萬傳(一作/轉)深入寰區望匪它司徒(李光/弼)下燕趙収取舊¶
山河¶
聞道并州鎮尚書(王思/禮)訓士齊幾時通薊北當日報闗¶
西戀闕丹心破霑衣皓首啼老魂招不得歸路恐長迷¶
　　　奉酬李都督表丈早春作¶
力疾坐清曉来時(一作詩一/作采詩)悲早春轉添愁伴客更覺¶
<pb:KR4h0140_WYG_226-10b>¶
老隨人(一作/身)紅入桃花嫰青歸栁葉新望鄉應未巳四¶
海尚風塵¶
　　　客至(原注喜崔/眀府相過)¶
舍南舍北皆春水但見(一作/有)羣鷗日日来花徑不曽縁¶
客掃蓬門今始為君開盤餐市逺無兼味樽酒家貧只¶
舊醅肯與鄰翁相對飲隔籬呼取盡餘桮¶
　　　遣意二首¶
囀枝黄鳥近泛渚白鷗輕一徑野花落孤村春水生衰¶
<pb:KR4h0140_WYG_226-11a>¶
年催釀黍細雨更(一作/夜)移橙漸喜交遊絶幽居不用名¶
簷影㣲㣲落津流脉脉斜野船(一作/松)眀細火宿鴈聚圓¶
(一作/寒)沙雲掩初弦月香傳小樹花鄰人有美酒稚子夜¶
(一作/也)能賖¶
　　　漫成二首¶
野日荒荒(一作野/月茫茫)白春(一作/江)流泯泯青渚蒲隨地有村¶
徑逐門成只作披衣慣常從漉酒生眼前無俗物多病¶
也身輕¶
<pb:KR4h0140_WYG_226-11b>¶
江臯巳仲春花下復清晨仰面貪看鳥回頭錯應人讀¶
書難字過對酒滿壺頻近識峩眉老(東山/隱者)知予嬾是真¶
　　　春夜喜雨¶
好雨知時節當春乃(一作/及)發生隨風潛入夜潤物細無¶
聲野徑雲俱黒江船火獨眀曉看紅濕處花重錦官城¶
　　　春水¶
三月桃花浪(一作/水)江流復舊痕朝来沒沙尾(一作/岸)碧色¶
動柴門接縷垂芳餌連筒灌小園巳添無數鳥争浴故¶
<pb:KR4h0140_WYG_226-12a>¶
相喧(一作不知無數/鳥何意更相喧)¶
　　　春水生二絶¶
二月六夜春水生門前小灘(一作/籬)渾欲平鸕鷀鸂鶒莫¶
漫喜吾與汝曹俱眼眀¶
一夜水髙二尺強數日不可更禁當南市津頭有船賣¶
無錢即買繫籬旁¶
　　　江亭¶
坦腹江亭暖(一作/卧)長吟野望時水流心不競雲在意俱¶
<pb:KR4h0140_WYG_226-12b>¶
遲寂寂春將晩欣欣物自私故林歸未得排悶強裁詩¶
(一作江東猶苦/戰回首一顰眉)¶
　　　村夜¶
蕭蕭風色(一作風/色蕭蕭)暮江頭人不行村舂雨外急鄰火夜¶
深眀胡羯何多難漁樵寄此生中原有兄弟萬里正含¶
情¶
　　　早起¶
春来常早起幽事頗相闗帖石防隤岸開林出逺山一¶
<pb:KR4h0140_WYG_226-13a>¶
丘藏曲折緩歩有躋攀童僕来城市瓶中得酒還¶
　　　可惜¶
花飛有底急老去願春遲可惜歡娯地都非少壯時寛¶
心應是酒遣興莫過詩此意陶潛觧吾生後汝期¶
　　　落日¶
落日在簾鉤溪邊春事幽芳菲緣岸圃樵㸑倚灘舟啅¶
雀争枝墜飛蟲滿院遊濁醪誰造汝一酌(一作/酌罷)散千憂¶
(一作罷/人憂)¶
<pb:KR4h0140_WYG_226-13b>¶
　　　獨酌¶
歩屧(一作履一/作倚杖)深林晩開樽獨酌遲仰蜂黏落絮(一作/蘂)¶
行(户郎切/一作倒)蟻上枯梨薄劣慚真隱幽偏得自怡本無軒¶
冕意不是傲當時¶
　　　徐歩¶
整履(一作屐/一作屣)歩青蕪荒庭日欲晡芹泥隨燕觜花蘂(一/作)¶
(蘂/粉)上蜂鬚把酒從衣濕吟詩信杖扶敢論才見忌實有¶
醉如愚¶
<pb:KR4h0140_WYG_226-14a>¶
　　　寒食¶
寒食江村路(一作樹/一作落)風花髙下飛汀煙輕冉冉竹日靜¶
暉暉田父(一作/舍)要皆去鄰家閙(一作/問)不違地偏相識盡¶
雞犬亦忘歸(一作/機)¶
　　　髙柟¶
柟樹色冥𠖇江邊一蓋青近根開藥圃接葉製茅亭落¶
景隂猶合微風韻可聼尋常絶醉困卧此片時醒¶
　　　惡樹¶
<pb:KR4h0140_WYG_226-14b>¶
獨遶虚齋徑常持小斧柯幽隂成頗雜惡木剪還多枸¶
杞因(一作/固)吾有雞棲(皂莢樹一/名雞棲)柰汝(一作/爾)何方知不材¶
者(一作/木)生長漫婆娑¶
　　　石鏡(成都一丈夫化為女子美而豔蜀王納為/妃未幾物故王哀念之遣五丁擔武都之)¶
　　　(土為塚髙七丈上有石圓/五寸徑五尺瑩徹如鏡)¶
蜀王將此鏡送死置空山冥寞憐香骨提携近玉顔衆¶
妃無復歎千騎亦虚還獨有傷心石埋輪月宇間¶
　　　琴臺(司馬相如宅在州/西笮橋北有琴臺)¶
<pb:KR4h0140_WYG_226-15a>¶
茂陵多病後尚愛卓文君酒肆人間世琴臺日暮雲野¶
花留寳靨蔓草見羅帬歸鳳求皇意寥寥不復聞¶
　　　聞斛斯六官未歸¶
故人南郡去去索作碑錢本賣文為活翻令室倒懸荆¶
扉深蔓草土銼冷疎煙老罷休無賴歸来省醉眠¶
　　　遊修覺寺¶
野寺江天豁山扉花竹幽詩應有神助吾得及春遊徑¶
石相(一作/深)縈帶川雲自(一作/晩)去留禪枝宿衆鳥漂轉暮¶
<pb:KR4h0140_WYG_226-15b>¶
歸愁¶
　　　後遊¶
寺憶新(一作曽/一作重)遊處橋憐再渡時江山如有待花栁更¶
無私野潤煙光薄沙暄日色遲客愁全為減捨此復何¶
之¶
　　　題新津北橋樓(得郊/字)¶
望極春城上開筵近鳥巢白花簷外朶青桞檻前梢池¶
水觀為政厨煙覺逺庖西川供客(一作/逺)眼(一作/醉客)惟有(一/作)¶
<pb:KR4h0140_WYG_226-16a>¶
(偏/愛)此江郊¶
　　　江漲¶
江發蠻夷漲山添雨雪流大聲吹地轉髙浪蹴天浮魚¶
鱉為人得蛟龍不自謀輕帆好去便吾道付(一作/在)滄洲¶
　　　晩晴¶
村晩驚風度庭幽過雨霑夕陽薰細草江色映疎簾書¶
亂誰能帙桮乾可自添時聞有餘論未怪老夫潛(王符/有潛)¶
(夫/論)¶
<pb:KR4h0140_WYG_226-16b>¶
　　　朝雨¶
凉氣晩(一作/曉)蕭蕭江雲亂眼飄風鴛藏近渚雨燕集深¶
條黄綺終辭(一作/投)漢巢由不見堯草堂樽酒在幸得過¶
清朝(一作/宵)¶
　　　江上值(一作/置)水如海勢聊短述¶
為人性僻躭佳句語不驚人死不休老去詩篇渾漫興¶
(一作/與)春来花鳥莫深愁新添水檻供垂釣故著浮槎替¶
入舟焉得思如陶謝手令渠述作與同遊¶
<pb:KR4h0140_WYG_226-17a>¶
　　　送裴五赴東川¶
故人亦流落髙義動乾坤何日通燕塞相看老蜀門東¶
行應暫别北望苦銷魂凛凛悲秋意非君誰與論¶
　　　赴青城縣出成都寄陶王二少尹¶
老恥妻孥笑(一作老被/樊籠役)貧嗟出入勞客情投異縣詩態¶
憶吾(一作/君)曹東郭滄江(一作/浪)合西山白雪髙文章差底¶
病回首興滔滔¶
　　　因崔五侍御寄髙彭州(適/)¶
<pb:KR4h0140_WYG_226-17b>¶
百年巳過半秋至轉饑寒為問彭州牧何時救急難¶
　　　野望因過常少仙¶
野橋齊度馬秋望轉悠哉竹覆青城合江從灌口来入¶
村樵徑引嘗果栗皺(一作/園)開落盡髙天日幽人未遣迴¶
　　　寄杜位(原注位京中宅近/西曲江詩尾有述)¶
近聞寛法離(一作/别)新州(時位因李林/甫諸壻貶官)想見懐歸尚百憂¶
逐客雖皆萬里去悲君巳是十年流干戈況復塵(一作/行)¶
隨眼鬢髮還應雪(一作/白)滿頭玉壘題書心緒亂何時更¶
<pb:KR4h0140_WYG_226-18a>¶
得曲江遊¶
　　　奉簡髙三十五使君¶
當代論才子如公復幾人驊騮開道路鷹隼出風塵行¶
色秋將晩交情老更親天涯喜相見披豁對(一作/道)吾真¶
　　　送韓十四江東覲省¶
兵戈不見老萊衣歎息人間萬事非我巳無家尋弟妹¶
君今何處訪庭闈黄牛峽靜灘聲轉(一作/急)白馬江寒樹¶
影稀此别應(一作/還)須各努力故鄉猶恐未同(一作/堪)歸¶
<pb:KR4h0140_WYG_226-18b>¶
　　　酬髙使君相贈¶
古寺僧牢落空房客(一作/得)寓居故人供禄米鄰舍與園¶
蔬䨇樹容聼法三車肯載書(窺基師以三車自隨前乗/經論箱袠中乗自御後乗)¶
(妓女食饌詩言我如三車/自隨但當用以載書耳)草𤣥吾豈敢賦或似(一作/比)相¶
如¶
　　　草堂即事¶
荒村建子月(上元二年建子月壬午朔上受/朝賀如正旦儀以其月為嵗首)獨樹老夫¶
家霧(一作/雪)裏江船渡風前徑竹斜寒魚依密藻宿鷺起¶
<pb:KR4h0140_WYG_226-19a>¶
圓沙蜀酒禁愁得無錢何處賖¶
　　　魏十四侍御就弊廬相别¶
有客騎驄馬江邊問草堂逺尋留藥價惜别到(一作/倒)文¶
場入幕旌旗動歸軒錦繡香時應念衰疾書疏(一作/迹)及¶
滄浪¶
　　　徐九少尹見過¶
晩景孤村僻行軍(唐以少尹為/行軍長史)數騎来交新徒有喜禮¶
厚媿無才賞靜憐雲竹忘歸歩月臺何當看花蘂欲發¶
<pb:KR4h0140_WYG_226-19b>¶
照江梅¶
　　　范二員外邈吳十侍御郁特枉駕闕展待聊寄¶
　　　此(一本下/有作字)¶
暫往比鄰去(一作/至)空聞二妙歸幽棲誠簡略衰白巳光¶
輝野外貧家逺村中好客稀論文或不媿肯重欵柴扉¶
　　　王十七侍御掄許携酒至草堂奉寄此詩便請¶
　　　邀髙三十五使君同到¶
老夫卧穩朝慵起白屋寒多暖始開江鸛(一作/鶴)巧當幽¶
<pb:KR4h0140_WYG_226-20a>¶
徑浴鄰雞還過短牆来繡衣屢許携家醖皂盖能忘折¶
野梅戲假霜威促山簡須成一醉(一作/醉裏)習池迴¶
　　　王竟攜酒髙亦同過共用寒字¶
卧病荒郊逺通行小徑難故人能領客携酒重相看自¶
媿無鮭(一作/蝦)菜空煩缷馬鞍移樽勸山簡頭白恐風寒¶
(原注髙每云汝年幾且不/必小于我故此句戲之)¶
　　　陪李七司馬皂江上觀造竹橋即日成往来之¶
　　　人免冬寒入水聊題短作簡李公二首(第二首/草堂本)¶
<pb:KR4h0140_WYG_226-20b>¶
　　　(題云觀作橋咸月夜舟/中有述還呈李司馬)¶
伐竹(一作/伐木)為橋結構同褰裳不渉往来通天寒白鶴歸¶
華表日落青龍見水中顧我老非題柱客知君才是濟¶
川功合歡(一作/觀)却笑千年事驅石何時到海東¶
把燭成橋(一作/橋成)夜迴舟坐客(一作/客坐)時天髙雲去盡江迥¶
月来遲衰謝多扶病招邀屢有期異方乗此興樂罷不¶
無悲¶
　　　李司馬橋了(一作/成)承(一本無/承字)髙使君自成都回¶
<pb:KR4h0140_WYG_226-21a>¶
向来江上手紛紛三日成功事出羣巳傳童子騎青竹¶
(一作/馬)總擬橋東待使君¶
　　　少年行二首¶
莫笑田家老瓦盆自從盛酒長(一作/養)兒孫傾銀注瓦(一/作)¶
(玉/)驚人眼共醉終同卧竹根¶
巢燕養(一作/引)雛(一作/兒)渾去盡江花結子巳(一作/也)無多黄¶
衫年少来宜(一作/宜来)數不見堂前東逝波¶
　　　野人送朱櫻¶
<pb:KR4h0140_WYG_226-21b>¶
西蜀櫻桃也自紅野人相贈滿筠籠數迴細寫愁仍破¶
萬顆勻圓訝許同憶昨賜霑門下省退朝擎出大眀宫¶
金盤玉筯無消息此日嘗新任轉蓬¶
　　　即事¶
百寳裝腰帶真珠絡臂鞲笑時花近眼舞罷錦纒頭¶
　　　贈花卿¶
錦城絲管日紛紛半入江風半入雲此曲秖應天上有¶
(一作/去)人間能得幾囘聞¶
<pb:KR4h0140_WYG_226-22a>¶
　　　少年行¶
馬上(一作/騎馬)誰家薄媚(一作/白面)郎臨堦(一作/軒)下馬坐(一作/踏)人¶
牀不通姓氏麤豪(一作/疎)甚指㸃銀瓶索酒嘗(一作酒/未嘗)¶
　　　觀李固請司馬弟山水圖三首¶
簡易髙人意(一作/體)匡牀竹火爐寒天留逺客碧海挂新¶
圖雖對連山好貪看絶島孤羣仙不愁思冉冉下蓬壺¶
方丈渾連水天台總映雲人間長見畫老去(一作/身老)恨空¶
聞范蠡舟偏小王喬鶴不羣此生隨萬物何路出塵氛¶
<pb:KR4h0140_WYG_226-22b>¶
髙浪垂翻屋崩崖欲壓牀野橋(一作/樓)分子細沙岸繞㣲¶
茫紅浸珊瑚短青懸薜荔長浮查並坐得(一作相/並坐)仙老¶
暫相將¶
　　　題桃樹¶
小徑升堂舊不斜五株桃樹亦從遮髙秋總餧(一作/餽)貧¶
人實来嵗還舒滿眼花簾户每宜通乳燕兒童莫信打¶
慈鵶寡妻羣盗非今日天下車書正(一作/巳)一家¶
　　　蕭八眀府隄(一作/實)處覓桃栽¶
<pb:KR4h0140_WYG_226-23a>¶
奉乞桃栽一百根春前為送浣花村河陽縣裏雖無數¶
濯錦江邊(一作/頭)未滿園¶
　　　從韋二眀府續處覓綿(一作/錦)竹¶
華軒藹藹他年到綿竹亭亭出縣髙江上舍前無此物¶
幸分蒼翠拂波濤¶
　　　憑何十一少府邕覓榿木栽¶
草堂塹西無樹林(一作/木)非子誰復見幽心飽聞榿木三¶
年大與致溪邊十畝隂¶
<pb:KR4h0140_WYG_226-23b>¶
　　　憑韋少府班覓松樹子(一本下/有栽字)¶
落落出羣非櫸柳青青不朽豈楊梅欲存老盖千年意¶
為覓霜根數寸栽(一作/来)¶
　　　又于韋處乞大邑瓷盌¶
大邑燒瓷輕且堅扣如哀(一作/寒)玉錦城傳君家白盌勝¶
霜雪急送茅齋也可憐¶
　　　詣徐卿覓果栽¶
草堂少花今欲栽不問緑李與黄梅石笋街中却歸去¶
<pb:KR4h0140_WYG_226-24a>¶
　果園坊裏為求來¶
　　　　贈别何邕¶
　生死論交地何由見一人悲君隨燕雀薄宦走風塵綿¶
　谷元通漢沱江不向秦五陵花滿眼傳語故鄉春¶
　　　　贈别鄭鍊赴襄陽¶
　戎馬交馳際柴門老病身把君詩過日(一作/目)念此别驚¶
　神(一作念别/意驚神)地濶峩眉晩(一作曉/一作逺)天髙峴首春為於耆¶
　舊内試覓姓龎人¶
<pb:KR4h0140_WYG_226-24b>¶
　　　　重贈鄭鍊¶
　鄭子將行罷使臣囊無一物獻尊親江山路逺羇離日¶
　裘馬誰為感激人¶
　¶
　¶
　¶
　¶
御定全唐詩卷二百二十六¶
