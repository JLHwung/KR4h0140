# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:54.561457
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百八十八
<pb:KR4h0140_WYG_588-1a>¶
　欽定四庫全書¶
御定全唐詩巻五百八十八¶
　　李頻¶
　　　　送友人往太原¶
　離亭聊把酒此路徹邉頭草白雁來盡時清人去遊汾¶
　河流晉地塞雪滿幷州别後相思夜空(一作/遥)看北斗愁¶
　(一作明日相思/起蕭條上北樓)¶
　　　　旅懐¶
<pb:KR4h0140_WYG_588-1b>¶
　萬里共心論徒言吾道存奉親無别業謁帝有何門水¶
　宿驚濤浦山行落葉村長安長夢去欹枕即聞猿¶
　　　　送裴御史赴湖南¶
　關(一作/開)門鳥道中飛傳復乘驄暮雪離秦甸春雲(一作/雷)¶
　入楚宫平蕪天共濶積水地多空使府懸帆去(一作/待)䏻¶
　消幾日風¶
　　　　送姚郜先軰赴汝州辟¶
　行李事寒天東來聘禮全州當定鼎處人去偃戈年雷¶
<pb:KR4h0140_WYG_588-2a>¶
(一作/風)雨(一作/雨雪)依嵩嶺桑麻接楚田遥知清夜作不是借¶
戎篇(第三聫同後/送姚評事詩)¶
　　　初離黔中泊江上¶
去去把青桂平生心不違更䝉蓮府辟兼脫布衣歸霽¶
岳(一作/碧岫)明殘雪清波漾落暉無窮幽鳥戲(一作/興)時向(一/作)¶
(日/起)棹前飛¶
　　　黔中酬同院韋判官¶
平生同所為相遇偶然遲各著青袍後無歸白社期江¶
<pb:KR4h0140_WYG_588-2b>¶
流來絶域府地管諸夷聖代都無事從公且賦詩¶
　　　和范秘書襄陽舊遊(一作和范酇先/輩話襄陽舊遊)¶
聼話揚帆興初從峴首還高吟入白浪遥坐看(一作/看出)青¶
山枯木(一作/古樹)猿啼爽寒(一作/空)汀鶴歩(一作/立)閒秋來關(一/作)¶
(南/)去夢幾夜度(一作/過)商顔(一作/關)¶
　　　秋夜山(一作/日江)中思歸寄友人¶
蕭條對秋色相憶在雲泉木落病身起潮平歸思懸凉¶
鐘山頂寺暝火渡頭船此地非吾土淹留又一年¶
<pb:KR4h0140_WYG_588-3a>¶
　　　自黔中東歸旅次淮上¶
行旅本同愁黔吴復阻脩半年方中路窮節到孤舟夕¶
靄垂隂野晨光動積流家山一夜夢便是昔年遊¶
　　　江夏春感舊¶
東風出海門處處動林園澤國雪霜少沙汀花木繁暖¶
魚依水淺晴雁入空翻何處陽和力生萍不駐根¶
　　　睂州别李使君(一作眉山留/獻張端公)¶
回首雪峰前朱門心杳然離人自嗚咽流水莫潺湲毒¶
<pb:KR4h0140_WYG_588-3b>¶
草通蠻徼秋林近漏天一生從此去五字有誰憐¶
　　　送許棠及第歸宣州¶
髙科終自致志業信如神待得逄公道由來合貴身秋¶
歸方覺好舊夢始知真更想青山宅誰為後主人¶
　　　黔中罷職將泛江東¶
黔中初罷職薄俸亦無殘舉目郷關逺攜家旅食難野¶
梅將雪競江月與(一作/共)沙寒兩鬢愁應白何勞(一作/勞心)把¶
鏡看¶
<pb:KR4h0140_WYG_588-4a>¶
　　　長安書事寄所知¶
帝里本無名端居有道情睡魂春夢斷(一作/短)書興晚窗¶
明老擬歸何處閒應過此生江湖終一日拜别便東行¶
　　　酬姚覃¶
不見又相招何曽訴寂寥醉眠春草長吟坐夜燈銷淚¶
堕思山切身歸轉路遥年年送别處楊桞少垂條¶
　　　春日鄜州贈裴居言¶
雖將身佐幕出入似閒居草色長相待山情信不疎燈¶
<pb:KR4h0140_WYG_588-4b>¶
前春睡足酒後夜寒餘筆硏時時近終非署簿書¶
　　　送于生入蜀¶
家吴聞入蜀道路頗乖離一第何多難都城可少知江¶
山非乆適(一作/戀)命數未終竒况又將寃抱經春杜魄随¶
　　　送許棠歸涇縣作尉¶
青桂復青袍一歸榮一髙縣人齊下拜邑宰共分曹遶¶
郭看秧插尋街聼繭繅封侯萬里者燕頷乃徒勞¶
　　　友人話别¶
<pb:KR4h0140_WYG_588-5a>¶
論交雖不蚤話别且相親除却棲禪客誰非南陌人半¶
生都返性終老擬安貧願入白雪社髙眠自致身¶
　　　山居¶
欲出窮吾道東西自未䏻捲書(一作/簾)唯對鶴開畫(一作/巻)¶
獨留僧落葉和雲掃秋山共月登何年石上水夜夜滴¶
高層¶
　　　寄范郎中¶
蔾杖山中出吟詩對(一作/獨)范家相知從海嶠寄食向京¶
<pb:KR4h0140_WYG_588-5b>¶
華名宦成何報清眸未縱賖臨卭夢來往雨雪滿襃斜¶
　　　書懐¶
宦途從不問身事覺無差華髪初生女滄洲未有家却¶
閒思洞穴終老曠桑麻别訪棲禪侣相期語劫沙¶
　　　越中行¶
越國臨滄海芳洲復暮晴湖通諸浦白日隠亂峰明野¶
宿多無定閒遊免有情天台聞不逺終到石橋行¶
　　　春日南遊寄浙東許同年¶
<pb:KR4h0140_WYG_588-6a>¶
孤㠶處處宿不問是誰家南國平蕪逺東風細雨斜旅¶
懐多寄酒寒意欲留花更想前途去茫茫滄海涯¶
　　　明州江亭夜别段秀才¶
離亭向水開時候復蒸梅霹靂燈燭(一作/燭燈)滅蒹葭風雨¶
來京關雖(一作/誰)共語海嶠不同回莫為蓴鱸羙天涯滯¶
爾才¶
　　　臨岐留别相知¶
百嵗竟何事一身長逺遊行行將近老處處不離愁世¶
<pb:KR4h0140_WYG_588-6b>¶
路多相取權門不自投難為此時别欲别願人留¶
　　　鄂渚湖上即事¶
杜門聊自適湖水在窗間縱得滄洲(一作/江)去無過白日¶
閒多慵空好道少賤早凋顔獨有東山(一作/峰)月依依自¶
往還¶
　　　辭夏口崔尚書¶
一飯仍難受依仁况一年(一作淹留/已半年)終期身可報不擬¶
骨空鑴城晚風髙角江春浪起船同來(一作/曽同)棲止地獨¶
<pb:KR4h0140_WYG_588-7a>¶
去塞鴻前¶
　　　秦(一作/春)原早望¶
一忝郷書薦長安未得回年光逐渭水春色上秦臺燕¶
掠平蕪去人衝細雨來東風生故里又過幾花開¶
　　　送友人之揚州(一作遊/淮南)¶
一别長安後晨征便信雞河聲入峽急地勢出關低緑¶
樹叢垓下青蕪闊楚西路長知不惡随處得(一作/好)詩題¶
　　　過四皓廟¶
<pb:KR4h0140_WYG_588-7b>¶
東西南北人髙跡自相親天下已歸漢山中猶避秦龍¶
樓曾作客鶴氅不為臣獨有千年後青青廟木春¶
　　　陜下懐歸¶
故園何處在零落五湖東日暮無來客天寒有去鴻大¶
河氷徹塞髙嶽雪連空獨夜懸歸思迢迢永漏中¶
　　　送徐處士歸江南¶
行行野雪(一作/雲)薄寒氣日(一作/已)通春故國又芳草滄江¶
終白身遊歸花落滿睡起鳥啼新莫惜閒書扎西來問¶
<pb:KR4h0140_WYG_588-8a>¶
旅人(一作不得無來/札空令借問人)¶
　　　鄜州留别王從事¶
相識未十日相知如十年從來易離別此去忽留連路¶
險行衝雨山髙度隔天難終清夜坐更聼說安邉¶
　　　長安夜懐¶
匹馬西遊日從吴又轉荆風雷幾夜坐山水半年行夢¶
永秋燈滅吟餘曉露明良時不我與白髪向秦生(一作/頭盈)¶
　　　冬夜山中尋友(一作/僧)¶
<pb:KR4h0140_WYG_588-8b>¶
何人山雪夜相訪不相思(一作夜山深雪/後月下獨尋師)若得長閒日¶
應無暫到(一作/别)時葉寒凋欲盡泉凍落還遲即此天明¶
去重來未有(一作/又未)期¶
　　　送劉山人歸洞庭¶
君逐雲山去人間又絶蹤(一作去意無人㑹唯應道是/從又作却共歸雲去髙眠最)¶
(上/峰)半湖乘早月中路入疎鐘秋盡草(一作/户)蟲急夜深山¶
雨重平生心未已豈得更相從(一作當時同隠/者分得㡬株松)¶
　　　古意¶
<pb:KR4h0140_WYG_588-9a>¶
白馬遊何處青樓日正長鳳簫抛舊曲鸞鏡嬾新妝𤣥¶
鳥深(一作/空)巢静(一作/語)飛花入户香雖非竇滔婦錦字已¶
成章¶
　　　避暑¶
當暑憶歸林陶家借桞隂蟬從初伏噪客向晚凉吟白¶
日欺𤣥鬢滄江負素心神仙倘有術引我出幽岑(中二/聫同)¶
(後夏日盩厔郊/居寄姚少府詩)¶
　　　送吴秘書歸杭州¶
<pb:KR4h0140_WYG_588-9b>¶
為客得從容官清料復重海崖歸有業天目近何峰是¶
處通春棹無村不夜舂馬卿誇貴逹還說返臨卭¶
　　　中秋對月¶
秋分一夜停隂魄最晶熒好是生滄海徐看歴杳㝠層¶
空疑洗色萬怪想潛形他夕無相類晨雞不可聼¶
　　　八月上峽(一作八月/峽口作)¶
萬里巴江(一作/西南)水秋來滿峽流亂山無陸路行客在孤¶
舟洶洶灘聲急冥冥樹色愁免為三不弔已(一作/終)白一¶
<pb:KR4h0140_WYG_588-10a>¶
生頭¶
　　　送狄明府赴九江¶
字人修祖徳清白定聞傳匹馬從(一作/離)秦去孤帆入楚¶
懸關中寒食雨湖上暑衣天四考兼重請(一作/攝)相知住¶
幾年¶
　　　陜下投姚諫議¶
舊業在東鄙西遊從楚荆風雷幾夜坐山水半年行夢¶
永秋燈滅吟孤曉露明前心若不遂有耻却歸耕¶
<pb:KR4h0140_WYG_588-10b>¶
　　　關東逢薛䏻¶
何處不相思相逄還有時交心如到老會面未為遲苦¶
學縁明代勞生欲白髭唯君一度别便似見無期¶
　　　富春贈孫璐¶
天柱與天目曾棲絶頂房青雲求禄晚白日坐家長井¶
氣通潮信牕風引海凉平生詩稱(一作/稿)在老逹亦何妨¶
　　　送友人遊蜀¶
東堂雖不㨗西去復何愁蜀馬知歸路巴山似舊遊星¶
<pb:KR4h0140_WYG_588-11a>¶
臨劒閣動花落錦江流鼓吹青林下時聞祭武侯¶
　　　夏日盩厔郊居寄姚少府¶
古木有清隂寒泉在下深蟬從初伏噪客向晚凉吟白¶
日欺𤣥鬢滄江負素心甚思中夜話何路許相尋¶
　　　送胡休處士歸湘江(一作/南)¶
見說(一作/話)湘江(一作/荆湘)切長愁有去時江湖秋渉逺雷(一/作)¶
(風/)雨(一作/電)夜眠遲舊業多歸興空山盡老期天寒一瓢¶
酒落日醉(一作/擬)留誰¶
<pb:KR4h0140_WYG_588-11b>¶
　　　峽州送清徹上人歸浙西(一作送清江/上人歸東林)¶
風濤㡬千里歸路半乘舟此地難相遇(一作/别)何人更共¶
遊(一作/留)坐經嵩頂夏行值洛陽秋到寺安禪夕江雲滿¶
(一作/過)石樓¶
　　　送僧入天台¶
一錫随縁赴天台又去登長亭舊别路落日獨行僧夜¶
燒山何處秋㠶浪幾層他時授巾拂莫為(一作說/一作道)老無¶
䏻¶
<pb:KR4h0140_WYG_588-12a>¶
　　　回山後寄范酇先輩¶
髙樓會月夜北雁向南分留住經春雪辭來見夏雲遥¶
空江不極絶頂日難曛一與山僧坐無因得議文¶
　　　長安送友人東歸¶
白社思歸處青門見去人郷遥(一作/連)茂苑樹路入廣陵¶
塵海日潮浮曉湖山雪露(一作/帶)春猶期來帝里未是得¶
閒人(一作/身)¶
　　　深秋過源宗上人房(房一作/方丈)¶
<pb:KR4h0140_WYG_588-12b>¶
到日值揺落相留山舍空㣲寒生夜半積雨向秋終度¶
講多來雁經禪少候蟲方從聼話後不省在愁中(第二/聫同)¶
(後暮秋宿清/源上人院時)¶
　　　秋日登山閣¶
蒼蒼山閣晚杳杳隙塵秋偶上多時立翻成盡日愁草¶
平連邑動河滿逐江流下視窮邉路行人在隴頭¶
　　　秋宿慈恩寺遂上人院(一作送宋震/先輩赴青州)¶
滿閣終南色清宵獨倚欄風髙斜漢動葉下曲江寒帝¶
<pb:KR4h0140_WYG_588-13a>¶
里求名老空門見性難吾師無一事不似在長安¶
　　　題棲霞寺慶上人院¶
居與鳥巢鄰日將巢鳥親多生從此性久集得無身樹¶
老風終夜山寒雪見春不知諸祖後傳印是何人(後二/聨同)¶
(後贈立規上人詩又同後/題棲雲寺立上人院詩)¶
　　　送友人入(一作/之)蜀¶
天際蜀門開西看舉别杯何人不異禮上客自懐才夜¶
澗青林發秋江渌水來臨卭行樂處莫到白頭回¶
<pb:KR4h0140_WYG_588-13b>¶
　　　贈同官蘓明府¶
山中畿内邑别覺大夫清簿領分王事官資寄野情閒¶
齋無獄訟隠几向泉聲從此朝天路門前是去程¶
　　　送厲圗南往荆州覲伯¶
雲水入荆湘古來魚鳥郷故闗重隔逺春日獨行長山¶
溜含清韻江雷吐夜光郡中詞客㑹遊子更升堂¶
　　　山中夜坐¶
歸家來幾夜倐忽覺秋殘月滿方塘白風依老樹寒戲¶
<pb:KR4h0140_WYG_588-14a>¶
魚重躍定驚鳥却棲難為有門前路吾生不得安¶
　　　送台州唐興陳明府¶
見說海西隅山川與俗殊宦遊如不到仙分即應無瀑¶
布當公署天台是縣圗遥知為吏去有術字惸孤¶
　　　夏日過友人檀溪别業¶
暑天宜野宅林籟爽泠泠沙月邀開戸岩風助掃庭鷺¶
棲依緑篠魚躍出清萍客抱方如醉因來得暫醒¶
　　　自江上入關¶
<pb:KR4h0140_WYG_588-14b>¶
盡室寄滄洲孤帆獨泝流天涯心似夢江上雨兼秋文¶
字為人棄田園被債收此名如不得何處擬將休¶
　　　冬夜和范秘書宿秘省中作¶
每日(一作/入)得閒吟清曹闕下深因知遥夜坐别有逺山¶
心芸細書中氣松疎雪後(一作/上)隂歸(一作/幾)時髙興足還¶
復插朝簪¶
　　　送友人遊太原¶
孤帆幾日懸楚客思飄然水宿南湖夜山離舊國年秋¶
<pb:KR4h0140_WYG_588-15a>¶
　風髙送雁寒雨入停蟬此去勤書札時常中路傳¶
　　　　江上居寄山中客(一本無居/字中字)¶
　山後與山前相思隔呌猿殘雲收樹末返照落江源苦¶
　雨秋濤漲狂風野火翻朝來賣藥客遇我逹無(一作/君)言¶
　¶
　¶
　¶
　¶
<pb:KR4h0140_WYG_588-15b>¶
　¶
　¶
　¶
　¶
　¶
　¶
　¶
御定全唐詩巻五百八十八¶
