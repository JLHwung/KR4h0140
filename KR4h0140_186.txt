# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.254767
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百八十六
<pb:KR4h0140_WYG_186-1a>¶
　欽定四庫全書¶
御定全唐詩卷一百八十六¶
　　韋應物¶
　韋應物京兆長安人少以三衞郎事明皇晩更折節讀¶
　書永泰中授京兆功曹遷洛陽丞大厯十四年自鄠令¶
　制除櫟陽令以疾辭不就建中三年拜比部員外郎出¶
　為滁州刺史久之調江州追赴闕改左司郎中復出為¶
　蘇州刺史應物性髙潔所在焚香埽地而坐唯顧况劉¶
<pb:KR4h0140_WYG_186-1b>¶
　長卿丘丹秦系皎然之儔得厠賔客與之酬倡其詩閒¶
　澹簡逺人比之陶潜稱陶韋云集十巻今編詩十巻¶
　　　　擬古詩十二首¶
　辭君逺行邁飲此長恨端已謂道里逺如何中險艱流¶
　水赴大壑孤雲還暮山無情尚有歸行子何獨難驅車¶
　背鄉園朔風(一作/吹)巻行迹嚴冬霜斷肌日入不遑息憂¶
　歡(一作/懼)容(一作/客)髪變寒暑人事易中心君詎知氷玉徒¶
　貞白¶
<pb:KR4h0140_WYG_186-2a>¶
黄鳥何闗闗幽蘭亦靡靡此時深閨婦日照紗(一作/綺)窗¶
裏娟娟雙青娥㣲㣲啟玉齒自惜桃李年誤身遊俠子¶
無事久離别不知今生死¶
峩峩髙山巔浼浼青川流世人不自悟馳謝如驚飍百¶
金非所重厚意良難得㫖酒親與朋芳年樂京國京城¶
繁華地軒葢凌晨出垂楊十二衢隠映金張室漢宫南¶
北對飛觀齊白日游泳屬芳時(一云遊冶/詠康時)平生自云畢¶
綺樓何氛氲朝日正杲杲四壁含清風丹霞射其牖玉¶
<pb:KR4h0140_WYG_186-2b>¶
顔上哀囀絶耳非世有但感離恨情不知誰家婦孤雲¶
忽無色邉馬為回首曲絶碧天髙餘聲散秋草徘徊帷¶
中意獨夜不堪守思逐朔風翔一去千里道¶
嘉樹藹初緑蘼蕪吐幽芳君子不在賞寄之雲路長路¶
長信難越惜此芳時歇孤鳥去不還緘情向天末¶
月滿秋夜長驚烏號北林天河横未落斗柄當西南寒¶
蛩悲洞房好鳥無遺音商飊一夕至獨宿懐重衾舊交¶
日(一作/目)千里隔我浮與沉人生豈草木寒暑移此心¶
<pb:KR4h0140_WYG_186-3a>¶
酒星非所酌月桂不為食虚薄空有名為君長歎息蘭¶
蕙雖可懐芳香與時息豈如凌霜葉嵗暮藹顔色折柔¶
將有贈延意千里客草木知賤㣲所貴寒不易¶
神州髙爽地遐瞰靡不通寒月野無緑寥寥天宇空隂¶
陽不停馭貞脆各有終汾沮何鄙儉考槃何退窮反志¶
解牽跼無為尚勞躬美人奪南國一笑開芙蓉清鏡理¶
容(一作/雲)髪褰簾出深重豔曲呈皓齒舞羅不堪風慊慊¶
情有待贈芳為我容可嗟青樓月流影君帷中¶
<pb:KR4h0140_WYG_186-3b>¶
春至林木變洞房夕含清單居誰能裁好鳥對我鳴良¶
人久燕趙新愛移平生别時雙鴛綺留此千恨情碧草¶
生舊迹緑琴歇芳聲思(一作/願)將魂夢歡反側寐不成攬¶
衣迷所次起望空前庭(一云攬衣迷處/所夕起望前庭)孤影中自惻不¶
知雙涕零¶
秋天無留景萬物藏光輝落葉隨風起(一作/逺)愁人獨何¶
依華(一作/明)月屢圓缺君還浩無期如何雨絶天(一云如/何雲雨)¶
(絶/)一去音問(一作/塵)違¶
<pb:KR4h0140_WYG_186-4a>¶
有客天一方寄我孤桐琴迢迢萬里隔託此傳幽音氷¶
霜中自結龍鳯相與吟絃以明直道(一云絃以/明清直)漆以固¶
(一作/形)交深¶
白日淇上没空閨生逺愁寸心不可限淇水長悠悠芳¶
樹自妍芳(一云自交結又/云房樹正妍鬰)春禽自相求徘徊東西廂孤¶
妾誰與儔年華逐絲淚一落俱不(一作/難)收¶
　　　雜體五首¶
沈沈匣中鏡為此塵垢蝕輝光何所如月在雲中黒南¶
<pb:KR4h0140_WYG_186-4b>¶
金既雕錯鞶帶共輝飾空存(一作/有)鑒物名坐使妍蚩惑¶
美人竭肝膽思照氷玉色自非磨瑩工日日空嘆息¶
古宅(一作/宇)集祅鳥羣號枯樹枝黄昏窺人室鬼物相與¶
期居人不安寢摶擊思此時豈無鷹與鸇飽肉不肯飛¶
既乖逐鳥節空養凌雲姿孤負肉食恩何異城上鴟¶
春羅雙鴛鴦出自寒夜女心精煙霧色指厯千萬緒長¶
安貴豪家(一作/室)妖艷不可數裁此百日功唯將一朝舞¶
舞罷復裁新豈思勞者苦¶
<pb:KR4h0140_WYG_186-5a>¶
同聲自相應體質不必齊誰知賈人鐸能使大(一作/音)樂¶
諧鏗鏘發宫徴和樂變其哀人神既昭享鳯鳥(一作/凰)亦¶
下來豈非至賤物一奏升天階物情茍有合莫問玉與¶
泥¶
碌碌荆山璞卞和獻君門荆璞非有求和氏非有恩所¶
獻知國寳至公不待言是非吾(一作/語)欲黙此道今豈存¶
　　　與友生野飲效陶體¶
携酒花林下前有千載墳於時不共酌奈此泉下人始¶
<pb:KR4h0140_WYG_186-5b>¶
自翫芳物行當念徂春聊舒逺世蹤坐望還山雲且遂¶
一歡笑焉知賤與貧¶
　　　效何水部二首¶
玉宇含清(一作/秋)露香籠散輕烟應當結沈抱難從兹夕¶
眠夕漏起遥恨蟲響(一作/鴻音)亂秋隂反覆相思字中有故¶
人心¶
　　　效陶彭澤¶
霜露悴百草時菊獨妍華物性有如此寒暑其奈何掇¶
<pb:KR4h0140_WYG_186-6a>¶
英泛濁醪日入㑹田家盡醉茅簷下一生豈在多¶
　　　大梁亭㑹李四栖梧作¶
梁王昔愛才千古化不泯(平/聲)至今蓬池上逺集八方賔¶
車馬平明合城郭滿埃塵逄君一相許豈要平生親入¶
仕三十載如何獨未伸英聲乆籍籍臺閣多故人置酒¶
發清彈相與(一作/將)樂佳辰孤亭得長望白日下廣津富¶
貴良可取(一作/求)朅來西入秦秋風旦夕起安得客梁陳¶
　　　燕李録事¶
<pb:KR4h0140_WYG_186-6b>¶
與君十五侍皇闈曉拂爐烟上赤墀花開漢苑經過處¶
雪下驪山沐浴時近臣零落今猶在仙駕飄颻不可期¶
此日相逄(一作/逄君)思(一作/非)舊日一杯成喜亦(一作/又)成悲¶
　　　淮上喜㑹梁川故人¶
江漢曽為客相逄每醉還浮雲一别後流水十年間歡¶
笑情如舊蕭疎鬢已斑何因北(一作/不)歸去淮上對(一作/有)¶
秋山¶
　　　揚州偶㑹前洛陽盧耿主簿(應物頃貳洛陽/常有連騎之逰)¶
<pb:KR4h0140_WYG_186-7a>¶
楚塞故人稀相逄本不期猶存䄂裏字忽怪鬢中絲客¶
舍盈樽酒江行滿篋詩更能連騎出還似洛橋時¶
　　　賈常侍林亭燕集¶
高賢侍天陛(一作/階)跡顯心獨幽朱軒騖闗右池館在東¶
周繚繞接都城氤氲望嵩丘羣公盡詞客方駕永日遊¶
朝旦氣候佳逍遥寫煩憂緑林藹已布華沼澹不流凌¶
露摘幽草渉烟翫輕舟圓荷既出水廣厦可淹留放神¶
遺所拘觥罰屢見酬樂燕良未極安知有沈浮醉罷各¶
<pb:KR4h0140_WYG_186-7b>¶
云散何當復相求¶
　　　月下㑹徐十一草堂¶
空齋無一事㟁幘故人期暫輟觀書夜還題翫月詩逺¶
鐘髙枕後清露捲簾時暗覺新秋近殘河欲曙遲¶
　　　移疾㑹詩客元生與釋子法朗因貽諸祠曹¶
對此嘉樹林獨有戚戚顔抱瘵知曠職淹旬非樂閒釋¶
子來問訊詩人亦扣闗道同意(一作/適)暫遣客散疾徐還¶
園徑自幽静𤣥蟬噪其間高牕瞰逺郊暮色起秋山英¶
<pb:KR4h0140_WYG_186-8a>¶
曹幸休暇悢悢(一作/恨恨)心所攀¶
　　　慈恩伽藍清㑹¶
素㕛俱薄世屢招清景賞鳴鐘悟音聞宿昔心巳往重¶
門相洞達髙宇亦遐(一作/通)朗嵐嶺曉城分清隂夏條長¶
(一作清條/夏隂長)氲氛芳臺馥蕭散竹池廣平荷隨波泛廻飈¶
激林響蔬食遵道侣泊懐遺滯想何彼塵昏人區區在¶
天壤¶
　　　夜偶詩客操公作¶
<pb:KR4h0140_WYG_186-8b>¶
塵襟一瀟灑清夜得禪公逺自鶴林寺了知人世空驚¶
禽翻暗葉流水注幽叢多謝非𤣥度聊將詩興同¶
　　　與韓庫部㑹王祠曹宅作¶
閒(一作/閉)門䕃堤桞秋渠含夕清㣲風送荷氣坐客散塵¶
纓守黙共無恡抱冲俱寡營良時頗髙㑹琴酌共開情¶
　　　晦日處士叔園林燕集¶
遽看蓂葉盡坐闕芳年賞賴此林下期清風滌煩想始¶
萌動新煦佳禽發幽響嵐嶺對髙齋春流灌蔬壤罇酒¶
<pb:KR4h0140_WYG_186-9a>¶
遺形迹道言屢開奨幸䝉終夕懽聊用税歸鞅¶
　　　扈亭西陂燕賞¶
杲杲朝陽時悠悠清陂望嘉樹始氤氲春遊方浩蕩况¶
逄文翰侣愛此孤舟漾緑野際遥波横雲分疉嶂公堂¶
日為倦幽襟自兹曠有酒今滿盈願君盡𢎞量¶
　　　西郊燕集¶
濟濟衆君子髙宴及時光羣山靄遐矚緑野布熙陽列¶
坐遵曲㟁披襟襲蘭芳野庖薦嘉魚激澗泛羽觴衆鳥¶
<pb:KR4h0140_WYG_186-9b>¶
鳴茂林緑草延髙岡盛時易徂謝浩思坐飄颺眷言同¶
心友兹逰安可忘¶
　　　春宵燕萬年吉少府中孚南舘¶
始見斗柄廻復兹霜月霽河漢上縱横春城夜迢遞賔¶
筵接時彦樂燕凌芳嵗稍愛清觴滿仰歎髙文麗欲去¶
返郊扉端為一歡滯¶
　　　滁州園池燕元氏親屬¶
日暮遊清池疎林羅(一作/籠)髙天餘緑飄霜露夕氣變風¶
<pb:KR4h0140_WYG_186-10a>¶
烟水門架危閣竹亭列廣筵一展私姻禮屢歎芳樽前¶
感往在兹㑹傷離屬頽年明晨復云去且願此流連¶
　　　郡樓春燕¶
衆樂雜軍鞞髙樓邀上客思逐花光亂賞餘山景夕為¶
郡訪彫瘵守程難損益聊假一杯歡暫忘終日廹¶
　　　南塘泛舟㑹元六昆季¶
端居倦時燠輕舟泛廻塘㣲風飄襟散横吹繞林長雲¶
澹水容夕雨㣲荷氣凉一寫悁勤意(一云川/上意)寧用訴(一/作)¶
<pb:KR4h0140_WYG_186-10b>¶
(計/)華觴¶
　　　郡齋雨中與諸文士燕集¶
兵衛森畫㦸宴寢凝清香海上風雨至逍遥池閣凉煩¶
痾近(一作/正)消散嘉賔復滿堂自慙居處崇未覩斯民康¶
理㑹是非遣性達形迹忘鮮肥屬時禁蔬菓幸見嘗俯¶
飲一杯酒仰聆金玉章神歡體自輕意欲凌風(一作/雲)翔¶
吳中盛文史羣彦今汪洋方知大藩地(一作/盛)豈曰財賦¶
疆(一作/强)¶
<pb:KR4h0140_WYG_186-11a>¶
　　　軍中冬燕¶
　滄海巳云晏皇恩猶念勤式燕徧恒秩柔逺及斯人兹¶
　邦實大藩伐鼓軍樂陳是時冬服成戎士氣益振虎竹¶
　謬朝寄英賢降上賔旋罄周旋禮媿無海陸珍庭中丸¶
　劍䦨堂上歌吹新光景不知晩觥酌豈言頻單醪昔所¶
　感大醵况同忻顧謂軍中士仰答何由申¶
　　　　司空主簿琴席¶
　烟華方散薄蕙氣猶含露澹景發清琴幽期黙𤣥(一作/云)¶
<pb:KR4h0140_WYG_186-11b>¶
　悟流連白雪意斷續廻風度掩抑雖巳終忡忡在幽素¶
　　　　與邨老對飲¶
　鬢眉雪色猶嗜酒言辭淳朴古人風鄉村年少生離亂¶
　見話先朝如夢中¶
　¶
　¶
　¶
御定全唐詩巻一百八十六¶
