# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.923973
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百四十七
<pb:KR4h0140_WYG_247-1a>¶
　欽定四庫全書¶
御定全唐詩巻二百四十七¶
　　獨孤及¶
　　　　雨後公超谷北原眺望寄髙拾遺¶
　崖口雨足收清光洗髙天虹蜺歛殘靄山水含碧鮮逺¶
　空霞破露月輪薄雲片片成魚鱗五陵如薺渭如帶目¶
　極千里闗山春朝来爽氣未易説畫取花峯贈逺人¶
　　　　自東都還濠州奉詶王八諌議見贈¶
<pb:KR4h0140_WYG_247-1b>¶
　闗西仕時俱稚容彪彪之鬢始相逢天地變化縣城改¶
　(天寳中及尉華隂鄭縣别後經禄/山之亂鄭縣殘毁城移于州西)獨有故人交態在不¶
　言會合跡未并猶以嵗寒心相待洛陽居守寄酇侯君¶
　著貂冠參運籌髙閣連雲騎省夜新文會友涼風秋青¶
　袍白面昔攜手冉冉府趨君記否雲分雨㪚十五年始¶
　得一笑樽酒前未遑少留驟逺别況值旅雁鳴秋天二¶
　華舊遊如夢想他時再㑹(一作又/或作遊)何由縁賴君贈我郢¶
　中曲别後想思被管弦¶
<pb:KR4h0140_WYG_247-2a>¶
　　　官渡栁歌送李員外承恩往揚州覲省¶
君不見官渡河兩岸三月楊栁枝千條萬條色一一勝¶
緑絲花作鉛粉絮葉成翠羽帳此時送逺人悵望春水¶
上逺客折楊栁依依兩&KR0877;情夾郎木蘭舟送郎千里行¶
郎把紫泥書東征覲庭闈脱却貉襜褕新著五綵衣雙¶
鳯并兩翅將雛東南飛五兩得便風㡬日到揚州莫貪¶
揚州好客行剰淹留郎到官渡頭春闌(一作/蘭)已應久殷¶
勤道逺别為謝大堤栁攀條儻相意五里一回首明年¶
<pb:KR4h0140_WYG_247-2b>¶
栁枝黄問郎還家否¶
　　　東平蓬莱驛夜宴平盧楊判官醉後贈别姚太¶
　　　守置酒留宴(題上一無東平二字/題下一作贈别觀海)¶
驛樓漲海儒秋月寒城邊相見自不足況逢主人賢夜¶
清酒濃人如玉一斗何啻直十千木蘭為樽金為杯江¶
南急管盧女弦齊童如花解郢曲起舞激楚歌採蓮固¶
知别多相逢少樂極哀至心嬋娟少留莫辭醉前路方¶
悠然明日分飛儻相憶祇應遥望西南天¶
<pb:KR4h0140_WYG_247-3a>¶
　　　同岑郎中屯田韋員外花樹歌¶
東風動地吹花發渭城桃李千樹雪芳菲可愛不可留¶
武陵歸客心欲絶金華省郎惜佳辰秖持棣萼照青春¶
君家自是成蹊處況有庭花作主人¶
　　　和李尚書畫射虎圗歌¶
飢虎呀呀立當路萬夫震恐百獸怒彤弓金鏃當者誰¶
鳴鞭飛控流星馳居然畫中見真態若務除惡不顧私¶
時和年豐五兵已白額未誅壯士耻分銖逺邇懸彀中¶
<pb:KR4h0140_WYG_247-3b>¶
不中不發思全功捨矢如破石可裂應弦盡敵山為空¶
殺氣滿堂觀者駭颯若崖谷生長風精微入神在毫末¶
作繢造物可同功方叔秉鉞受命新丹青起予氣益振¶
底綏静難巧可擬嗟歎不足聲成文他時代天育萬物¶
亦以此道安斯民¶
　　　和贈逺¶
憶得去年春風至中庭桃李映瑣窗美人挾瑟對芳樹¶
玉顔亭亭與花雙今年新花如舊時去年美人不在茲¶
<pb:KR4h0140_WYG_247-4a>¶
借問離居恨深淺祇應獨有庭花知¶
　　　和題藤架¶
䔿䔿葉成幄璀璀花落架花前離心苦愁至無日夜人¶
去藤花千里强藤花無主為誰芳相思厯亂何由盡春¶
日迢迢如線長¶
　　　江上代書寄裴使君¶
何地離念劇江臯風雪時艱難傷逺道老大怯前期疇¶
昔行藏計祗將力命推能令書信數猶足緩相思¶
<pb:KR4h0140_WYG_247-4b>¶
　　　詣開悟禪師問心法次第寄韓郎中¶
障深聞道晚根鈍出塵難濁刼相從慣迷途自謂安得¶
知身垢妄始喜額珠完欲識真如理君嘗法味看¶
　　　登後湖(一作登/凌湖亭)傷春懐京師故舊¶
昨日看揺落驚秋方怨咨㡬經開口笑復及看花時世¶
事空名束生涯素髪知山山春草滿何處不相思¶
　　　暮春於山谷寺上方遇恩命加官賜服詶皇甫¶
　　　侍御見賀之作¶
<pb:KR4h0140_WYG_247-5a>¶
天書到法堂朽質被榮光自笑無功德殊恩謬激揚還¶
登建禮署猶忝會稽章佳句慙相及稱仁豈易當¶
　　　荅李滁州題庭前石竹花見寄¶
殷(烏闗/切)疑曙霞染巧類匣刀裁不怕南風熱能迎小暑¶
開遊蜂憐色好思婦感年催覽贈添離恨愁腸日幾廻¶
　　　得李滁州書以玉潭荘見託因書春思以詩代¶
　　　荅¶
春物行将老懐君意詎堪朱顔因酒強白髪對花慙日¶
<pb:KR4h0140_WYG_247-5b>¶
日思瓊樹書書話玉潭知同百口累曷日辦抽簪¶
　　　荅李滁州憶玉潭新居見寄¶
從来招隱地未有剖符人山水能成癖巢夷擬獨親猪¶
肝無足累馬首敢辭勤掃灑潭中月他時望德鄰¶
　　　将赴京答李紓贈别¶
膠漆常投分荆蠻各倦遊帝鄉今獨往溝水便分流甘¶
作逺行客深慙不繫舟思君帶将緩豈直日三秋¶
　　　和張大夫秋日有懐呈院中諸公¶
<pb:KR4h0140_WYG_247-6a>¶
至公無暇日髙閣閉秋天肘印拘王事籬花思長年績¶
成心不有慮澹物猶牽竊效泉魚躍因聞郢曲妍¶
　　　和大夫秋夜書情即事¶
上畧當分閫髙情善閉闗忘機羣動息無戰五兵閒鈴¶
閣風傳漏書窓月滿山方知秋興作非惜二毛斑¶
　　　送虢州王録事之任¶
謂子文章逹當年羽翼髙一經俄白首三命尚青袍未¶
遇湏藏器安卑莫告勞盤根儻相值試用發硎刀¶
<pb:KR4h0140_WYG_247-6b>¶
　　　送長孫将軍拜歙州之任¶
臨難敢横行遭時取盛名五兵常典校四十又專城浪¶
逐樓船破風從虎竹生島夷今可料繫頸有長纓¶
　　　送何員外使湖南¶
夙昔皆黄綬差池復𤨏闈上田無晚熟逸翮果先飛前¶
路舟休繫故山雲不歸王程儻未復莫遣鯉書稀¶
　　　送江陵全少卿赴府任¶
冡司方眘選劇縣得英髦固是攀雲漸何嗟趨府勞楚¶
<pb:KR4h0140_WYG_247-7a>¶
山迎驛路漢水漲秋濤鶱翥方兹始看君六翮髙¶
　　　送虞秀才擢第歸長沙¶
充賦名今遂安親事不違甲科文比玉歸路錦為衣海¶
運同鵾化風帆若鳥飛知君到三逕松菊有光輝¶
　　　送陽翟張主簿之任¶
舊聞陽翟縣西接鳳髙山作吏同山隱知君䖏劇閒少¶
年當効用逺道豈辭艱遲子揚名後方期綵服還¶
　　　送游員外赴淮西¶
<pb:KR4h0140_WYG_247-7b>¶
多君有奇略投筆佐元戎已佩郎官印兼乘御史驄使¶
星隨驛騎歸路有秋風莫道無書札他年懐袖空¶
　　　送馬鄭州¶
使君朱兩轓春日整東轅芳草成臯路青山凉水源勉¶
修循吏跡以謝主人恩當使仁風動遥聴輿頌諠¶
　　　送義烏韋明府¶
妙年能致身陳力復安親不憚闗山逺寧辭簿領勤過¶
江雲滿路到縣海為鄰每歎違心賞吴門正早春¶
<pb:KR4h0140_WYG_247-8a>¶
　　　送陳王府張長史還京¶
論齒弟兄列為邦前後差十年方一見此别復何嗟極¶
目故關道傷心南浦花少時相憶䖏招手望行車¶
　　　水西館泛舟送王員外¶
單醪敢獻酢曲沼荷經過汎覽親魚鳥夤縁渉芰荷劇¶
談増惠愛羙景借清和明日汀洲草依依奈别何¶
　　　李卿東池夜宴得池字¶
政成機不擾心愜宴忘疲去燭延髙月傾罍就小池舞¶
<pb:KR4h0140_WYG_247-8b>¶
盤廻雪動弦奏躍魚隨自是山公興誰令下士知¶
　　　九月九日李蘇州東樓宴¶
是菊花開日當君乘興秋風前孟嘉㡌月下庾公樓酒¶
解留征客歌能破别愁醉歸無以贈祇奉萬年酬¶
　　　蕭文學山池宴集¶
檀欒千畆緑知是辟疆園逺岫當庭户諸花覆水源主¶
人邀盡醉林鳥助狂言莫問愁多少今皆付酒樽¶
　　　與韓侍御同尋李七舍人不遇題壁留贈¶
<pb:KR4h0140_WYG_247-9a>¶
三徑何寂寂主人山上山亭空簷月在水落釣磯閒藥¶
院雞犬静酒壚苔蘚斑知君少機事當待暮雲還¶
　　　喜辱韓十四郎中書兼封近詩示代書題贈¶
各牽于役間遊遨獨坐相思正鬱陶長跪讀書心蹔緩¶
短章投我曲何髙宦情縁木知非願王事敦(丁囬/切)人敢¶
告勞所歎在官成逺别徒言岏水纔(去/聲)容舠¶
　　　早發龍沮館舟中寄東海徐司倉鄭司户¶
沙禽相呼曙色分漁浦鳴桹十里聞正當秋風渡楚水¶
<pb:KR4h0140_WYG_247-9b>¶
况值逺道傷離羣津頭却望後湖岸别䖏已隔東山雲¶
停艫目送北歸翼惜無瑶華持寄君¶
　　　詶常&KR1307;縣見贈¶
愛君修政若修身鰥寡来歸乳雉馴堂上五弦銷暇日¶
邑中千室有陽春謂乘鳬舄朝天子却愧猪肝累主人¶
辭後讀君懐縣作定知三嵗字猶新¶
　　　登山谷寺上方答皇甫侍御卧疾闕陪車騎之¶
　　　後¶
<pb:KR4h0140_WYG_247-10a>¶
梵宫香閣攀霞上天柱孤峯指掌看漢主馬蹤成蔓草¶
(寺中間石上有竅穴古/老相傳云漢武帝馬跡)法王身相示空棺(禪門第三祖/燦大師遺塔)¶
(在此坊天寳中别駕李常開棺取/金身茶毘收舍利重起塔供養)雲扶踴塔青霄庳(皮/寄)¶
(切/)松廕禪庭白日寒不見戴逵心莫展頼将新贈比琅¶
玕¶
　　　答皇甫十六侍御北歸留别作¶
正當楚客傷春地豈是騷人道别時俱徇空名嗟欲老¶
况将行役料前期勞生多故應同病羸馬單車莫自悲¶
<pb:KR4h0140_WYG_247-10b>¶
明日相望隔雲水解顔唯有䄂中詩¶
　　　答李滁州見寄¶
相逢遽嘆别離牽三見江臯蕙草鮮白髪俱生歡未再¶
滄洲獨往意何堅愁㸔郡内花将歇忍過山中月屢圓¶
終日望君休汝騎愧無堪報起予篇¶
　　　得柳員外書封寄近詩書中兼報新主行營兵¶
　　　馬因代書戯答¶
郎官作掾心非好儒服臨戎政已聞說劒嘗宗漆園吏¶
<pb:KR4h0140_WYG_247-11a>¶
戒嚴應笑棘門軍遥知抵掌論皇道時復吟詩向白雲¶
百越待君言即叙相思不敢愴離羣¶
　　　同皇甫侍御齋中春望見示之作¶
望逺思歸心易傷况将衰鬢偶年光時攀芳樹愁花盡¶
晝掩髙齋厭日長甘比流波辭舊浦忍看新草遍横塘¶
因君贈我江楓詠春思如今未易量¶
　　　傷春贈逺¶
去水流年日並馳年光客思兩相隨咨嗟斑鬢今承弁¶
<pb:KR4h0140_WYG_247-11b>¶
慙愧新荷又發池楊柳逶迤愁逺道鷓鴣啁哳怨南枝¶
憶君何啻同瓊樹但向春風送别離¶
　　　奉和中書常舍人晚秋集賢院即事寄贈徐薛¶
　　　二侍御¶
漢家金馬署帝座紫㣲郎圖籍凌羣玉歌詩冠柏梁隂¶
隂萬年樹肅肅五經堂揮翰忘朝食研精待夕陽晴空¶
露盤迥秋月𤨏窗凉逺興生斑鬢髙情寄縹嚢葳蕤雙¶
鸑鷟夙昔並翺翔汲冡同刋謬蓬山共補亡差池摧羽¶
<pb:KR4h0140_WYG_247-12a>¶
翮流落限江湘禁省一分袂昊天三雨霜石渠遺跡滿¶
水國暮雲長早晚朝宣室歸時道路光¶
　　　江寧詶鄭縣劉少府兄贈别作¶
往年脫縫掖接武仕關西結綬腰章並趨堦手板齊仙¶
山不用買朋酒日相攜抵掌誇潭壑忘情向組珪事遷¶
時既往年長跡逾暌何為青雲器猶嗟濁水泥役牽方¶
逺别道在或先迷莫見良田晚遭時亦杖藜¶
　　　送李賓客荆南迎親¶
<pb:KR4h0140_WYG_247-12b>¶
宗室劉中壘文塲謝客兒當為天北斗曽使海西陲毛¶
節精誠著銅樓羽翼施還申供帳别言赴倚門期恩渥¶
霑行李晨昏在路岐君親兩報遂不敢議傷離¶
　　　題玉潭¶
碧玉徒強名氷壺難比德唯當寂照心可並奫淪色¶
　　　海上懐華(一作/洛)中舊遊寄鄭縣劉少府造渭南¶
　　　王少府崟¶
凉風臺上三峯月(王任鄭縣日于城角築小臺號凉風/臺每與數公置酒登臨望二華雲月)¶
<pb:KR4h0140_WYG_247-13a>¶
不夜城邊萬里沙離别莫言關塞逺夢魂長在子眞家¶
　　　和虞部韋郎中尋楊駙馬不遇¶
金屋瓊臺蕭史家暮春三月渭州花到君仙洞不相見¶
謂已吹簫乘早霞¶
　　　李張皇甫閻權等數公並有送别之作見寄因¶
　　　答¶
洞庭正波蘋葉衰豈是秦吴逺别時謝君篋中綺端贈¶
何以報之長相思¶
<pb:KR4h0140_WYG_247-13b>¶
　　　将還越留别豫章諸公¶
客鳥倦飛思舊林裵徊猶戀衆花隂他時相憶雙航葦¶
莫問吴江深不深¶
　　　送别荆南張判官¶
輶車駱(一作/駟)馬往從誰夢浦蘭臺日更遲欲識桃花最¶
多䖏前程問取武陵兒¶
　　　陪王員外北樓宴待月¶
勸酒論心夜不疲含情有待問誰思佇看晴月澄澄影¶
<pb:KR4h0140_WYG_247-14a>¶
　来照江樓配酊時¶
　　　　垂花塢醉後戯題(賦得俱字/韻  并序)¶
　　　荘周臺南十許歩有丘一成上有樛藤垂花而蔓¶
　　　草荒之且隔大溝路不可渉道士張太和伐薪為¶
　　　堰封土以壅澮余亦命薙氏治蕪穢而剗宿莽遂¶
　　　闢為登賦之位位廣二席席間足以函尊酒二簋¶
　　　三月戊子及羣英由堰而升焉諸花倒垂下拂杯¶
　　　案紫葩縭縰如釵如旒衆君子瞻弄之不足故秉¶
<pb:KR4h0140_WYG_247-14b>¶
　　　燭進酒以繼落日欲稱醉而不能也因命其地曰¶
　　　垂花塢堰曰縁花堰亦餙之以詩云¶
　紫蔓青條拂酒壺落花時與竹風俱歸時自負花前醉¶
　笑向鯈魚問樂無¶
　¶
　¶
　¶
御定全唐詩卷二百四十七¶
