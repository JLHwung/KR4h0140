# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.699954
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百十一
<pb:KR4h0140_WYG_311-1a>¶
　欽定四庫全書¶
御定全唐詩巻三百十一¶
　　劉長川¶
　劉長川肅代間詩人詩二首¶
　　　　寳劔篇¶
　寳劔不可得相逢㡬許難今朝一度見赤色照人寒匣¶
　裏星文動環邊月影殘自然神鬼伏無事莫空彈¶
　　　　將赴東都上李相公¶
<pb:KR4h0140_WYG_311-1b>¶
　四海兵初偃平津閣正開誰知大爐下還有不然灰¶
　　鄭常¶
　鄭常肅代間人詩一巻今存三首¶
　　　　寄邢(一作/常)逸人¶
　羡君無外事日與世情違(一作/稀)地僻人難到溪深鳥自¶
　飛儒衣荷葉老野飯藥苖肥疇昔江湖(一作若/問湖邊)意而(一/作)¶
　(如/)今憶共歸¶
　　　　送頭陀上人赴廬山寺¶
<pb:KR4h0140_WYG_311-2a>¶
僧家無住著早晩出東林得(一作/行)道非(一作/無)真相頭陀¶
是苦心持齋山果熟倚錫野雲深溪寺誰相待香花與¶
梵音¶
　　　謫居漢陽白沙口阻雨因題驛亭¶
漢陽無逺近(一作知/近逺)見説過湓城雲雨經春客江山㡬¶
日程終随鷗鳥去秪待海潮生前路逢漁父多慚(一作/愁)¶
問姓名¶
　陳存¶
<pb:KR4h0140_WYG_311-2b>¶
陳存大厯貞元間詩人詩六首¶
　　　穆陵路¶
西遊匣長劔日暮湘楚間歇馬上秋草逢人問故闗孤¶
村綠塘水曠野白雲山方念此中去何時此路還¶
　　　清溪館作¶
指途清溪裏左右唯深林雲蔽望鄉處雨愁為客心遇¶
人多物役聼鳥時幽音何必滄浪水庻兹浣塵襟¶
　　　寓居武丁館¶
<pb:KR4h0140_WYG_311-3a>¶
暑雨飄(一作/颷)巳過涼飈觸幽衿虛館無喧塵綠槐多晝¶
隂俯視古苔積仰聆早蟬吟放巻一長想閉門千里心¶
　　　楚州贈别周愿侍御¶
漂泊楚水來捨舟坐髙館途窮在中路孤征慕前伴風¶
雨一留宿闗山去欲嬾淮南木葉飛夜聞廣陵散¶
　　　送劉秀才南歸(一作劉/復詩)¶
鳥啼楊栁垂此别千萬里古路入商山春風去㶚水停¶
車落日在罷酒離人起蓬户寄龍沙送歸情詎巳¶
<pb:KR4h0140_WYG_311-3b>¶
　　　丹陽作(一作朱/彬詩)¶
暫入新豐市猶聞舊酒香抱琴沽一醉盡日卧垂楊¶
　王觀¶
王觀大厯貞元間人或云太和時人詩一首¶
　　　早行¶
雞唱催人起又生前去愁路眀殘月在山露宿雲收村¶
店煙火動漁家燈燭幽趨名與趨利行役㡬時休¶
　崔瓘¶
<pb:KR4h0140_WYG_311-4a>¶
崔瓘字汝器博陵人累官至澧州刺史大厯中遷湖南¶
觀察使為别將臧玠所害詩一首¶
　　　贈營妓(詩話總龜云崔左轄瓘牧江外郡祖/席夜闌一營妓先辭歸崔與詩曰)¶
寒簷寂寂雨霏霏候館蕭條燭燼微只有今宵同此宴¶
翠娥佯醉欲先歸¶
　鄭審¶
鄭審繇之子乾元中袁州刺史大厯初祕書監出為江¶
陵少尹詩二首¶
<pb:KR4h0140_WYG_311-4b>¶
　　　酒席賦得匏瓢¶
華閣與賢開仙瓢自逺來幽林嘗伴許陋巷亦随回挂¶
影憐紅壁傾心向緑杯何曽斟酌處不使玉山頺¶
　　　奉使廵檢兩京路種果樹事畢入秦因詠¶
聖徳周天壤韶華滿帝畿九重承渙汗千里樹芳菲陜¶
塞餘隂薄闗河舊色微發生和氣動封植衆心歸春露¶
條應弱秋霜果定肥影移行子蓋香撲使臣衣入逕迷¶
馳道分行接禁闈何當扈仙蹕攀折奉恩輝¶
<pb:KR4h0140_WYG_311-5a>¶
　　朱彬¶
　朱彬大厯貞元間詩人詩一首¶
　　　　丹陽作(一作陳/存詩)¶
　暫入新豐市猶聞舊酒香抱琴沽一醉盡日卧垂楊¶
　　李彦逺(一作/暐)¶
　李彦逺大厯貞元間詩人詩一首¶
　　　　採桑¶
　採桑畏日髙不待春眠足攀條有餘態那矜(一作/憐)貌如¶
<pb:KR4h0140_WYG_311-5b>¶
　玉千金豈不贈五馬空躑躅何以變真性幽篁雪中綠¶
　　范元凱¶
　范元凱内江人與兄崇凱俱有才名詩一首¶
　　　　章仇公(兼/瓊)席上詠真珠姬(章仇公大厯/中蜀州刺史)¶
　神女初離碧玉階彤雲猶擁牡丹鞋應知子建憐羅襪¶
　顧歩裵回拾翠釵¶
　¶
御定全唐詩巻三百十一¶
