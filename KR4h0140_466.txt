# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.760082
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百六十六
<pb:KR4h0140_WYG_466-1a>¶
　欽定四庫全書¶
御定全唐詩巻四百六十六¶
　　牛僧孺¶
　牛僧孺字思黯隴西人貞元中擢進士第厯相穆敬兩¶
　朝封竒章郡公後出為武昌節度使文宗朝徵入再相¶
　夙與李徳裕相惡㑹昌中貶循州長史大中初還為太¶
　子少師卒集五巻今存詩四首¶
　　　　享太廟樂章¶
<pb:KR4h0140_WYG_466-1b>¶
　湜湜頎頎融昭徳輝不紐不舒貫成九圍武烈文經敷施¶
　當宜纂堯付啟億萬熈熈¶
　　　　樂天夢得有嵗夜詩聊以奉和¶
　惜嵗嵗今盡少年應不知凄凉數流輩歡喜見孫兒暗¶
　減一身力潜添滿鬢絲莫愁花笑老花自幾多時¶
　　　　李蘇州遺太湖石竒狀絶倫因題二十韻奏呈¶
　　　　夢得樂天¶
　胚渾何時結嵌空此日成掀蹲龍虎鬬挟怪鬼神驚帶¶
<pb:KR4h0140_WYG_466-2a>¶
雨新水靜輕敲碎玉鳴攙义鋒刄簇縷絡釣絲縈近水¶
揺竒冷依松助澹清通身鱗甲隠透穴洞天明醜凸隆¶
胡凖深凹刻兕觵雷風疑欲變陰黒訝將行噤㾕微寒¶
早輪囷數片横地祇愁墊壓鰲足困支撑珍重姑蘇守¶
相憐嬾慢情為探湖裏(一作/底)物不怕浪中鯨利渉餘千¶
里山河僅百程池塘初展見金玉自凡輕側眩魂猶悚¶
周觀意漸平似逢三益友如對十年兄旺興添魔力消¶
煩破宿酲嫓人當綺皓視秩即公卿(南朝有司空石盖/以定石之流品)¶
<pb:KR4h0140_WYG_466-2b>¶
念此園林寳還湏别識精詩仙有劉白為汝數逢迎¶
　　　席上贈劉夢得¶
粉署為郎四十春今來名輩更無人休論世上升沉事¶
且鬬樽前見在身珠玉㑹應成咳唾山川猶覺露精神¶
莫嫌恃酒輕言語曽把文章謁後塵¶
　　　句¶
但愁封寄去魔物或驚禪(贈白樂/天筝)　惟羡東都白居士¶
年年香積問禪師(贈白/下同)　不是道公狂不得恨公逢我¶
<pb:KR4h0140_WYG_466-3a>¶
不教狂　地瘦草叢短　求人氣色沮憑酒意乃伸¶
　葉季良¶
葉季良登貞元進士第詩三首¶
　　　賦得月照氷池¶
霽夕雲初斂棲娥月未虧圎光生碧海素色滿瑶池天¶
迥輪空見波凝影詎窺浮霜玉比彩照像鏡同規皎㓗¶
寒偏浄裵回夜轉宜誰憐幽境在長與賞心隨¶
　　　賦得琢玉成器¶
<pb:KR4h0140_WYG_466-3b>¶
片玉寄幽石紛綸當代名荆人獻始遇良匠琢初成氷¶
映寒光動虹開晚(一作/曉)色明雅容看更澈餘響扣彌清¶
自與瓊瑶比方隨掌握榮因知君有用高價佇連城¶
　　　省試吳宫敎美人戰¶
强吳矜覇略講武在深宫盡出嬌娥技先觀上將風揮¶
戈羅袖巻擐甲汗妝紅掩笑分旗下含羞入隊中鼓停¶
行未正刑舉令纔崇自可威隣國何勞逞戰功¶
　湛賁¶
<pb:KR4h0140_WYG_466-4a>¶
湛賁宋長史茂之十二世孫本家毘陵後為宜春人貞¶
元中登第嘗以江陰縣主簿權知無錫縣事後為毘陵¶
守詩三首¶
　　　題厯山司徒右長史祖宅¶
隳官長史籍髙歩厯山椒麗句傳黃絹香名播宋朝分¶
能知止足跡貴出塵囂松竹心長固池臺興自饒龍宫¶
欣訪舊鶯谷忝遷喬從事叨承乏銅章媿在腰¶
　　　伏覽吕侍郎(渭/)丘員外(丹/)舊題十三代祖厯山¶
<pb:KR4h0140_WYG_466-4b>¶
　　　草堂詩因書記事¶
名遂貴知己道勝方晦跡高居葺蓮宫遺文煥石壁桑¶
田代已變池草春猶碧識曲遇周郎知音荷宗伯調逸¶
南平兆風清建安跡祖徳今發揚還同書史册¶
　　　别慧山書堂¶
捲簾暁望雲平檻下榻宵唫月半窗病守未能依結社¶
更施何術去為邦¶
　薛存誠¶
<pb:KR4h0140_WYG_466-5a>¶
薛存誠字資明河東人登貞元進士第元和末官至御¶
史中丞詩十二首¶
　　　暮春自南臺丞再除給事中(仍是本㕔几榻/杖履宛然如舊)¶
再入青瑣闈忝官誠自非拂塵驚物在開户似(一作/待)僧¶
歸積草漸無逕殘花猶灑衣禁垣偏日近行坐是恩輝¶
　　　御製叚太尉碑(一作薛/有誠詩)¶
葬儀從儉禮刋石荷堯君露跡垂繁字(一作/藻)天哀灑麗¶
文詔深榮嗣子海變記孤墳寳思皆涵象皇心永念勲¶
<pb:KR4h0140_WYG_466-5b>¶
雅詞黄絹妙渥澤紫泥分青史應同久芳名萬古聞¶
　　　御題國子監門¶
宸翰符𤣥造榮題國子門筆鋒迴日月字勢動乾坤簷¶
下雲光絶梁間鵲影飜張英聖莫擬索靖妙難言為著¶
盤龍跡能彰舞鳯蹲更隨垂露像常以沐皇恩¶
　　　御箭連中雙兔¶
宸遊經上苑羽獵向閒田狡兔初迷窟纎驪詎著鞭三¶
驅仍百歩一發遂雙連影射含霜草魂消向月弦驩聲¶
<pb:KR4h0140_WYG_466-6a>¶
動寒木喜氣滿晴天那似陳王意空隨樂府篇¶
　　　太學創置石經¶
聖唐復古制徳義功無替奥㫖恱詩書遺文分篆𨽻銀¶
鉤互交映石壁靡塵翳永與乾坤期不逐日月逝儒林¶
道益廣學者心彌鋭從此理化成恩光遍遐裔¶
　　　觀南郊回仗¶
傳警千門寂南郊綵仗回但驚龍再見誰識日雙開徳¶
澤施雲雨恩光變燼灰閲兵貔虎振聽樂鳳皇来候刻¶
<pb:KR4h0140_WYG_466-6b>¶
移宸輦遵時集觀䑓多慚逺臣賤不得禮容陪¶
　　　聞擊壤¶
堯年聽野老擊壤復何云自謂歡由巳寧知徳在君氣¶
平閒易暢聲賀作難分耕鑿方隨日恩威比望雲簣桴¶
均下調和木等南薫無落於吾事誰將帝已聞¶
　　　膏澤多豐年¶
帝徳方多澤莓莓井逕同八方甘雨布四逺報年豐厫¶
庾千廂在幽流萬壑通候時勤稼穡擊壤樂農功畎畞¶
<pb:KR4h0140_WYG_466-7a>¶
人無惰田廬嵗不空何湏憂伏臘千載賀堯風¶
　　　東都父老望幸¶
鑾輿秦地久羽衛洛陽空彼土雖憑固兹川乃得中龍¶
顔覲白日鶴髮仰清風望幸誠逾邈懐来意不窮昔因¶
封泰岳今佇躡維嵩天地心無異神祗理亦同翠華翔¶
渭北玉檢候闗東衆願其難阻明君早勒功¶
　　　嵩山望幸¶
峻極位何崇方知造化功降靈逢聖主望幸表維嵩隠¶
<pb:KR4h0140_WYG_466-7b>¶
映連青壁嵯峩向碧空象車因叶瑞龍駕願升中萬嵗¶
聲長在千巖氣轉雄東都歌盛事西笑佇皇風¶
　　　華清宫望幸¶
驪岫接新豐岧嶤駕碧空鑿山開秘殿隱霧蔽仙宫絳¶
闕猶棲鳳雕梁尚帶虹温泉曽浴日華館舊迎風肅穆¶
瞻雲輦深沉閉綺櫳東郊望幸䖏瑞氣靄濛濛¶
　　　謁見日將至雙闕¶
曉色臨雙闕微臣禮位陪逺驚龍鳳覩誰識冕旒開藹¶
<pb:KR4h0140_WYG_466-8a>¶
藹千年盛顒顒萬國来天文標日月時令布雲雷迥出¶
黄金殿全分白玉臺雕蟲竟何取瞻戀不知迴¶
　裵次元¶
裵次元貞元中第進士元和中為福州刺史河南尹終¶
江西觀察使詩三首¶
　　　南至日隔仗望含元殿爐香(一作/煙)¶
冕旒初負扆卉服盡朝天暘谷初移(一作/移時)日金爐漸起¶
(一作/出御)煙芬馨流逺近散漫入貂蟬霜仗凝逾白朱欄映¶
<pb:KR4h0140_WYG_466-8b>¶
轉鮮始看浮闕在稍見逐風遷為沐皇家慶来瞻羽衛¶
前¶
　　　律中應鐘(一作裵/元詩)¶
律窮方數寸室暗在三重伶管灰先動秦正節已逢商¶
聲辭玉笛羽調入金鐘宻葉翻霜彩輕氷斂水容望鴻¶
南去絶迎氣北来濃願託無凋性寒林自比松¶
　　　賦得亞父碎玉斗¶
雄謀竟不决寳玉將何愛倐爾霜刃揮颯然春氷碎飛¶
<pb:KR4h0140_WYG_466-9a>¶
光動旗幟散響驚環珮霜濃繡帳前星流錦筵内圖王¶
業已失為虜言空悔獨有青史中英風冠千載¶
　　　句¶
積高依郡城迥拔凌霄漢(題望京山/見閩志)¶
　李宣逺¶
李宣逺貞元進士登第詩二首¶
　　　并州路(一作楊逹詩/題云塞下作)¶
秋日并州路黄榆落故關(一作/照間)孤城吹角罷數騎射鵰¶
<pb:KR4h0140_WYG_466-9b>¶
還帳幕遥臨水牛羊自下山征人正垂淚烽火起雲間¶
　　　近無西耗(一作李/敬方詩)¶
逺戎兵壓境遷客淚横襟烽堠驚秦塞囚居困越吟自¶
憐牛馬走未識犬羊心一月無消息西看日又沈¶
　李君何¶
李君何貞元中進士第詩一首¶
　　　曲江亭望慈恩寺杏園花發¶
春晴凭水軒仙杏發南園開蘂風初暁浮香景欲暄光¶
<pb:KR4h0140_WYG_466-10a>¶
華臨御陌色相對空閒野雪遥添净山煙近借繁地門¶
分鹿苑景勝類桃源況值新晴日芳枝度彩鴛¶
　周𢎞亮¶
周𢎞亮登貞元進士第詩三首¶
　　　除夜書情¶
何䖏風塵嵗雲陽古驛前三冬不再稔曉日又明年春¶
入江南栁寒歸塞北天還傷知候客花景對韋編¶
　　　曲江亭望慈恩寺杏園花發¶
<pb:KR4h0140_WYG_466-10b>¶
江亭閒望䖏逺近見秦源古寺遲春景新花發杏園蕚¶
中輕蘂宻枝上素姿繁拂雨雲初起含風雪欲翻容輝¶
明十地香氣遍千門願莫隨桃李芳菲不為言¶
　　　故鄉除夜¶
三百六十日云終故鄉還與異鄉同非唯律變情堪恨¶
抑亦才疎命未通何䖏夜歌銷臘酒誰家髙燭候春風¶
詩成始欲吟將看早是去年牽課中¶
　陳翥¶
<pb:KR4h0140_WYG_466-11a>¶
陳翥貞元進士第詩一首¶
　　　曲江亭望慈恩寺杏園花發¶
曲江晴望好近接梵王家十畝開金地千林發杏花映¶
雲猶誤雪煦日欲成霞紫陌傳香逺紅泉落影斜園中¶
春尚早亭上路非賖芳景堪游䖏其如惜物華¶
　曹著¶
曹著貞元進士第詩一首¶
　　　曲江亭望慈恩寺杏園花發¶
<pb:KR4h0140_WYG_466-11b>¶
渚亭臨淨域憑望一開軒晚日分初地東風發杏園異¶
香飄九陌麗色映千門照灼瑶華散葳蕤玉露繁未教¶
游妓折乍聽早鶯喧誰復爭桃李含芳自不言¶
　王公亮¶
王公亮登貞元進士第長慶初自司門郎中為商州刺¶
史詩一首¶
　　　魚上氷¶
春生寒氣減稍動久潜魚乍喜東風至来看曲㟁初出¶
<pb:KR4h0140_WYG_466-12a>¶
氷朱鬛見望日錦鱗舒漸覺流澌近還欣掉尾餘噞喁¶
情自樂㳂泝意寧疎儻得隨鯤化終能上太虚¶
　張仲方¶
張仲方韶州始興人九齡族孫貞元中擢進士宏詞厯¶
散騎常侍京兆尹左遷華州刺史入為祕書監集三十¶
巻今存詩二首¶
　　　賦得竹箭有筠¶
東南生綠竹獨美有筠箭枝葉詎曽凋風霜孰云變偏¶
<pb:KR4h0140_WYG_466-12b>¶
宜林表秀多向嵗寒見碧色乍蔥蘢清光常蒨練皮開¶
鳳彩出節勁龍文現愛此守堅貞含歌屬時彦¶
　　　贈毛仙翁¶
毛仙翁毛仙翁容貌常如二八童幾嵗頭梳雲𩯭緑無¶
時靣帶桃花紅眼前人世閱滄海肘後藥成辭月宫方¶
口秀睂編貝齒瞭然炅炅雙瞳子芝椿禀氣本堅强龜¶
鶴計年應不死四海五山長獨遊矜貧傲富欺王侯靈¶
通(一作/通靈)指下甎甓(一作/龍虎)化瑞氣爐中金玉流定是煙霞¶
<pb:KR4h0140_WYG_466-13a>¶
列仙侣暫来塵俗救危苦紫霞妖女瓊華飛秘法䖍心¶
傳付與陰功足陰功成羽駕何年歸上清待我休官了¶
㛰嫁桃源洞裏覔仙兄¶
　　　句¶
入門池色靜登閣雨聲来(見三/山志)¶
　崔𤣥亮¶
崔𤣥毫字晦叔磁州人貞元中與元白同登第憲宗時¶
為監察御史歴宻歙湖三州刺史太和中由諫議大夫¶
<pb:KR4h0140_WYG_466-13b>¶
遷散騎常侍終虢州刺史有三州倡和集今存詩二首¶
　　　和白樂天(時以太子賓/客分司東都)¶
病餘歸到洛陽頭拭目開睂見白侯鳳詔恐君今嵗去¶
龍門欠我舊時遊(自到未/遊龍門)幾人樽下同歌詠數盞燈前¶
共獻酬相對憶劉劉在逺寒宵耿耿夢長洲¶
　　　臨終詩¶
蹔榮蹔悴石敲火即空即色眼生花許時為客今歸去¶
大厯元年是我家¶
<pb:KR4h0140_WYG_466-14a>¶
　　　句¶
共相呼喚醉歸来¶
　徐牧¶
徐牧貞元進士詩一首¶
　　　省試臨淵(一作/川)羡魚¶
清泚濯纓䖏今来喜一臨慙無下釣䖏空有羡魚心退¶
省時頻改謀身嵗屢沈鬣成川上媚網就水寧深頳尾¶
臨波裏朱鬚破浪潯此時儻不漏江上免行吟¶
<pb:KR4h0140_WYG_466-14b>¶
　王播¶
王播字明敭其先太原人父恕為揚州倉曹參軍遂家¶
焉播與弟炎起皆有文名並擢進士長慶初拜相太和¶
初復專政卒贈太尉詩三首¶
　　　淮南游故居感舊酬西川李尚書徳裕(一本題/作為淮)¶
　　　(南節度使遊/故居感舊)¶
昔年獻賦去江渚今日行春到却悲三徑僅存新竹樹¶
四鄰惟見舊孫兒壁間潜認偷光處川上寧㤀結網時¶
<pb:KR4h0140_WYG_466-15a>¶
更見橋邉記名姓始知題柱免人嗤¶
　　　題木蘭院(一作惠/照寺)二首¶
　　播少孤貧嘗客揚州惠照寺木蘭院隨僧齋餐僧¶
　　厭怠乃齋罷而後擊鐘後二紀播自重位出鎮是¶
　　邦因訪舊游向之題名皆以碧紗幕其詩播繼以¶
　　二絶句¶
三十年前此院遊木蘭花發院新修如今再到經行處¶
樹老無花僧白頭¶
<pb:KR4h0140_WYG_466-15b>¶
上堂已了各西東慚愧闍黎飯後鐘三十年来塵撲靣¶
如(一作/而)今始得碧紗籠¶
　獨孤良弼¶
獨孤良弼貞元間進士官左司郎中詩一首¶
　　　上已接清明游宴¶
上已歡初罷清明賞又追閏年侵舊厯令節併芳時細¶
(一作/暮)雨鶯飛重春風酒醖遲尋花迷白雪看栁拆青絲¶
淑氣如相待天和意為誰吁嗟名未立空詠宴游詩¶
<pb:KR4h0140_WYG_466-16a>¶
　沈傳師¶
沈傳師字子言吳人貞元末登第歴官拾遺翰林學士¶
中書舍人寳厯中由尚書右丞出為宣歙觀察使復入¶
為吏部侍郎有才行工楷法詩五首¶
　　　次潭州酬唐侍御姚員外游道林嶽𪋤寺題示¶
承明年老輙自論乞得湘守東南奔為聞楚國富山水¶
青嶂邐迤僧家園含香珥筆皆眷舊謙抑(一作/撝)自忘臺¶
省尊不令執簡候亭館直許擕手游山樊忽驚列岫曉¶
<pb:KR4h0140_WYG_466-16b>¶
(一作/晩)來逼朔雪洗盡煙嵐昬碧波迴嶼三山轉丹檻繚¶
郭千艘屯華鑣&KR0604;蹀絢砂歩大斾綵錯輝松門樛枝競¶
騖龍蛇勢折幹不滅風霆痕相重古殿倚嵓腹别引新¶
徑縈雲根目傷平楚虞帝魂情多思逺聊開樽危弦細¶
管逐歌飄(一作/颺)畫鼔繡靴隨節飜鏘金七言凌老杜入¶
木八法蟠髙軒嗟余潦倒乆不利(一作/知)忍復感激論元¶
元¶
　　　和李徳裕觀玉蘂花見懐之作¶
<pb:KR4h0140_WYG_466-17a>¶
曽對金鑾直同依玉樹陰雪英飛舞近煙葉動揺深素¶
蕚年年宻衰容日日侵勞君想華髮近欲不勝簮(徳裕/元倡)¶
(有今来想顔色還似/憶瓊枝之句故云)¶
　　　贈毛仙翁¶
安期何事出雲煙為把仙方與世傳只向人間稱百嵗¶
誰知洞裏過千年青牛到日迎方朔丹竈開時共稚川¶
更説桃源更深處異花長占四時天¶
　　　寄大府兄侍史(見雲煙/過眼録)¶
<pb:KR4h0140_WYG_466-17b>¶
積雪山隂馬過難殘更深夜鐵衣寒將軍破了單于¶
陣更把兵書仔細看¶
　　　蒙泉(見方輿/勝覧)¶
京路馬駸駸塵勞日向深䝉泉聊息駕可以洗君心¶
　白行簡¶
白行簡字知退白居易之弟貞元末第進士累官度支¶
郎中有兄風嘗從居易謫所天性友愛當時無比集二¶
十巻今存詩七首¶
<pb:KR4h0140_WYG_466-18a>¶
　　　春從何處来¶
欲識春生處先從木徳来入門潜報栁度嶺暗驚梅透¶
雪寒光散消氷水鏡開曉迎郊騎發夜逐斗杓迴淑氣¶
空中變新聲雨後催偏宜資律呂應是候陽䑓¶
　　　貢院樓北新栽小松¶
華省春霜曙樓陰植小松移根依厚地委質别危峰北¶
户知猶逺東堂幸見容心堅終待鶴枝嫩未成龍夜影¶
看仍薄朝嵐色漸濃山苗不可蔭孤直俟秦封¶
<pb:KR4h0140_WYG_466-18b>¶
　　　金在鎔¶
巨槖方鎔物洪鑪欲範金紫光看漸發赤氣望逾深燄¶
熱晴雲變煙浮晝景陰堅剛由我性鼓鑄任君心踴躍¶
徒標異沈潜自可欽何當得成器待叩向知音¶
　　　歸馬華山¶
牧野功成後周王戰馬閑驅馳休伏皁飲齕任依山逐¶
日朝仍去隨風暮自還氷生疑隴坂葉落似榆關&KR0604;蹀¶
仙峰下騰驤渭水灣幸逢時偃武不復鼔鼙間¶
<pb:KR4h0140_WYG_466-19a>¶
　　　夫子鼓琴得其人¶
宣父窮𤣥奥師襄授素琴稍殊流水引全辨聖人心慕¶
徳聲逾感懷人意自深泠泠傳妙手摵摵振空林促調¶
清風至操弦白日沈曲終情不盡千古仰知音¶
　　　李都尉重陽日得蘇屬國書¶
降虜意何如窮荒九月初三秋異鄉節一紙故人書對¶
酒情無極開緘思有餘感時空寂寞懷舊幾躊躇鴈盡¶
平沙迥煙銷大漠虚登䑓南望䖏掩淚對雙魚¶
<pb:KR4h0140_WYG_466-19b>¶
　　　在巴南望郡南山呈樂天(時從樂/天忠州)¶
臨江一嶂白雲間紅綠層層錦繡班不作巴南天外意¶
何殊昭應望驪山¶
　裵澄¶
裵澄聞喜人徳宗朝登第官至蘇州刺史詩一首¶
　　　春雲¶
漠漠復溶溶乗春任所從映林初展葉觸石未成峰旭¶
日消寒翠晴煙㸃浄容霏微將似滅深淺又如重薄彩¶
<pb:KR4h0140_WYG_466-20a>¶
　臨溪散輕陰帶雨濃空餘負樵者嶺上自相逢¶
　　羅立言¶
　羅立言宣州人太和中厯司農少卿李訓引為京兆少¶
　尹知府事同謀誅宦官被害詩一首¶
　　　　賦得沽美玉¶
　誰憐被褐士懷玉正求沽成器終期逹逢時豈見誣寳¶
　同珠照乘價重劍論都浮彩朝虹滿懸光夜月(一作/月影)孤¶
　幾年淪瓦礫今日出泥塗采斵資良匠無令瑕掩瑜¶
<pb:KR4h0140_WYG_466-20b>¶
　　張燦¶
　張燦貞元元和間進士詩一首¶
　　　　寒食遣懐¶
　繁華泣清露悄悄落衣巾明日逢寒食春風見故人病¶
　来羞滯楚西去欲迷秦憔悴此時乆(一作/夜)青山歸四鄰¶
　¶
　¶
御定全唐詩巻四百六十六¶
