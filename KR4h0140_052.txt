# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.321020
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五十二
<pb:KR4h0140_WYG_052-1a>¶
　欽定四庫全書¶
御定全唐詩巻五十二¶
　　宋之問¶
　　　　奉和立春日侍宴内出剪綵花應制¶
　金閣粧新(一作/仙)杏瓊筵㺯綺梅人間都未識天上忽先¶
　開蜨繞香絲住蜂憐艷粉(一作/彩艷)廻今年春色早應為剪¶
　刀催¶
　　　　春日芙容園侍宴應制¶
<pb:KR4h0140_WYG_052-1b>¶
　芙容秦地沼盧橘漢家園谷轉斜盤徑川廻曲抱原風¶
　来花自舞春入鳥能言侍宴瑶池夕歸途笳(一作/騎)吹繁¶
　　　　夏日仙萼亭應制¶
　髙嶺逼星河乗輿此日過野含時雨潤山雜夏雲多睿¶
　藻光巖穴宸襟洽薜蘿悠然小天下歸路滿笙歌¶
　　　　奉和九月九日登慈恩寺浮屠應制¶
　鳳刹侵雲半虹旌倚日邉散花多寶塔張樂布金田時¶
　菊芳仙醖秋蘭動睿篇香街稍欲晩清蹕扈歸天¶
<pb:KR4h0140_WYG_052-2a>¶
　　　奉和九日幸臨渭亭登髙應制得歡字¶
令節三秋晚重陽九日歡仙杯還泛菊寶饌且調蘭御¶
氣雲霄近乗髙宇宙寛今朝萬壽引宜向曲中彈¶
　　　奉和聖製閠九月九日登莊嚴總持二寺閣¶
閠月再重陽仙輿歴寶坊帝歌雲稍白御酒菊猶黄風¶
鐸喧行漏天花拂舞行豫㳺多景福梵宇日生光¶
　　　麟趾殿侍宴應制¶
北闕層城峻西宫複道懸乗輿歴萬户置酒望三川花¶
<pb:KR4h0140_WYG_052-2b>¶
栁含丹日山河入綺筵欲知陪賞處空外有飛煙¶
　　　上陽宫侍宴應制得林字(一本題上有九/月晦日四字)¶
廣樂張前殿重裘感聖心砌&KR1396;霜月盡庭樹雪雲深舊¶
渥驂宸御慈恩忝翰林微臣一何幸再得聽瑶琴¶
　　　幸少林寺應制¶
紺宇横天室囘鑾指帝休曙陰迎日盡春氣抱巖流空¶
樂繁行漏香煙薄綵斿玉膏從此泛仙馭接浮丘¶
　　　幸嶽寺應制¶
<pb:KR4h0140_WYG_052-3a>¶
蹔幸珠筵地俱憐石瀨清泛流張翠幕拂水挂紅旌雅¶
曲龍調管芳樽蟻汎觥陪歡玉座晩復得聽金(一作/鐘)聲¶
　　　扈從登封途中作¶
帳殿鬱崔嵬仙遊實壯哉曉雲連幕捲夜火雜星囘谷¶
暗千旗出山鳴萬乗来扈從良可賦終乏掞天才¶
　　　扈從登封告成頌¶
複道開行殿鉤陳列禁兵和風吹鼓角佳氣動旗旌後¶
騎廻天苑前山入御營萬方俱下拜相與樂昇平¶
<pb:KR4h0140_WYG_052-3b>¶
　　　松山嶺應制¶
翼翼髙旌轉鏘鏘鳳輦飛塵銷清蹕路雲濕從臣衣白¶
羽揺丹壑天營(一作/宫)逼翠微芳聲耀今古四海警宸威¶
　　　緱山廟¶
王子賔仙去飄颻笙鶴飛徒聞滄海變不見白雲歸天¶
路何其逺人間此㑹稀空歌日云暮霜月漸微㣲¶
　　　奉和梁王宴龍泓應教得微字¶
水府淪幽壑星軺下紫微鳥驚司僕馭花落侍臣衣芳¶
<pb:KR4h0140_WYG_052-4a>¶
樹揺春晩晴雲繞座飛淮王正留客不醉莫言歸¶
　　　壽陽王花燭圖(一作沈/佺期詩)¶
仙媛乗龍日(一作/夕)天孫捧鴈来可憐桃李樹(一作/逕)更繞¶
鳳皇臺燭照香車入花臨寶扇開莫令銀箭(一作/漏)曉為¶
盡合歡杯¶
　　　江南曲¶
妾住越城南離居不自堪採花驚曙鳥摘葉餧春蠶懶¶
結茱茰帶愁安玳瑁簪待君消瘦盡日暮碧江潭¶
<pb:KR4h0140_WYG_052-4b>¶
　　　牛女(一作沈/佺期詩)¶
粉席秋期緩鍼樓别怨多奔龍争渡月飛鵲亂填河失¶
喜先臨鏡含羞未解羅誰能留夜色来夕倍還梭¶
　　　冬夜寓直麟閣(一作王/維詩)¶
直事披三省重闗閉七門廣庭憐雪淨深屋喜爐温月¶
幌花虛馥風窗竹暗喧東山白雲意兹夕寄琴尊¶
　　　登禪定寺閣(一作登總/持寺閣)¶
梵宇出三天登臨望八川開襟坐霄漢揮手拂(一作/拍)雲¶
<pb:KR4h0140_WYG_052-5a>¶
煙函谷青(一作/春)山外昆池落日邊東京楊栁陌少别已¶
(一作/㡬)經年¶
　　　陸渾山莊¶
歸来物外情負杖閱巖耕源水看花入幽林採藥行野¶
人相問姓山鳥自呼名去去獨吾樂無然(一作/能)愧此生¶
　　　藍田山莊¶
宦遊非吏隱心事好幽偏考室先依地為農且用天輞¶
川朝伐木藍水暮澆田獨與秦山老相歡春酒前¶
<pb:KR4h0140_WYG_052-5b>¶
　　　春日山家(一作春/泉洗藥)¶
今日遊何處春泉洗藥歸悠然紫芝曲晝掩白雲扉魚¶
樂偏尋藻人閒屢采薇丘中無俗事身世兩相違¶
　　　春日宴宋主簿山亭得寒字¶
公子正邀歡林亭春未闌攀巖踐苔易迷路出花難窗¶
覆垂楊煖堦侵瀑水寒帝城歸路直留興接鵷鸞¶
　　　江亭晩望¶
浩渺浸雲根煙嵐出逺村鳥歸沙有跡帆過浪無痕望¶
<pb:KR4h0140_WYG_052-6a>¶
水知柔性看山欲斷魂縱情猶未已囘馬欲黄昏¶
　　　秋晩遊普耀寺¶
薄暮曲江頭仁祠暫可留山形無隱霽野色徧呈秋荷¶
覆香泉宻藤縁寶樹幽平生厭塵事過(一作/遇)此忽悠悠¶
　　　荅李司户䕫¶
逺方来下客輶軒攝(一作/揖)使臣㺯琴宜在夜傾酒貴逢¶
春駟馬留孤館雙魚贈故人眀朝散雲(一作/行)雨遥仰德¶
為隣¶
<pb:KR4h0140_WYG_052-6b>¶
　　　寄天台司馬道士¶
卧来生白髪覽鏡忽成絲逺愧餐霞子童顔且自持舊¶
遊惜疎曠微尚日磷緇不寄西山藥何由東海期¶
　　　使往天平軍馬約與陳子昂新鄉為期及還而¶
　　　不相遇¶
入衞期之子吁嗟不少留情人去何處淇水日悠悠恒¶
碣青雲斷衡漳白露秋知君心許國不是愛封侯¶
　　　過函谷闗¶
<pb:KR4h0140_WYG_052-7a>¶
二百四十載海内何紛紛六國兵同合七䧺勢未分從¶
成拒秦帝策決問蘇君雞鳴將狗盗論德不論勲¶
　　　送朔方何侍郎(一作/御)¶
聞道雲中使乗驄往復還河兵守陽月塞虜失陰山拜¶
職嘗隨驃(方囘云漢有/隨驃今騎候)銘功不讓班旋聞受降日歌舞¶
入蕭闗¶
　　　送田道士使蜀投龍¶
風馭忽泠然雲臺路㡬千蜀門峯勢斷巴字水形連人¶
<pb:KR4h0140_WYG_052-7b>¶
隔壺中地龍遊洞裏天贈言囘馭日圖畫彼山川¶
　　　送許州宋司馬赴任¶
潁郡水東流荀陳兄弟遊偏傷兹日逺獨向聚星州河¶
潤在眀德人康非外求當聞力為政遥慰我心愁¶
　　　送趙司馬赴蜀州¶
餞子西南望煙綿劒道微橋寒金鴈落(一作/並)林曙碧雞¶
飛職拜輿方逺仙成履㑹歸定知和氏璧遥掩玉輪輝¶
　　　送永昌蕭贊府¶
<pb:KR4h0140_WYG_052-8a>¶
栁變曲江頭送君函谷遊㺯琴寛别意酌醴醉春愁戀¶
本亦何極贈言微所求莫令金谷水不入故園流¶
　　　送李侍御¶
行李戀庭闈乗軺振綵衣南登指呉服北走出秦畿去¶
國夏雲斷還鄉秋鴈飛旋聞郡計入更有使臣歸¶
　　　餞湖州薛司馬¶
别駕促嚴程離筵多故情交深季作友義重伯為兄鎮¶
靜移吳俗風流在漢京㑹看(一作/逢)陳仲舉從此拜公卿¶
<pb:KR4h0140_WYG_052-8b>¶
　　　送杜審言¶
卧病人事絶嗟君萬里行河橋不相送江樹逺含情别¶
路追孫楚維舟弔屈平可惜龍泉劒流落在豐城¶
　　　送武進鄭眀府¶
弦歌試宰日城闕賞心違北謝蒼龍去南隨黄鵠飛夏¶
雲海中出吳山江上微甿謡(一作/歌)豈云逺從此慶緇衣¶
　　　送姚侍御出使江東¶
帝憂河朔郡南發海陵倉坐歎青春别逶迤碧水長飲¶
<pb:KR4h0140_WYG_052-9a>¶
氷朝受命衣錦晝還鄉為問東山桂無人何自芳¶
　　　留别之望舍弟¶
同氣有三人分飛在此晨西馳巴嶺徼東去洛(一作/汶)陽¶
濵强飲離前酒終傷别後神誰(一作/雖)憐散花萼獨赴日¶
南春¶
　　　漢江宴别¶
漢廣不分天舟移杳若仙秋(一作/林)虹映晩日江鶴㺯晴¶
煙積水浮冠蓋遥風逐管弦嬉遊不可極留恨此山川¶
<pb:KR4h0140_WYG_052-9b>¶
　　　初發荆府贈長史(首聮/缺)¶
　　　　　　　　　　仍隨五馬謫載與兩禽奔眀¶
主無由見羣公莫與言幸君逢聖日何惜理虞翻¶
　　　晩泊湘江¶
五嶺恓惶客三湘顦顇顔况復秋雨霽表裹見衡山路¶
逐鵬(一作/江)南轉心依鴈北還唯餘望鄉淚更染竹成斑¶
　　　過蠻洞¶
越嶺千重合蠻谿十里斜竹迷樵子徑萍匝釣人家林¶
<pb:KR4h0140_WYG_052-10a>¶
暗交楓葉園香覆橘花誰憐在荒外孤賞足雲霞¶
　　　經梧州¶
南國無霜霰連年見物華青林暗換葉紅橤續開花春¶
去聞山鳥秋来見海槎流芳雖可恱㑹自泣長沙¶
　　　渡吳江别王長史¶
倚櫂望兹川銷魂獨黯然鄉連江北樹雲斷日南天劒¶
别龍初没書成鴈不傳離舟意無限催渡復催年¶
　　　泛鏡湖南溪¶
<pb:KR4h0140_WYG_052-10b>¶
乗興入幽棲舟行日向低巖花候冬發谷鳥作春啼沓¶
嶂開天小叢簧夾路迷猶聞可憐處更在若耶溪¶
　　　途中寒食題黄梅臨江驛寄崔融(一作初到黄/梅臨江驛)¶
馬上逢寒食愁中屬暮春可憐江浦望不見洛陽人北¶
極懐眀主南溟作逐臣故園腸斷處日夜栁條新¶
　　　遊韶州廣界(一作/果)寺¶
影殿臨丹壑香臺隠翠霞巢飛銜象鳥砌蹋雨空花寶¶
鐸揺初霽金池映晩沙莫愁歸路逺門外有三車¶
<pb:KR4h0140_WYG_052-11a>¶
　　　宿清逺峽山寺¶
香岫懸金刹飛泉届(一作/界)石門空山唯習静中夜寂無¶
喧說法初聞鳥看心欲定猿寥寥隔塵市(一作/事)何異武¶
陵源¶
　　　題大庾嶺北驛¶
陽月南飛鴈傳聞至此囘我行殊未已何日復歸来江¶
靜潮初落林昏瘴不開眀朝望鄉處應見隴頭梅¶
　　　度大庾嶺¶
<pb:KR4h0140_WYG_052-11b>¶
度嶺方辭國停軺一望家魂隨南翥鳥淚盡北枝花山¶
雨初含霽江雲欲變霞但令歸有日不敢恨長沙¶
　　　端州别袁侍郎¶
合浦途未極端溪行蹔臨淚来空泣臉愁至不知心客¶
醉山月靜猿啼江樹深眀朝共分手之子愛千金¶
　　　過史正議宅¶
舊交此零落雨泣訪遺塵劒几傳好事池臺傷故人國¶
香蘭已歇里樹橘猶新不見吳中隱空餘江海濵¶
<pb:KR4h0140_WYG_052-12a>¶
　　　梁宣王挽詞三首¶
貴藩堯母族外戚漢家親業重興王際功髙復辟辰愛¶
賢唯報國樂善不防身今日衣冠送空傷置醴人¶
金精何日閉玉匣此時開東望連吾子南瞻近帝臺地¶
形龜食報墳土燕銜来可歎虞歌夕紛紛騎吹囘¶
像設千年在平生萬事違綵旌翻葆吹圭翣奠靈衣壠¶
日寒無影郊雲凍不飛君王留此地駟馬欲何歸¶
　　　魯忠王挽詞三首¶
<pb:KR4h0140_WYG_052-12b>¶
同盟㑹五月歸𦵏出三條日慘咸陽樹天寒渭水橋稍¶
看朱鷺轉尚識紫騮驕寂寂泉臺恨從兹罷玉簫¶
邦家錫寵光存没貴忠良遂裂山河地追尊父子王人¶
悲槐里月馬踏槿原霜别向天京北悠悠此路長¶
樹羽迎朝日撞鐘望早霞故人悲宿草中使慘晨笳氣¶
有衝天劍星無犯斗槎唯餘孔公宅長接魯王家¶
　　　范陽王挽詞二首¶
賢相稱邦傑清流舉代推公才掩諸夏文體變當時賔¶
<pb:KR4h0140_WYG_052-13a>¶
弔飜成鶴人亡惜喻龜洛陽今紙貴猶寫太沖詞¶
贈秩(一作/衮)徽章洽求書秘草成客隨朝露盡人逐夜舟¶
驚蒿里衣冠送松門印綬迎誰知楊伯起今日重哀榮¶
　　　故趙王屬贈黄門侍郎上官公挽詞二首¶
韋門旌舊德班氏業前書謫去因丞相歸来為偼伃周¶
原烏相冡越嶺鴈隨車𡨕漠辭昭代空憐賦子虛¶
緑車隨帝子青𤨏翊宸機昔枉朝歌騎今虚夕拜闈栁¶
河悽挽曲薤露濕靈衣一厝窮泉閉雙鸞遂不飛¶
<pb:KR4h0140_WYG_052-13b>¶
　　　藥¶
有卉袐神仙君臣有禮焉忻當苦口喻不畏入腸偏扁¶
鵲功成日神晨定品年丹成如可待雞犬自聞天¶
　　　奉和九日登慈恩寺浮圖應制¶
瑞塔千尋起仙輿九日来茰房陳寶席菊蘂散花臺御¶
氣鵬霄近升髙鳳野開天歌將梵樂空裏共裵囘¶
　　　送沙門泓景道俊𤣥奘還荆州應制¶
三乗歸淨域萬騎餞通莊就日離亭近彌天别路長荆¶
<pb:KR4h0140_WYG_052-14a>¶
南旋杖鉢渭北限津梁何日紆真果還来入帝鄉¶
　　　春日芙蓉園侍宴應制¶
年光竹裏遍春色杏間遥煙氣籠青閣流文蕩畫橋飛¶
花隨蝶舞豔曲伴鶯嬌今日陪歡豫還疑陟紫霄¶
　　　詠笛¶
羌笛寫龍聲長吟入夜清闗山孤月下来向隴頭鳴逐¶
吹梅花落含春栁色驚行觀向子賦坐憶舊鄰情¶
　　　詠鍾¶
<pb:KR4h0140_WYG_052-14b>¶
既接南鄰磬還隨北里笙平陵通曙響長樂警宵聲秋¶
至含霜動春歸應律鳴豈惟恒待扣金簴有餘清¶
　　　花落(一作沈佺期詩/題云梅花落)¶
鐵騎㡬時廻金閨怨早梅雪寒花巳落風暖葉還開夕¶
逐新春管香迎小歲桮盛時何足貴書裏報輪臺¶
　　　旅宿淮陽亭口號¶
日暮風亭上悠悠旅思多故鄉臨桂水今夜渺星河暗¶
草霜華發空亭鴈影過興来誰與語勞者自為歌¶
<pb:KR4h0140_WYG_052-15a>¶
　　　内題賦得巫山雨(一作沈佺期詩/題云巫山髙)¶
神女向髙唐巫山下夕陽裵囘作行雨婉戀逐荆王電¶
影江前落雷聲峽外長霽雲無處所臺館曉蒼蒼¶
　　　王昭君(一作沈/佺期詩)¶
非君惜鸞殿非妾妬娥眉薄命由驕虜無情是畫師嫁¶
来胡地日不竝漢宫時辛苦無聊頼何堪馬上辭¶
　　　銅雀臺(一作沈/佺期討)¶
昔年分鼎地今日望陵臺一旦䧺圖盡千秋遺令開綺¶
<pb:KR4h0140_WYG_052-15b>¶
羅君不見歌舞妾空来恩共漳河水東流無重囘¶
　　　巫山髙(一作沈/佺期詩)¶
巫山峯十二環合象(一作合/沓隱)昭囘俯聽(一作/眺)琵琶峽平¶
看雲雨臺古槎天外落(一作/倚)瀑水日邊来何忍猿啼夜¶
荆王枕席開¶
　　　望月有懷(一作康庭芝詩/一作沈佺期詩)¶
天使下西樓含光萬里秋臺前似挂鏡簾外如懸鉤張¶
尹將眉學班姬取扇儔佳期應借問為報大刀頭¶
<pb:KR4h0140_WYG_052-16a>¶
　　　　駕出長安(一作王/昌齡詩)¶
　聖德超千古皇風扇九圍天囘萬象出駕動六龍飛淑¶
　氣来黄道祥雲覆紫微太平多扈從文物有光輝¶
　　　　餞中書侍郎来濟(一作太/宗詩)¶
　曖曖去塵昏㶚岸飛飛輕蓋指河梁雲峯衣結千重葉¶
　雪岫花開㡬樹粧深悲黄鶴孤舟逺獨對青山别路長¶
　却將分手霑襟涙還用持添離席觴¶
　　　　奉和春初幸太平公主南莊應制¶
<pb:KR4h0140_WYG_052-16b>¶
　青門路接鳳凰臺素滻宸遊龍騎来澗草自迎香輦合¶
　巖花應待御筵開文移北斗成天象酒遞(一作/近)南山作¶
　壽杯此日侍臣將石去共歡眀主賜金囘¶
　　　　三陽宫侍宴應制得幽字¶
　離宫祕苑勝瀛洲别有仙人洞壑幽巖邊樹色含風冷¶
　石上泉聲帶雨秋鳥向歌筵来度曲雲依帳殿結為樓¶
　微臣昔忝方眀御今日還陪八駿遊¶
御定全唐詩巻五十二¶
