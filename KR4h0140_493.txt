# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.739666
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百九十三
<pb:KR4h0140_WYG_493-1a>¶
　欽定四庫全書¶
御定全唐詩巻四百九十三¶
　　沈亞之¶
　沈亞之字下賢吳興人登元和十年進士第歴殿中丞¶
　御史内供奉太和初為德州行營使柏耆判官耆貶亞¶
　之亦謫南康尉終郢州掾集九巻今編詩一巻¶
　　　　虎丘山真娘墓¶
　金釵淪劒壑兹地似花臺油壁何人值(一作/遇)錢塘度曲¶
<pb:KR4h0140_WYG_493-1b>¶
　哀翠餘長染柳香重欲薰梅但道行雲去應隨魂(一作/蝶)¶
　夢來¶
　　　　荅殷堯藩贈罷涇原記室¶
　勞君輟雅話聽説事壃場提筆從征虜飛書始伏羌河¶
　流辭馬嶺節卧聽龍驤孤負平生劒空憐射斗光¶
　　　　五月六日發石頭城步望前船示舍弟兼寄侯¶
　　　　郎¶
　客子去淮陽逶迤(一作/蹉跎)别夢長水闗開夜鎖霧櫂起晨¶
<pb:KR4h0140_WYG_493-2a>¶
涼(一作/裝)煙月期同賞風波忽異行隠山(一作/帆)曽撼櫓轉¶
瀨指遥檣蒲葉吳(一作翦/一作錢)刀緑筠筒楚粽香因書報惠¶
(一作/司)逺為我憶檀郎¶
　　　别龎子肅¶
自為應仙才丹砂鍊幾迴山秋夢桂樹月曉憶瑶臺雨¶
雪依巖避(一作/别)煙雲逐步開今朝龍仗去早晩鶴書來¶
　　　春色滿皇州¶
何處春輝(一作/歸)好偏宜在雍州花明夾城道柳暗曲江¶
<pb:KR4h0140_WYG_493-2b>¶
頭風軟遊絲重光融瑞氣浮鬬雞憐短草乳燕傍髙樓¶
繡轂盈香陌新泉溢御溝迴(一作/行)看日欲暮還(一作/迴)騎¶
似川流¶
　　　宿白馬津寄寇立(一作/至)¶
客思聽蛩嗟秋懐似亂砂劒頭懸日影蠅(一作/龜)鼻落燈¶
花天外歸鴻斷漳南别路賖聞君同旅舍幾得夢還家¶
　　　汴州船行賦岸傍所見¶
古木曉蒼蒼秋林拂岸香露珠蟲網細金縷兔絲長秋¶
<pb:KR4h0140_WYG_493-3a>¶
浪時迴沫驚鱗乍觸航蓬煙拈緑線棘實綴紅囊亂穗¶
揺鼯尾出(一作/垂)根挂鳳腸聊持一濯足誰道比滄浪¶
　　　送文頴上人遊天台¶
露花浮翠瓦鮮思起芳叢此際斷客夢況復别志公既¶
歴天台去言過赤城東莫説人間事﨑嶇塵土中¶
　　　宿後自華陽行次昭應寄王直方¶
重歸能幾日物意早如春暖色先驪岫寒聲别鴈羣川¶
光如戯劒帆態似翔雲為報東園蝶南枝日已曛¶
<pb:KR4h0140_WYG_493-3b>¶
　　　題海榴樹呈八叔大人¶
曽在蓬壺伴衆仙文章枝葉五雲邊(一作/鮮)幾時奉宴瑶¶
臺下何日移榮玉砌前染日裁霞深(一作/假)雨露凌寒送¶
暖占風煙應笑强如河畔柳逢波逐(一作/隨)浪送(一作/逐)張¶
騫¶
　　　西蕃請謁廟¶
肅肅層城裏巍巍祖廟清聖恩覃布濩異域獻精誠冠¶
蓋分行列戎夷辨姓名禮終齊百拜心潔表忠貞瑞氣¶
<pb:KR4h0140_WYG_493-4a>¶
千重色簫韶九奏聲仗移迎日轉旌動逐風輕休運威¶
儀正年推爼豆盈不才慙聖澤空此望華纓¶
　　　勸政樓下觀百官獻壽(一本無/觀字)¶
御氣黄花節臨軒紫陌頭早陽生彩仗霽色入仙樓獻¶
壽皆(一作/比)鴛鷺瞻天在冕旒菊尊開九日鳳歴啓千秋¶
樂闋祥煙起杯酣瑞影收年年歌舞夕此地慶皇休¶
　　　山出雲¶
片雲朝出岫孤色逈難親蓋小辭山早根輕觸石新飄¶
<pb:KR4h0140_WYG_493-4b>¶
揚經緑野明麗照青春拂樹疑舒葉臨江似結鱗從龍¶
方有感捧日豈無因看助為霖去恩沾雨露均¶
　　　曲江亭望慈恩杏花發¶
曲臺晴好望近接梵王家十畝開金地千株發杏花帶¶
雲猶誤雪映日欲欺霞紫陌傳香逺紅泉落影斜園中¶
春尚早亭上路非賖芳景偏堪賞其如積歲華¶
　　　村居¶
有(一作/無)樹巢宿鳥無酒共客醉月上蟬韻殘梧桐隂繞¶
<pb:KR4h0140_WYG_493-5a>¶
地獨出村舍門吟劇㣲風起蕭蕭蘆荻叢呌嘯如山鬼¶
應縁我憔悴為我哭秋(一作/發愁)思¶
　　　春詞酬元㣲之(一作施/肩吾詩)¶
黄鶯(一作/鳥)啼時春日髙紅芳發盡井邊桃美人手暖裁¶
衣易片片輕花落翦刀¶
　　　題侯仙亭¶
新創仙亭覆石壇雕梁峻宇入雲端嶺北嘯猨髙枕聽¶
湖南山(一作/春)色捲簾看¶
<pb:KR4h0140_WYG_493-5b>¶
　　　送龎子肅¶
三年遊宦也迷津馬困長安九陌塵都作無成不歸去¶
古來妻嫂笑蘇秦¶
　　　夢輓秦弄玉(亞之自記略云太和初沈亞之將/之邠出長安城客槖泉邸舍春時)¶
　　　(晝夢入秦主内史廖家廖舉亞之拜左庶長尚/公主弄玉其日有黄衣中貴騎疾馬來延亞之)¶
　　　(入宫闕甚嚴呼公主出鬒髪著偏袖衣芳姝明/媚侍女祗承分立左右者數百人召見亞之便)¶
　　　(舘居亞之於宫題其門曰翠㣲宫宫人呼為沈/郎院一年公主卒公追傷不已将葬咸陽原公)¶
　　　(命亞之作輓歌應教而作公讀詞善之時宫中/有失聲若不忍者公隨泣下亞之送葬咸陽還)¶
<pb:KR4h0140_WYG_493-6a>¶
　　　(以悼悵過戚被病猶在翠㣲宫然處殿外特室/不居宫中矣居月餘病良已公謂亞之曰敝秦)¶
　　　(不足辱大夫盍適大國乎亞之對曰臣無狀不/能從死公主使得歸骨父母國臣不忘君恩時)¶
　　　(日将去公追酒髙㑹執爵亞之前曰願沈郎歌/以塞别亞之受命立為歌辭授舞者雜其聲而)¶
　　　(和之四座皆泣既再拜辭去公復命至翠㣲宫/與公主侍人别重入殿内時見珠翠遺碎青階)¶
　　　(下窗紗檀㸃依然宫人泣對亞之亞之感咽良/久因題宫門竟别去公命車駕送出函谷闗出)¶
　　　(闗已送吏曰公命盡此且去亞/之與别語未卒忽驚覺卧邸舍)¶
泣葬一枝紅生同死不同金鈿墜芳草香繡滿春風舊¶
日聞簫處髙樓當月中梨花寒食夜深閉翠㣲宫¶
<pb:KR4h0140_WYG_493-6b>¶
　　　夢别秦穆公¶
擊髆舞恨滿煙光無處所淚如雨欲擬著辭不成語金¶
鳳銜紅舊繡衣幾度宫中同看舞人間春日正歡樂日¶
暮東風何處去¶
　　　夢游秦宫(一作題/宫門)¶
君王多感放東歸從此秦宫不復期春景似傷秦喪主¶
落花如雨淚臙脂¶
　　　湘中怨(并/序)¶
<pb:KR4h0140_WYG_493-7a>¶
　　湘中怨者事本怪媚為學者未嘗(一作/不當)有述然而¶
　　滛溺之人往往不寤今欲槩其所論以著誠而已¶
　　從生韋敖善撰樂府故牽而廣之以應其詠¶
隆佳秀兮昭盛時播薰(一作/芳)緑兮淑華歸顧室荑與處¶
萼兮潛重房以飾姿見稚態之韶羞(一作/容)兮䝉長靄以¶
為幃醉融光兮渺渺瀰瀰迷千里兮涵煙眉晨陶陶兮¶
暮熙熙舞婑那之穠條兮騁盈盈以披遲酡遊(一作/容)顏¶
兮倡蔓卉縠流蒨霓兮石髮髓旎(風光/詞)¶
<pb:KR4h0140_WYG_493-7b>¶
泝青山兮江之隅拖湘波兮褭緑裾荷拳拳兮未舒匪¶
同歸兮将焉知(汜人歌宫亞之自撰觧曰垂拱年中駕/在上陽  太學進士鄭生晨發銅駞里)¶
(乗曉月度洛橋聞橋下有哭甚哀生下馬循聲索之見/一艷女翳然䝉袖曰我孤養於兄嫂惡常苦我今欲赴)¶
(水故留哀須臾生曰能逐我歸乎應曰婢御無悔遂載/歸與居號曰汜人能誦楚人九歌招魂九辯之書亦常)¶
(擬其調賦為怨句其詞麗絶世莫屬者因撰風光詞生/居貧汜人解篋出輕綃一端與賣胡人酬之千金居數)¶
(嵗生遊長安是夕謂生曰我湘中蛟宫之娣也謫而從/君今嵗滿無以久留君所欲為訣耳即相持啼泣生留)¶
(之不能竟去後十餘年生之兄為岳州刺史㑹上已日/與家徒登岳陽樓望鄂渚張宴樂酣生愁吟曰情無垠)¶
(兮蕩洋洋懐佳期兮屬三湘聲未終有畫艫浮𣻌而來/中為綵樓髙百餘尺其上施帷帳欄籠畫飾帷褰有彈)¶
<pb:KR4h0140_WYG_493-8a>¶
(絃鼓吹者皆神仙蛾眉被服煙霓裙袖皆廣尺其中一/人起舞且歌含頻凄怨形類汜人舞畢斂袖翔然凝望)¶
(樓中縱觀方怡須臾風濤崩怒遂迷所往元和十三年/余聞之朋中因悉補其詞題之曰湘中怨蓋欲使南昭)¶
(嗣煙中志/為偶倡也)¶
　　　文祝延二闋(并/序)¶
　　文祝延之指其本禱祠閩人歌其質也閩侯居政¶
　　民蔭而安他日侯恙在體巷野之祈祠于神者皆¶
　　以請侯益憂焉後得間而詞乃舒其俗以為言俚¶
　　不足自道或謂軍副者能變風從律善闡物志因¶
<pb:KR4h0140_WYG_493-8b>¶
　　耆耋為請於是與文以通其意且以古之得人者¶
　　皆祝延之今復用言命為篇目其詞二(一本有/闋字)¶
閩山之杭杭兮水堋堋吞荒抱大兮香疊層騰氣清渾¶
兮朝昏神生其中兮宅幽凝居如山兮惠如水處端卓¶
兮赴下而忘鄙集人之祈兮從人之所市攀清明兮叩¶
髣髴我民清兮期吉日願聽誠兮陳所當侯臨我兮恩¶
如光照導兮天(一作/煦)覆惠流吾兮樂且康恭聞侯兮飲¶
食失常民縈(一作/㷀)憂兮心苦(一作/若)瘡飽我之饑兮侯由¶
<pb:KR4h0140_WYG_493-9a>¶
　有(一作/百)榖神有澤兮宜蔭沃脫侯之恙兮歸侯之多福¶
　羣卑勤之恭潔兮(一作/潔恭)鑒貞盟乎山竹(右一闋/為祈神)¶
　兕載吹兮音咿咿銅鐃呶兮睋呼眓(一作/眠)睢樟之蓋兮¶
　麓下雲垂幄兮為帷合吾民兮将安維吾侯之康兮樂¶
　欣肴盤列兮荅(一作/合)神神擺漁篁兮降拂窣窣(一作/崒崒)右¶
　持妓兮左夫人態修邃兮佻眇調丹含瓊兮瑳(上/聲)佳笑¶
　馨炮羶燔兮溢按豆爵盎無虚兮菓摭雜佑秋雲清醉¶
　兮流融光巫裾旋兮覡袖翔瞪虚凝兮覽迴楊(一作/陽)語¶
<pb:KR4h0140_WYG_493-9b>¶
　神歡兮酒云(一作/味)央望吾侯兮遵賞事朝馬駕兮搦寶¶
　轡千弭函弦兮森道騎吾何樂兮神軒維侯之康兮居¶
　遊自遂(右一闋/為酬神)¶
　¶
　¶
　¶
　¶
御定全唐詩巻四百九十三¶
