# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.511778
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百十
<pb:KR4h0140_WYG_110-1a>¶
　欽定四庫全書¶
御定全唐詩巻一百十¶
　　張諤¶
　張諤景龍中登進士第仕為陳王掾岐王範雅好儒士¶
　諤與閻朝隱劉庭琦鄭繇等皆從之遊賦詩飲酒後坐¶
　貶山茌丞詩十二首¶
　　　　百子池(一有懐/古二字)¶
　舊聞百子漢家池漢家淥水今逶迤宮女厭鏡笑窺池¶
<pb:KR4h0140_WYG_110-1b>¶
　身前影後不相見無數容華空自知¶
　　　　東封山下宴羣臣¶
　萬里扈封巒羣公遇此歡幔城連夜静霜(一作/雲)仗滿空¶
　寒輦路宵煙合旌門曉月殘明朝陪聖主山下禮圎壇¶
　　　　三日岐王宅¶
　玉女䝿妃生嫛婗始發聲金盆浴未了綳子繡初成翡¶
　翠雕芳縟真珠帖小纓何時學徤歩鬬取落花輕¶
　　　　滿月¶
<pb:KR4h0140_WYG_110-2a>¶
社金流茂祉庭玉表竒才竹似因談植蘭疑入夢栽烏¶
将八子去鳳逐九雛來今夜明珠色當隨滿月開¶
　　　岐玉山亭¶
王家傍綠池春色正相宜豈有樓臺好兼看草樹竒石¶
榴天上葉椰子日南枝出入千門裏年年樂未移¶
　　　岐王席上詠美人¶
半額畫雙蛾盈盈燭下歌玉杯寒意少金屋夜(一作/冶)情¶
多香艷王分帖裙嬌敇賜羅平陽莫相(一作/漫)妬喚出不¶
<pb:KR4h0140_WYG_110-2b>¶
如他¶
　　　還京(一作廣陵送别宋貟外佐越/鄭舍人還京一作韋述詩)¶
朱紱臨秦望皇華赴洛橋文章南渡越書奏北歸朝樹¶
入江雲盡城銜海月遥秋風將客思川上晩蕭蕭¶
　　　贈吏部孫員外濟¶
天子愛賢才星郎入拜來明光朝半下建禮直初廻名¶
帶含香發文隨綺幕開披雲自有鏡從此照仙臺¶
　　　送李著作倅杭州¶
<pb:KR4h0140_WYG_110-3a>¶
輟史空三署題輿佐一方祖筵開霽景征陌直朝光水¶
陸風煙隔秦吳道路長佇聞敷善政邦國詠惟康¶
　　　九日¶
秋來(一作/天)林下不知春一種佳遊事也均絳葉從朝飛¶
著(一作/盡)夜黄花開日未成旬将曛(一作衝/一作横)陌樹頻驚鳥¶
(一作/馬)半醉歸途數問人城逺(一作/外)登髙併九日茱茰凡¶
作幾年新¶
　　　延平門髙齋亭子應岐王教¶
<pb:KR4h0140_WYG_110-3b>¶
花源藥嶼鳳城西翠幙紗窗鶯亂啼昨夜蒲萄初上架¶
今朝楊栁半垂堤片片仙雲來渡水雙雙燕子共銜泥¶
請語東風催後騎併将歌舞向前谿¶
　　　九日宴¶
秋葉風吹黄颯颯晴雲日照白鱗鱗歸來得問茱茰女¶
今日登髙醉幾人¶
　劉庭琦¶
劉庭琦開元時人終雅州司户詩四首¶
<pb:KR4h0140_WYG_110-4a>¶
　　　從軍¶
朔風吹寒塞胡沙千萬里陣雲出岱山孤月生海水决¶
勝方求敵銜恩本輕死蕭蕭牧馬鳴中夜㧞劒起¶
　　　奉和聖製瑞雪篇¶
紫宸飛雪曉裵回層閣重門雪照開九衢皛耀浮埃盡¶
千品差池䞇帛來何處田中非種玉誰家院裏不生梅¶
埋雲翳景無窮已因風落地吹還起先過翡翠寳房中¶
轉入鴛鴦金殿裏羙人含笑出聮翩豔逸相輕鬬容止¶
<pb:KR4h0140_WYG_110-4b>¶
羅衣㸃著渾是花玉手摶來半成水奕奕紛紛何所如¶
頓憶楊園二月初羞同班女髙秋扇欲照明王乙夜書¶
姑射山中符聖壽芙蓉闕下降神車願隨睿澤流無限¶
長報豐年貴有餘¶
　　　詠木槿樹題武進文明府㕔¶
物情良可見人事不勝悲莫恃朝榮好君看暮落時¶
　　　銅雀臺¶
銅臺宫觀委灰塵魏主園林漳水濵即今西望猶堪思¶
<pb:KR4h0140_WYG_110-5a>¶
　况復當時歌舞人¶
　　鄭繇¶
　鄭繇鄭州人嗣聖元年登進士第開元初為岐王長史¶
　詩二首¶
　　　　失白鷹¶
　白錦(一作/畫)文章亂丹霄羽翮齊雲中呼暫下雪裏放還¶
　迷梁苑驚池鶩陳倉拂野雞不知寥廓外何處獨依棲¶
　(一作別/依棲)¶
<pb:KR4h0140_WYG_110-5b>¶
　　　　經慈澗題¶
　岸與恩同廣波将慈共深涓涓勞日夜長似下流心¶
　¶
　¶
　¶
　¶
　¶
御定全唐詩巻一百十¶
