# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:05.121360
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百七
<pb:KR4h0140_WYG_807-1a>¶
　欽定四庫全書¶
御定全唐詩巻八百七¶
　　拾得¶
　拾得貞觀中與豐干寒山相次垂跡於國清寺初豐干¶
　禪師遊松徑徐歩赤城道上見一子年可十嵗遂引至¶
　寺付庫院經三紀令知食堂每貯食滓於竹筒寒山子¶
　來負之而去一夕僧衆同夢山王云拾得打我旦見山¶
　王果有杖痕衆大駭及閭丘太守禮拜後同寒山子出¶
<pb:KR4h0140_WYG_807-1b>¶
　寺沈迹無所後寺僧於南峰采薪見一僧入巖挑鎻子¶
　骨云取拾得舍利方知在此巖入滅因號為拾得巖今¶
　編詩一巻¶
　　　　詩¶
　諸佛留藏經只為人難化不唯賢與愚箇箇心構架造¶
　業大如山豈解懷憂怕那肻細尋思日夜懷姦詐¶
　嗟見世間人箇箇愛喫肉盌碟不曽乾長時道不足昨¶
　日設箇齋今朝宰六畜都縁業使牽非干情所欲一度¶
<pb:KR4h0140_WYG_807-2a>¶
造天堂百度造地獄閻羅使來追合家盡啼哭鑪子邊¶
向火鑊子裏澡浴更得出頭時換却汝衣服¶
出家要清閑清閑即為貴如何塵外人却入塵埃裏一¶
向迷本心終朝役名利名利得到身形容巳顦顇況復¶
不遂者虛用平生志可憐無事人未能笑得爾(一作/汝)¶
養兒與娶妻養女求媒娉重重皆是業更殺衆生命聚¶
集㑹親情總來看盤飣目下雖稱心罪簿先注定¶
得此分叚身可笑好形質面貌似銀盤心中黒如漆烹¶
<pb:KR4h0140_WYG_807-2b>¶
豬又宰羊誇道甜如蜜死後受波吒更莫稱寃屈¶
佛哀三界子總是親男女恐沈黒暗阬示儀垂化度盡¶
登無上道俱證菩提路教汝癡衆生慧心勤覺悟¶
佛捨尊榮樂為愍諸癡子早願悟無生辦集無上事後¶
來出家者多縁無業次不能得衣食頭鑽入於寺¶
嗟見世間人永劫在迷津不省這箇意修行徒苦辛¶
我詩也是詩有人喚作偈詩偈總一般讀時(一作/者)須子¶
細緩緩細披尋不得生容易依此學修行大有可笑事¶
<pb:KR4h0140_WYG_807-3a>¶
有偈有千萬卒急述應難若要相知者但入天台山巖¶
中深處坐說理及談𤣥共我不相見對面似千山¶
世間億萬人面孔不相似借問何因縁致令遣如此各¶
執一般見互說非兼是但自修已身不要言他已¶
男女為婚嫁俗務是常儀自量其事力何用廣張施取¶
債誇人我論情入骨癡殺他雞犬命身死墮阿鼻¶
世上一種人出性常多事終日傍街衢不離諸酒肆為¶
他作保見替他說道理一朝有乖張過咎全歸你¶
<pb:KR4h0140_WYG_807-3b>¶
我勸出家輩須知教法深專心求出離輒莫染貪淫大¶
有俗中士知非不愛(一作/受)金故知君子志任運聽浮沈¶
寒山住(一作/自)寒山拾得自拾得凡愚豈見知豐干却相¶
識見時不可見覓時何處覓借問有何縁却道無為力¶
從來是拾得不是偶然稱别無親眷屬寒山是我兄兩¶
人心相似誰能徇俗情若問年多少黄河幾度清¶
若解捉老鼠不在五白猫若能悟理性那由錦繡包真¶
珠入席袋佛性止蓬茅一羣取相漢用意總無交¶
<pb:KR4h0140_WYG_807-4a>¶
運心常寛廣此則名為布輟已惠於人方可名為施後¶
來人不知焉能㑹此義未設一庸僧早擬望富貴¶
獼猴尚教得人何(一作/可)不憤發前車既落阬後車須改¶
轍若也不知此恐君惡合殺此(一作/比)來是夜义變即成¶
菩薩¶
自從到此天台寺經今早已幾冬春山水不移人自老¶
見却多少後生人(一作寒/山詩)¶
君不見三界之中紛擾擾只為無明不了絶一念不生¶
<pb:KR4h0140_WYG_807-4b>¶
心澄然無去無來不生滅(一本以上二/首合作一首)¶
故林又斬新剡源谿上人天姥峽闗嶺通同次海津灣¶
深曲島間淼淼水雲雲借問松禪客日輪何處暾¶
自笑老夫筋力敗偏戀松巖愛獨遊可歎往年至今日¶
任運還同不繫舟¶
一入雙谿不計春鍊暴黄精幾許斤鑪竈石鍋頻煮沸¶
土甑乆烝氣味珍誰來幽谷餐仙食獨向雲泉更勿人¶
延齡夀盡招手石(一作拍/手去)此棲終不出山門¶
<pb:KR4h0140_WYG_807-5a>¶
躑躅一羣羊沿山又入谷看人貪竹塞且遭豺狼逐元¶
不出孳生便將充口腹從頭喫至尾□□無餘肉¶
銀星釘稱衡綠絲作稱紐買人推向前賣人推向後不¶
顧他心(一作/人)怨唯言我好手死去見閻王背後挿掃箒¶
閉門私造罪凖擬免災殃被他惡部童抄得報閻王縱¶
不入鑊湯亦須臥鐵牀不許雇人替自作自身當¶
悠悠塵裏人常道塵中樂(一作常樂/塵中趣)我見塵中人心生¶
多(一作/多生)慜顧何哉慜此流念被塵中苦¶
<pb:KR4h0140_WYG_807-5b>¶
無去無來本湛然不居内外及中間一顆水精絶瑕翳¶
光明透滿出人天¶
少年學書劒叱馭到荆(一作/京)州聞伐匈奴盡婆娑無處¶
遊歸來翠巖下席草翫(一作/枕)清流壯士志未騁(一作/朱紱)獼¶
猴騎土牛¶
三界如轉輪浮生若流水蠢蠢諸品類貪生不覺死汝¶
看朝垂露能得幾時子¶
閑入天台洞訪人人不知寒山為伴侣松下噉靈芝每¶
<pb:KR4h0140_WYG_807-6a>¶
談今古事嗟見世愚癡箇箇入地獄早晩(一作/那得)出頭時¶
古佛路凄凄愚人到却迷只縁前業重所以不能知欲¶
識無為理心中不挂絲生生勤苦學必定覩天(一作/吾)師¶
各有天真佛號之為寳王珠光日夜照𤣥妙卒難量盲¶
人常兀兀那肻怕災殃唯貪淫泆業此輩實堪傷¶
出家求出離哀念苦衆生助佛為揚化令教選路行何¶
曾解救苦恣意亂縱横一時同受溺俱落大深阬¶
常飲三毒酒昏昏都不知將錢作夢事夢事成鐵圍以¶
<pb:KR4h0140_WYG_807-6b>¶
苦欲捨苦捨苦無出期應須早覺悟覺悟自歸依¶
雲山疊疊幾千重幽谷路深絶人蹤碧澗清流多勝境¶
時來鳥語合人心¶
後來出家子論情入骨癡本來求解脫却見(一作/如何)受驅¶
馳終朝遊俗舍禮念作威儀博錢沽酒喫翻成客作兒¶
若論常(一作無/事閑)快活唯有隱居人林花長似錦四季色¶
常新或向巖間坐旋瞻見桂輪雖然身暢逸却(一作/猶)念¶
世間人¶
<pb:KR4h0140_WYG_807-7a>¶
我見出家人總愛吃酒肉此合上天堂却沈歸地獄念¶
得兩巻經欺他道(一作/市)&KR0437;俗豈知&KR0437;俗士大有根性熟¶
(下五首與前/長偈語句同)¶
我見頑鈍人燈心柱(一作/挂)須彌蟻子齧大樹焉知氣力¶
微學咬兩莖菜言與祖師齊火急求懺悔從今輒莫迷¶
若見月光明照燭四天下圓暉掛太虛瑩淨能蕭灑人¶
道有虧盈我見無衰謝狀似摩尼珠光明無晝夜¶
余住無方所盤泊(一作/礴)無為理時陟&KR0314;盤山或翫香林¶
<pb:KR4h0140_WYG_807-7b>¶
寺尋常只是閒言不干名利東海變桑田我心誰管你¶
左手握驪珠右手執慧劒先破(一作/射)無明賊神珠自吐¶
(一作/吐光)燄傷嗟愚癡人貪愛那生厭一墮三途間始覺前¶
程險¶
般若酒泠泠飲多人易醒余住天台山凡愚那見形常¶
遊深谷洞終不逐時情無思亦無慮無辱亦無榮(此下/與寒)¶
(山詩大同小/異語意相渉)¶
平生何所憂此世隨縁過日月如逝波光隂石中火任¶
<pb:KR4h0140_WYG_807-8a>¶
他天地移我暢巖中坐¶
嗟見多知漢終日枉用心岐路逞嘍囉欺謾一切人唯¶
作地獄滓不修來世因忽爾無常到定知亂紛紛¶
迢迢山徑峻萬仭險隘危石橋莓苔緑時見白(一作/片)雲¶
飛瀑布懸如練月影落潭暉更登華頂上猶待孤鶴期¶
松月(一作/風)冷颼颼片片雲霞起匼匝幾重山縱目千萬¶
里谿潭水澄澄徹底鏡相似可貴靈臺物七寳莫能比¶
世有多解人愚癡學閒文不憂當來果唯知造惡因見¶
<pb:KR4h0140_WYG_807-8b>¶
佛不解禮覩僧倍生瞋五逆十惡輩三毒以為鄰死去¶
入地獄未有出頭辰¶
人生浮世中箇箇願富貴髙堂車馬多一呼百諾至吞¶
併田地宅凖擬承後嗣未逾七十秋冰消瓦解去¶
水浸泥彈丸思量無道理浮漚夢幻身百年能幾幾不¶
解細思惟將言長不死誅剥壘千金留將與妻子¶
雲林最幽棲傍澗枕月谿松拂盤陁石甘泉涌凄凄靜¶
坐偏佳麗虛巖曚霧迷怡然居憇地日(以下/缺)¶
<pb:KR4h0140_WYG_807-9a>¶
可笑是林泉數里少人煙雲從巖嶂起瀑布水潺潺猿¶
啼唱道曲虎嘯出人間松風清颯颯鳥語聲闗闗獨歩¶
繞石澗孤陟上峰巒時坐盤陀石偃仰攀蘿沿遥望城¶
隍處惟聞閙喧喧(此首係别/本増入)¶
　豐干¶
豐干禪師居天台山國清寺晝則舂米供僧夜則扄房¶
吟詠一日騎虎松徑來入國清廵廊唱道衆皆驚怖嘗¶
於京輦為閭丘太守救疾閭丘之任台州便至國清問¶
<pb:KR4h0140_WYG_807-9b>¶
豐干禪院所在云在經藏後無人住得每有一虎時來¶
此吼閭丘至師院開房惟見虎迹今存房中壁上詩二¶
首¶
　　　壁上詩二首¶
余自來天台凡(一作/曽)經幾萬迴一身如雲水悠悠任去¶
來逍遥絶無鬧忘機隆佛道世途岐路心衆生多煩惱¶
兀兀沈浪海漂漂輪三界可惜一靈物無始被境埋電¶
光瞥然起生死紛塵埃寒山特相訪拾得常徃來論心¶
<pb:KR4h0140_WYG_807-10a>¶
　話明月太虛廓無礙法界即無邊一法普徧該¶
　本來無一物亦無塵可拂若能了逹此不用坐兀兀¶
　¶
　¶
　¶
　¶
　¶
　¶
<pb:KR4h0140_WYG_807-10b>¶
　¶
　¶
　¶
　¶
　¶
　¶
　¶
御定全唐詩巻八百七¶
