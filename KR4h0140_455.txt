# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.335248
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百五十五
<pb:KR4h0140_WYG_455-1a>¶
　欽定四庫全書¶
御定全唐詩巻四百五十五¶
　　白居易¶
　　　　讀老子¶
　言者不如(一作/知)知者黙此語吾聞扵老君若道老君是¶
　知者緣何自著五千文¶
　　　　讀荘子¶
　荘生齊物同歸一我道同中有不同遂性逍遥雖一致¶
<pb:KR4h0140_WYG_455-1b>¶
　鸞凰終校勝虵蟲(萬首絶句作去國辭家謫異方中心/自怪少憂傷為尋荘子知歸處認得)¶
　(無何是/本鄉)¶
　　　　讀禪經¶
　須知諸相皆非相若住無餘却有餘言下忘言一時了¶
　夢中説夢兩重虚空花豈得兼求果陽(一作/物)燄如何更¶
　覓魚攝動是禪禪是動不禪不動即如如¶
　　　　感興二首¶
　吉凶禍福有来由但要深知不要憂只見火光燒潤屋¶
<pb:KR4h0140_WYG_455-2a>¶
不聞風浪覆虚舟名為公器無多取利是身災合少求¶
雖異匏𤓰難不食大都食足早宜休¶
魚能深入寧憂釣鳥解髙飛豈觸羅熱處先争炙手去¶
悔時其奈噬臍何尊前誘得猩猩血幕上偷安鷰鷰窠¶
我有一言君記取世間自取苦人多¶
　　　問鶴¶
烏鳶争食雀争窠獨立池邉風雪多盡日蹋冰翹一足¶
不鳴不動意如何¶
<pb:KR4h0140_WYG_455-2b>¶
　　　代鶴荅¶
鷹爪攫雞雞肋折鶻拳蹵雁雁頭垂何如斂翅水邉立¶
飛上雲松棲稳枝¶
　　　閒卧(一作/居)有所思二首¶
向夕搴簾卧枕琴微凉入户起開襟偶因眀月清風夜¶
忽想遷臣逐客心何處投荒初恐懼誰人繞澤正悲吟¶
始知洛下分司坐一日安閒直萬金¶
權門要路是(一作/足)身災散地閒居少禍胎今日憐君嶺¶
<pb:KR4h0140_WYG_455-3a>¶
南去當時笑我洛中来蟲全性命縁無毒木盡天年為¶
不才大抵吉凶多自致李斯一去二疎迴¶
　　　喜閒¶
蕭灑伊嵩下優㳺黄綺間未曾一日悶已得六年閒魚¶
鳥為徒侶煙霞是往還伴僧禪閉目迎客笑開顔興發¶
宵逰寺慵時晝掩闗夜来風月好悔不宿香山¶
　　　詩酒琴人例多薄命予酷好三事雅當此科而¶
　　　所得已多為幸斯甚偶成狂詠聊寫媿懐¶
<pb:KR4h0140_WYG_455-3b>¶
愛琴愛酒愛詩客多賤多窮多苦辛中散歩兵終不貴¶
孟郊張籍過扵貧一之已歎闗扵命三者何堪併在身¶
只合飄零隨草木誰教凌厲出風塵榮名厚禄二千石¶
樂飲閒逰三十春何得無厭時咄咄猶言薄命不如人¶
　　　寄眀州于駙馬使君三絶句¶
有花有酒有笙歌其奈難逢親故何近海饒風春足雨¶
白鬚太守悶時多¶
平陽音樂隨都尉留滯三年在浙東吳越聲邪無法用¶
<pb:KR4h0140_WYG_455-4a>¶
莫教偷入管弦中¶
何郎小妓歌喉好嚴老呼為一串珠(嚴尚書與于駙馬/詩云莫惜歌喉一)¶
(串/珠)海味腥鹹損聲氣聽看猶得斷腸無¶
　　　閒卧¶
薄食當齋戒散班同隐淪佛容為弟子天許作閒人唯¶
置牀臨水都無物近身清風散髪卧兼不要紗巾¶
　　　春早秋初因時即事兼寄浙東李侍郎¶
春早秋初晝夜長可憐天氣好年光和風細動簾帷暖¶
<pb:KR4h0140_WYG_455-4b>¶
清露微凝枕簟凉窗下曉眠初減被池邉晩坐乍移牀¶
閒從蕙草侵堦緑静任槐花滿地黄理曲管弦聞後院¶
熨衣燈火映深房四時新景(一作/境)何人别遥憶多情李¶
侍郎¶
　　　新秋喜涼¶
過得炎蒸月尤宜老病身衣裳朝不潤枕簟夜相親樓¶
月纎纎早波風褭褭新光陰與時節先感是詩人¶
　　　初夏閒吟兼呈韋賔客¶
<pb:KR4h0140_WYG_455-5a>¶
孟夏清和月東都閒散官體中無病痛眼下未飢寒世¶
事聞常悶交逰見即歡杯觴留客切妓樂取人寛雪鬢¶
隨身老雲心著處安此中殊有味試説向君看¶
　　　哭崔二十四常侍(崔好酒放歌忘懐生死/知疾不起自為誌文)¶
貂冠初别九重門馬鬛新封四尺墳薤露歌詞非白雪¶
旌銘官爵是浮雲伯倫每置隨身鍤元亮先(一作/初)為自¶
祭文莫道髙風無繼者一千年内有崔君¶
　　　奉酬侍中夏中雨後逰城南荘見示八韻¶
<pb:KR4h0140_WYG_455-5b>¶
島樹間林巒雲收雨氣殘四山嵐色重五月水聲寒老¶
鶴兩三隻新篁千萬竿化成天竺寺移得子陵灘心覺¶
閒彌貴身緣健更歡帝将風后待人作謝公看甪里年¶
雖老髙陽興未䦨佳晨不見召争免趂杯盤(来詩云何/處趂杯盤)¶
　　　送兖州崔大夫駙馬赴鎮(唐人絶句作送/崔駙馬赴兖州)¶
戚里誇為賢駙馬儒家認作好詩人魯侯不得辜風景¶
沂水年年有暮春¶
　　　少年問¶
<pb:KR4h0140_WYG_455-6a>¶
少年怪我問如何何事朝朝醉復歌&KR0197;作樂天應不錯¶
憂愁時少樂時多¶
　　　問少年¶
千首詩堆青玉案十分酒寫白金盂迴頭却問諸年少¶
作箇狂夫得了無¶
　　　代琵琶弟子謝女師曹供奉寄新調弄譜¶
琵琶師在九重城忽得書来喜且驚一紙展看非舊譜¶
四弦翻出是新聲㽔賔掩抑嬌多怨散水玲瓏峭更清¶
<pb:KR4h0140_WYG_455-6b>¶
珠顆淚霑金捍撥紅妝弟子不勝情(㽔賔散水/皆新調名)¶
　　　代林園戲贈(裵侍中新修集賢宅成池館/甚盛數往逰宴醉歸自戲耳)¶
南院今秋逰宴少西坊近日往来頻假如宰相池亭好¶
作客何如作主人¶
　　　戲荅林園¶
豈獨西坊来往頻偷閒處處作逰人衡門雖是棲遲地¶
不可終朝鏁老身¶
　　　重戲贈¶
<pb:KR4h0140_WYG_455-7a>¶
集賢池館從他盛履道林亭勿自輕往往歸来嫌窄小¶
年年為主莫無情¶
　　　重戲荅¶
小水低亭自可親大池髙館不闗身林園莫妬裵家好¶
憎故憐新豈是人¶
　　　早秋登天宮寺閣贈諸客¶
天宮閣上醉蕭辰絲管閒聽酒慢巡為向涼風清景道¶
今朝屬我兩三人¶
<pb:KR4h0140_WYG_455-7b>¶
　　　暁上天津橋(一作/閣)閒望偶逢盧郎中張員外攜¶
　　　酒同傾¶
上陽宫裏暁鐘後天津橋頭殘月前空濶境疑非下界¶
飄颻身似在寥天星河隐映初生日樓閣蔥蘢半出煙¶
此處相逢傾一醆始知地上有神仙¶
　　　八月十五日夜同諸客翫月¶
月好共傳唯此夜境閒皆道是東都嵩山表裏千重雪¶
洛水髙低兩顆珠清景難逢宜愛惜白頭相勸強歡娛¶
<pb:KR4h0140_WYG_455-8a>¶
誠知亦有来年㑹保得晴眀強健無¶
　　　對晩開夜合花贈皇甫郎中¶
移晩校一月花遲過半年紅開杪秋日翠合欲昬天白¶
露滴未(一作/不)死涼風吹更鮮後時誰肯頋唯我與君憐¶
　　　醉逰平泉¶
狂歌箕踞酒尊前眼不看人面向天洛客最閒唯有我¶
一年四度到平泉¶
　　　題贈平泉韋徵君拾遺¶
<pb:KR4h0140_WYG_455-8b>¶
箕潁千年後唯君得古風位留丹陛上身入白雲中躁¶
静心相背髙低跡不同籠雞與梁燕不信有㝠鴻¶
　　　酬皇甫郎中對新菊花見憶¶
愛菊髙人吟逸韻悲秋病客感衰懐黄花助興方攜酒¶
紅葉添愁正滿堦居士葷腥今已斷仙郎杯杓為誰排¶
媿君相憶東籬下擬廢重陽一日齋¶
　　　夜宴醉後留獻裵侍中¶
九燭臺前十二姝主人留醉任歡娛翩翻舞䄂䨇飛蝶¶
<pb:KR4h0140_WYG_455-9a>¶
宛轉歌聲一索珠坐久欲醒還酩酊夜深初散又踟蹰¶
南山賔客東山妓此㑹人間曾有無¶
　　　和韋庶子逺坊赴宴未夜先歸之作兼呈裵員¶
　　　外(員外亦愛/先逃歸)¶
促席留歡日未曛逺坊歸思已紛紛無妨按轡行乗月¶
何必逃杯走似雲銀燭忍(一作/忽)抛楊栁曲金鞍潜送石¶
榴裙到時常晩歸時早笑樂三分校一分¶
　　　集賢池荅侍中問¶
<pb:KR4h0140_WYG_455-9b>¶
主人晩入皇城宿問客裵回何所須池月幸閒無用處¶
今宵能借客逰無¶
　　　楊栁枝二十韻(并序/)¶
　　楊栁枝洛下新聲也洛之小妓有善歌之者詞章¶
　　音韻聽可動人故賦之¶
小妓攜桃葉新聲蹋栁枝妝成剪燭後醉起舞衫時繡¶
履嬌行緩花筵笑上遲身輕委迴雪羅薄透凝脂笙引¶
簧頻煖筝催柱數移樂童翻怨調才子與妍詞便想人¶
<pb:KR4h0140_WYG_455-10a>¶
如樹先将髪比絲風條揺兩帯煙葉貼雙眉口動櫻桃¶
破鬟低翡翠垂枝柔腰嫋娜荑嫩手葳㽔唳鶴晴呼侶¶
哀猨夜呌兒玉敲音歴歴珠貫字纍纍袖為收聲㸃釵¶
因赴節遺重重遍頭别一一拍心知塞北愁攀折江南¶
苦别離黄遮金谷岸緑映杏園池春惜芳華好秋憐顔¶
(一作/翠)色衰取来歌裏唱勝向笛中吹曲罷那能别情多¶
不自持纒頭無别物一首斷腸詩¶
　　　荅皇甫十郎中秋深酒熟見憶¶
<pb:KR4h0140_WYG_455-10b>¶
煙景冷蒼茫秋深夜夜霜為思池上酌先覺甕頭香未¶
暇傾巾漉還應染指嘗醍醐慙氣味琥珀讓晶光若許¶
陪歌席須容散道場月終齋戒畢猶及菊花黄¶
　　　老去¶
老去媿妻兒冬来有勸詞煖寒從飲酒衝冷少吟詩戰¶
勝心還壮齋勤體校羸由来世間法損益合相隨¶
　　　送宗實上人逰江南¶
忽辭洛下緣何事擬向江南住幾時每過渡(一作/船)頭應¶
<pb:KR4h0140_WYG_455-11a>¶
(一作/傷)問法無妨菩薩是船師¶
　　　和同州楊侍郎誇柘枝見寄¶
細吟馮翊使君詩憶作餘杭太守時君有一般輸我事¶
柘枝看校十年遲¶
　　　冬初酒熟二首¶
霜繁脆庭栁風利剪池何月色曉彌苦鳥聲寒更多秋¶
懐久寥落冬計又如何一甕新醅酒萍浮春水波¶
酒熟無来客因成獨酌謡人間老黄綺地上散松喬忽¶
<pb:KR4h0140_WYG_455-11b>¶
忽醒還醉悠悠暮復朝殘年多少在盡付此中銷¶
　　　送姚杭州赴任因思舊逰二首¶
與君細話杭州事為我留心莫等閒閭里固宜勤撫恤¶
樓臺亦要數躋攀笙歌縹緲虛空裏風月依稀夢想間¶
且喜詩人重管領遥飛一醆賀江山¶
渺渺錢唐路幾千想君到後事依然静逢竺寺猨偷橘¶
閒看蘇家女採蓮故妓數人憑問訊新詩兩首倩留傳¶
舎人雖健無多興老挍當時八九年(杭民至今呼/余為白舎人)¶
<pb:KR4h0140_WYG_455-12a>¶
　　　寄李相公¶
漸老只謀歡雖貧不要官唯求造化力試為駐春看¶
　　　冬日平泉路晩歸¶
山路難行日易斜煙村霜樹欲棲鵶夜歸不到應閒事¶
熱飲三杯即是家¶
　　　利仁北街作¶
草色斑斑春雨晴利仁坊北面西行踟蹰立馬緣何事¶
認得張家歌吹聲¶
<pb:KR4h0140_WYG_455-12b>¶
　　　洛陽堰閒行¶
洛陽堰上新晴日長夏門前欲暮春遇酒即沽逢樹歇¶
七年此地作閒人¶
　　　過永寧¶
村杏野桃繁似雪行人不醉為誰開頼逢山縣盧眀府¶
引我花前勸一杯¶
　　　往年稠桑曾䘮白馬題詩㕔壁今来尚存又復¶
　　　感懐更題絶句¶
<pb:KR4h0140_WYG_455-13a>¶
路傍埋骨蒿草合壁上題詩塵蘚生馬死七年猶悵望¶
自知無乃太多情¶
　　　羅敷水¶
野店東頭花落處一條流水號羅敷芳魂豓骨知何處¶
春草茫茫墓亦無¶
　　　路逢青州王大夫赴鎮立馬贈别¶
大斾擁金羈書生得者稀何勞問官職豈不見光輝赫¶
赫人争看翩翩馬欲飛不期(一作/欺)前嵗尹駐節語依依¶
<pb:KR4h0140_WYG_455-13b>¶
(前年春余為河/南尹王為少尹)¶
　　　和楊同州寒食乾坑㑹後聞楊工部欲到知予¶
　　　與工部有宿酲¶
夜飲歸常晩朝眠起更遲舉頭中酒後引手索茶時拂¶
枕青長袖欹簮白接䍦宿酲無興味先是肺神知¶
　　　和劉汝州酬侍中見寄長句因書集賢坊勝事¶
　　　戲而問之¶
洛川汝海封畿接履道集賢来往頻一復時程雖不逺¶
<pb:KR4h0140_WYG_455-14a>¶
百餘歩地更相親(汝去洛程一宿履道集賢/兩宅相去一百三十歩)朱門陪宴¶
多投轄青眼留歡任吐茵聞道郡齋還有酒花前月下¶
對何人¶
　　　池上二絶¶
山僧對棊坐局上竹陰清映竹無人見時聞下子聲¶
小娃撑小艇偷採白蓮迴不解藏踪跡浮萍一道開¶
　　　白羽扇¶
素是自然色圓因裁製功颯如松起籟飄似鶴翻空盛¶
<pb:KR4h0140_WYG_455-14b>¶
夏不銷雪終年無盡風引秋生手裏藏月入懐中麈尾¶
斑非疋蒲葵陋不同何人稱相對清瘦白鬚翁¶
　　　五月齊戒罷㝠徹樂聞韋賔客皇甫郎中飲㑹¶
　　　亦稀又知欲攜酒饌出齋先以長句呈謝¶
妓房匣鏡滿紅埃酒庫封瓶生緑苔居士爾時緣䕶戒¶
車公何事亦停杯散齋香火今朝散開素盤筵後日開¶
隨意往還君莫怪坐禪僧去飲徒来¶
　　　閒園獨賞(因夢得所寄蜂鶴之/詠因成此篇以和之)¶
<pb:KR4h0140_WYG_455-15a>¶
午後郊園静晴来景物新雨添山氣色風借水精神永¶
日若為度獨逰何所親仙禽狎君子芳樹倚佳人蟻鬬¶
王争肉蝸移舎逐身蝶雙知伉儷蜂分見君臣蠢蠕形¶
雖小逍遥性即均不知鵬與鷃相去幾微塵¶
　　　種栁三詠¶
白頭種松桂早晩見成林不及栽楊栁眀年便有陰春¶
風為催促副取老人心¶
從君種楊栁夹水意如何凖擬三年後青絲拂綠波仍¶
<pb:KR4h0140_WYG_455-15b>¶
教小樓上對唱栁枝歌¶
更想五年後千千條麴塵路傍深映月樓上闇藏春愁¶
殺閒逰客聞歌不見人¶
　　　偶吟¶
好官病免曾三度散地歸休已七年老自退閒非世棄¶
貧䝉強健是天憐韋荆南去留春服王侍中来乞酒錢¶
便得一年生計足與君美食復甘眠¶
　　　池上即事¶
<pb:KR4h0140_WYG_455-16a>¶
移牀避日依松竹解帯當風挂薜蘿鈿砌池心緑蘋合¶
粉開花面白蓮多久陰新霽宜絲管苦熱初涼入綺羅¶
家醖瓶空人客絶今宵争奈月眀多¶
　　　南塘暝興¶
水色昬猶白霞光闇漸無風荷揺破扇波月動連珠蟋¶
蟀啼相應鴛鴦宿不孤小僮頻報夜歸歩(一作/路)尚踟蹰¶
　　　小宅¶
小宅里閭接疎籬雞犬通渠分南巷水窗借北家風庾¶
<pb:KR4h0140_WYG_455-16b>¶
信園殊小陶潜屋不豐何勞問寛窄寛窄在心中¶
　　　諭親友¶
適情處處皆安樂大抵園林勝市朝煩閙榮華猶易過¶
優閒福禄更難銷自憐老大宜疎散却被交親歎寂寥¶
終日相逢不相見兩心相去一何遥¶
　　　龍門送别皇甫澤州赴任韋山人南逰¶
隼旟歸洛知何日鶴駕還嵩莫過春惆悵香山雲水冷¶
眀朝便是獨逰人¶
<pb:KR4h0140_WYG_455-17a>¶
　　　劉蘇州寄釀酒糯米李浙東寄楊栁枝舞衫偶¶
　　　因嘗酒試衫輙成長句寄謝之¶
栁枝謾蹋試雙袖桑落初香嘗一杯金屑醅濃吳米釀¶
銀泥衫稳越娃裁舞時已覺愁眉展醉後仍教笑口開¶
慙媿故人憐寂寞三千里外寄歡来¶
　　　詔授同州刺史病不赴任因詠所懐¶
同州慵不去此意復誰知誠愛俸錢厚其如身力衰可¶
憐病判案何似醉吟詩勞逸懸相逺行藏決不疑徒煩¶
<pb:KR4h0140_WYG_455-17b>¶
人勸諌只合自尋思白髪来無限青山去有期野心惟¶
怕閙家口莫愁飢賣却新昌宅聊充送老資¶
　　　寄楊六侍郎(時楊初授户部/予不赴同州)¶
西户最榮君好去左馮雖稳我慵来秋風一筯鱸魚鱠¶
張翰揺頭喚不迴¶
　　　韋七自太子賔客再除祕書監以長句賀而餞¶
　　　之(韋往年嘗與/予同為祕監)¶
離筵莫愴且同歡共賀新恩拜舊官屈就商山伴麋鹿¶
<pb:KR4h0140_WYG_455-18a>¶
好歸芸閣狎鵷鸞落星石上蒼苔古畫鶴㕔前白露寒¶
老監姓名應(一作/題)在壁相思試為拂塵看¶
　　　酒熟憶皇甫十¶
新酒此時熟故人何日来自從金谷别不見玉山頽疎¶
索栁花盌寂寥荷葉杯今冬問氊帳雪裏為誰開¶
　　　九年十一月二十一日感事而作(其日獨逰/香山寺)¶
禍福茫茫不可期大都早退似先知當君白首同歸日¶
是我青山獨往時顧索素琴應不暇憶牽黄犬定難追¶
<pb:KR4h0140_WYG_455-18b>¶
麒麟作脯龍為醢何似泥中曵尾龜¶
　　　即事重題¶
重裘暖帽寛氊履小閣低窗深地爐身稳心安眠未起¶
西京朝士得知無¶
　　　将歸渭村先寄舎弟¶
一年年覺此身衰一日日知前事非詠月嘲風(一作/花)先¶
要減登山臨水亦宜稀子平嫁娶貧中畢元亮田園醉¶
裏歸為報阿連寒食下與君釀酒掃柴扉¶
<pb:KR4h0140_WYG_455-19a>¶
　　　　看嵩洛有歎¶
　今日看嵩洛迴頭歎世間榮華急如水憂患大扵山見¶
　苦方知樂經忙始愛閒未聞籠裏鳥飛出肯飛還¶
　　　　詠懐¶
　隨緣逐處便安閒不入(一作/住)朝廷不住(一作/入)山心似虛¶
　舟浮水上身同宿鳥寄林間尚平㛰嫁了無累馮翊符¶
　章封却還(時阿羅初嫁及/同州官吏放歸)處分貧家殘活計匹(一作/正)如¶
　身後莫相闗¶
<pb:KR4h0140_WYG_455-19b>¶
　　　　詠老贈夢得¶
　與君俱老也自問老何如眼澀夜先卧頭慵朝未梳有¶
　時扶杖出盡日閉門居嬾照新磨鏡休看小字書情扵¶
　故人重迹共少年疎唯是閒談興相逢尚有餘¶
　¶
　¶
　¶
御定全唐詩巻四百五十五¶
