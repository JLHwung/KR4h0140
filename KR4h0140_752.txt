# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.210038
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百五十二
<pb:KR4h0140_WYG_752-1a>¶
　欽定四庫全書¶
御定全唐詩巻七百五十二¶
　　徐鉉¶
　　　　觀人讀春秋¶
　日覺儒風薄誰將霸道羞亂臣無所懼何用讀春秋¶
　　　　秋日雨中與蕭贊善訪殷舎人於翰林座中作¶
　野出西垣歩歩遲秋光如水雨如絲銅龍樓下逢閒客¶
　紅藥堦前訪舊知亂㸃乍滋承露處碎聲因想滴篷時¶
<pb:KR4h0140_WYG_752-1b>¶
　銀臺鑰入須歸去不惜餘歡盡酒巵¶
　　　　送和州張員外為江都令¶
　經年相望隔重湖一旦相逢在上都塞詔官班聊慰否¶
　埋輪意氣尚存無由來聖代憐才子始覺清風激懦夫¶
　若向西岡尋勝賞舊題名處為躊躇¶
　　　　和眀道人宿山寺¶
　聞道經行處山前與水陽磬聲深小院燈影迥髙房落¶
　宿依樓角歸雲擁殿廊羡師閑未得早起逐班行¶
<pb:KR4h0140_WYG_752-2a>¶
　　　晩歸¶
暑服道情出煙街薄暮還風清飄短袂馬健弄連環水¶
静聞歸櫓霞眀見逺山過從本無事從此渉旬間¶
　　　月真歌(月真廣陵妓女翰林殷舎人/所錄携之垂訪筵上贈此)¶
揚州勝地多麗人其間麗者名月真月真初年十四五¶
能彈琵琶善歌舞風前弱桞一枝春花裏嬌鶯百般語¶
揚州帝京多名賢其間賢者殷徳川徳川初秉綸闈筆¶
職近名髙常罕出花前月下或逰從一見月真如舊識¶
<pb:KR4h0140_WYG_752-2b>¶
閒庭深院資賢宅宅門嚴峻無凡客垂簾偶坐唯月真¶
調弄琵琶郎為拍殷郎一旦過江去鏡中懶作孤鸞舞¶
朝雲暮雨鎮相隨石頭城下還相遇二月三月江南春¶
滿城濛濛起香塵隔墻試聴歌一曲乃是資賢宅裏人¶
綠窓繡幌天將曉殘燭依依香褭褭離腸却恨苦多情¶
輭障薰籠空悄悄殷郎去冬入翰林九霄官署轉深沉¶
人間想望不可見唯向月真存舊心我慙闒茸何為者¶
長感餘光每相假陋巷蕭條正掩扉相攜訪我衡茅下¶
<pb:KR4h0140_WYG_752-3a>¶
我本山人愚且貞歌筵歌席常無情自從一見月真後¶
至今贏得顛狂名殷郎月真聴我語少壯光隂能幾許¶
良辰美景數追隨莫教長說相思苦¶
　　　走筆送義興令趙宣輔¶
聞君孤櫂汎荆谿隴首雲隨别恨飛杜牧舊居憑買取¶
他年藜杖願同歸¶
　　　天闕山絶句¶
散誕愛山客凄凉懐古心寒風天闕晩盡日倚軒吟¶
<pb:KR4h0140_WYG_752-3b>¶
　　　除夜¶
寒燈耿耿漏遲遲送故迎新了不欺徃事併隨殘厯日¶
春風寕識舊容儀預慙歲酒難先飲更對鄉儺羡小兒¶
吟罷明朝贈知已便須題作去年詩¶
　　　寄鍾謨¶
看看潘鬢二毛生昨日林梢又轉鶯欲對春風忘世慮¶
敢言尊酒召時英假中西閣應無事筵上南威幸有情¶
不得車公終不樂已教紅袖出門迎¶
<pb:KR4h0140_WYG_752-4a>¶
　　　正初答鍾郎中見招¶
髙齋遲景雪初晴風拂喬枝待早鶯南省郎官名籍籍¶
東鄰妓女字英英流年倐忽成陳事春物依稀有舊情¶
新歲相思自過訪不煩虚左逺相迎¶
　　　聞雁寄故人¶
乆作他鄉客深慙薄宦非不知雲上雁何得每年歸夜¶
静聲彌怨天空影更微徃年離别淚今夕重霑衣¶
　　　江舎人宅筵上有妓唱和州韓舎人歌辭因以¶
<pb:KR4h0140_WYG_752-4b>¶
　　　寄¶
良宵絲竹偶成歡中有佳人俯翠鬟白雪飄颻傳樂府¶
阮郎憔悴在人間清風朗月長相憶佩蕙紉蘭早晚還¶
深夜酒空筵欲散向隅惆悵鬢堪斑¶
　　　寒食日作¶
厨冷煙初禁門閑日更斜東風不好事吹落滿庭花過¶
社紛紛燕新晴淡淡霞京都盛㳺觀誰訪子雲家¶
　　　賀殷㳺二舎人入翰林江給事拜中丞¶
<pb:KR4h0140_WYG_752-5a>¶
清晨待漏獨徘徊霄漢懸心不易裁閣老深嚴歸翰苑¶
夕郎威望拜霜臺青綾對覆蓬壺晚赤棒前驅道路開¶
猶有西垣㕔記在莫忘同草紫泥來¶
　　　歐陽太監雨中視決堤因墮水明日見於省中¶
　　　因戲之¶
聞道張晨蓋徘徊石首東濬川非伯禹落水異三公衣¶
濕仍愁雨冠欹更怯風今朝復相見疑是葛仙翁¶
　　　送吳郎中為宣州推官知涇縣¶
<pb:KR4h0140_WYG_752-5b>¶
征虜亭邉月雞鳴伴客行可憐何水部今事謝宣城風¶
物聊供賞班資莫繫情同心不同載留滯為浮名¶
　　　寄舒州杜員外¶
信到得君書知君已下車粉闈情在否蓮幕興何如人¶
望徵賢入余思從子居&KR0542;山真隠地慿為卜茅廬¶
　　　九月十一日寄陳郎中¶
我多吏事君多病寂絶過從又幾旬前日龍山煙景好¶
風前落帽是何人¶
<pb:KR4h0140_WYG_752-6a>¶
　　　和司門郎中陳彦¶
衡門寂寂逢迎少不見仙郎向五旬莫問龍山前日事¶
菊花開却為閑人¶
　　　賦得𢷬衣¶
江上多離别居人夜𢷬衣拂砧知露滴促杵恐霜飛漏¶
轉聲頻斷愁多力自微裁縫依夢見腰帶定應非¶
　　　九月三十夜雨寄故人¶
獨聴空堦雨方知秋事悲寂寥旬假日蕭䬃夜長時别¶
<pb:KR4h0140_WYG_752-6b>¶
念紛紛起寒更故故遲情人如不醉定是兩相思¶
　　　寄撫州鍾郎中(時王師敗績於/閩中謨在建州)¶
去載分襟後尋聞在建安封疆正多事尊俎若為歡都¶
䕶空遺鏃眀君欲舞干繞朝時不用非是殺身難¶
　　　送歐陽太監㳺廬山¶
家家門外廬山路唯有夫君乞假㳺案牘乍抛公署晚¶
林泉已近暑天秋海潮盡處逢陶石江月圓時上庾樓¶
此去蕭然好長徃人間何事不悠悠¶
<pb:KR4h0140_WYG_752-7a>¶
　　　立秋後一日與朱舎人同直¶
一宿秋風未覺凉數聲宫漏日猶長林泉無計消殘暑¶
虚向華池費稻粱¶
　　　賦得霍將軍辭第¶
漢將承恩乆圖勲肯顧私匈奴猶未滅安用以家為郢¶
匠雖聞詔衡門竟不移寧煩張老頌無待晏嬰辭甲乙¶
人徒費親鄰我自持悠悠千載下長作帥臣師¶
　　　和元帥書記蕭郎中觀習水師¶
<pb:KR4h0140_WYG_752-7b>¶
元帥樓船出治兵落星山外火旗明千帆日助江陵勢¶
萬里風馳下瀬聲殺氣暁嚴波上鷁凱歌遥駭海邉鯨¶
仲宣一作從軍詠廻顧儒衣自不平¶
　　　秋日盧龍村舎¶
置却人間事閑從野老㳺樹聲村店晩草色古城秋獨¶
鳥飛天外閒雲度隴頭姓名君莫問山木與虚舟¶
　　　和蕭郎中小雪日作¶
征西府裏日西斜獨試新爐自煮茶籬菊盡來低覆水¶
<pb:KR4h0140_WYG_752-8a>¶
塞鴻飛去逺連霞寂寥小雪閑中過斑駁輕霜鬢上加¶
筭得流年無奈處莫將詩句祝蒼華¶
　　　中書相公谿亭閑宴依韻(李建/勲)¶
雨霽秋光晩亭虚野興廻沙鷗掠岸去谿水上堦來客¶
傲風欹幘筵香菊在盃東山長許醉何事憶天台¶
　　　寄饒州王郎中效李白體¶
珍重王光嗣交情尚在不蕪城連宅住楚塞並車㳺别¶
後官三改年來歲六周銀鈎無一字何以緩離愁¶
<pb:KR4h0140_WYG_752-8b>¶
　　　寄歙州吕判官¶
任公郡占好山川谿水縈廻路屈盤南國自來推勝境¶
故人此地作郎官風光適意須留戀祿秩資貧且喜歡¶
莫憶班行重廻首是非多處是長安¶
　　　宣威苗將軍貶官後重經故宅¶
蔣山南望近西坊亭館依然鎻院牆天子未嘗過細柳¶
將軍尋已戍燉煌(史萬歲嘗/謫戍燉煌)欹傾怪石山無色零落圓荷¶
水不香為將為儒皆寂寞門前愁殺馬中郎¶
<pb:KR4h0140_WYG_752-9a>¶
　　　附池州薛郎中書因寄歙州張員外¶
新安從事舊臺郎直氣多才不可忘一旦江山馳别夢¶
幾年簪紱共周行岐分出處何方是情共窮通此義長¶
因附鄰州寄消息接輿今日信為狂¶
　　　寄江都路員外¶
吾兄失意在東都聞說襟懐任所如已縱乖慵為傲吏¶
有何闗鍵制豪胥縣齋暁閉多移病南畆秋荒憶遂初¶
知道故人相憶否嵇康不得嬾脩書¶
<pb:KR4h0140_WYG_752-9b>¶
　　　張員外好茅山風景求為句容令作此送¶
句曲山前縣依依數舎程還同適勾漏非是厭承明柳¶
谷供詩景華陽契道情金門容傲吏官滿且還城¶
　　　送應之道人歸江西¶
曾騎竹馬傍洪厓二十餘年變物華客夢等閑過驛閣¶
歸帆遥羡指龍沙名垂小篆矜垂露詩作吳吟對綺霞¶
歲暮定知廻未得信來憑為寄梅花¶
　　　送元帥書記髙郎中出為婺源建威軍使¶
<pb:KR4h0140_WYG_752-10a>¶
寒風蕭瑟楚江南記室戎裝挂錦帆倚馬未曾妨笑傲¶
斬牲先要厲威嚴危言昔日嘗無隱壯節今來信不凡¶
惟有杯盤思上國酒醪甜淡菜蔬甘¶
　　　逰方山宿李道士房¶
從來未面李先生借我西窓卧月明二十三家同願識¶
素騾何日暫還城¶
　　　題畫石山¶
彼美巉巖石誰施黼藻功回巖明照地絶璧爛臨空錦¶
<pb:KR4h0140_WYG_752-10b>¶
叚鮮須濯羅屏展易窮不因秋蘚綠非假晩霞紅羽客¶
藏書洞樵人取箭風靈蹤理難問仙路去何通返駕歸¶
塵裏留情向此中廻瞻畫圗畔遥羡面山翁¶
　　　臨石歩港¶
碕岸墮縈帶微風起細漣綠隂三月後倒影亂峰前吹¶
浪㳺鱗小黏苔碎石圎㑹將腰下組換取釣魚船¶
　　　病題二首¶
性靈慵嬾百無能唯被朝參遣夙興聖主優容恩未答¶
<pb:KR4h0140_WYG_752-11a>¶
丹經疎濶病相陵脾傷對客偏愁酒眼暗看書每媿燈¶
進與時乖不知退可憐身計謾騰騰¶
人間多事本難論况是人間嬾慢人不假養生何怪病¶
已能知命敢辭貧向空咄咄煩書字舉世滔滔莫問津¶
金馬門前君識否東方曼倩是前身¶
　　　寄江州蕭給事¶
夕郎憂國不憂身今向天涯作逐臣魂夢暗馳龍闕曙¶
嘯吟閒繞虎谿春朝車載酒過山寺諫紙題詩寄野人¶
<pb:KR4h0140_WYG_752-11b>¶
惆悵懦夫何足道自離羣後巳同塵¶
　　　和江州江中丞見寄¶
賈傅南遷乆江闗道路遥北來空見雁西去不如潮䑕¶
穴依城社鴻飛在泬寥髙低各有處不擬更相招¶
　　　和鍾郎中送朱先輩還京垂寄¶
分司洗馬無人問辭客殷勤輟棹歌蒼蘚滿庭行徑小¶
髙梧臨檻雨聲多春愁盡付千盃酒鄉思遥聞一曲歌¶
且共勝逰消永日西岡風物近如何¶
<pb:KR4h0140_WYG_752-12a>¶
　　　送郝郎中為浙西判官¶
大藩從事本優賢幕府仍當北固前花繞樓臺山倚郭¶
寺臨江海水連天恐君到即忘歸日憶我逰曾歴二年¶
若許他時作閑伴殷勤為買釣魚船¶
　　　翰林㳺舎人清明日入院中途見過余眀日亦¶
　　　入西省上直因寄㳺君¶
榆桞開新焰梨花發故枝輜軿隘城市圭組坐曹司獨¶
對芝泥檢遥憐白馬兒禁林還視草氣味兩相知¶
<pb:KR4h0140_WYG_752-12b>¶
　　　陪王庶子㳺後湖涵虚閣(東宫/園)¶
懸圃清虚乍過秋看山尋水上兹樓輕鷗的的飛難沒¶
紅葉紛紛晩更稠風巻微雲分逺岫浪揺晴日照中洲¶
躋攀况有承華客如在南皮奉勝逰¶
　　　柳枝辭十二首¶
把酒憑君唱桞枝也從絲管逓相隨逢春只合朝朝醉¶
記取秋風落葉時¶
南園日暮起春風吹散楊花雪滿空不惜楊花飛也得¶
<pb:KR4h0140_WYG_752-13a>¶
愁君老盡臉邉紅¶
陌上朱門柳映花簾鈎半捲綠隂斜憑郎暫駐青驄馬¶
此是錢塘小小家¶
夾岸朱欄桞映樓綠波平幔帶花流歌聲不出長條宻¶
忽地風廻見綵舟¶
老大逢春總恨春綠楊隂裏最愁人舊㳺一别無因見¶
嫰葉如眉處處新¶
濛濛堤畔桞含煙疑是陽和二月天醉裏不知時節改¶
<pb:KR4h0140_WYG_752-13b>¶
漫隨兒女打鞦韆¶
水閣春來乍减寒曉粧初罷倚欄干長條亂拂春波動¶
不許佳人照影看¶
桞岸煙昏醉裏歸不知深處有芳菲重來已見花飄盡¶
唯有黄鶯囀樹飛¶
此去仙源不是遥垂楊深處有朱橋共君同過朱橋去¶
索(一作/宻)映垂楊聴洞簫¶
暫别揚州十度春不知光景屬何人一帆歸客千條桞¶
<pb:KR4h0140_WYG_752-14a>¶
　腸斷東風揚子津¶
　仙樂春來按舞腰清聲偏似傍嬌嬈應緣鶯舌多情頼¶
　長向雙成說翠條¶
　鳳笙臨檻不能吹舞袖當筵亦自疑唯有美人多意緒¶
　解依芳態畫雙眉¶
　　　　貶官泰州出城作¶
　浮名浮利信悠悠四海干戈痛主憂三諫不從為逐客¶
　一身無累似虚舟滿朝權貴皆曾忤繞郭林泉巳徧㳺¶
<pb:KR4h0140_WYG_752-14b>¶
　惟有戀恩終(一作/心)不改半程猶自望城樓¶
　　　　過江¶
　别路知何極離腸有所思登艫望城逺揺㯭過江遲斷¶
　岸煙中失長天水際垂此心非橘柚不為兩鄉移¶
　　　　經東都太子橋¶
　綸闈放逐知何道桂苑風流且暫歸莫問升遷橋上客¶
　身謀疎拙舊心違¶
御定全唐詩巻七百五十二¶
