# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.520958
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百四
<pb:KR4h0140_WYG_404-1a>¶
　欽定四庫全書¶
御定全唐詩巻四百四¶
　　元稹¶
　　　　夜閒(此後並/悼亡)¶
　感極都無夢魂銷轉易驚風簾半鈎落秋月滿床明悵¶
　望臨階坐沉吟遶樹行孤琴在幽匣時逬斷弦聲¶
　　　　感小株夜合¶
　纖幹未盈把髙條纔過眉不禁風苦動偏受露先萎不¶
<pb:KR4h0140_WYG_404-1b>¶
　分秋同盡深嗟小便衰傷心落殘葉猶識合昏期¶
　　　　醉醒¶
　積善坊中前度飲謝家諸婢笑扶行今宵還似當時醉¶
　半夜覺來聞哭聲¶
　　　　追昔遊¶
　謝傅堂前音樂和狗兒吹笛膽娘歌花園欲盛千場飲¶
　水閣初成百度過醉摘櫻桃投小玉嬾梳叢鬢舞曹婆¶
　再來門館惟相弔風落秋池紅葉多¶
<pb:KR4h0140_WYG_404-2a>¶
　　　空屋題(十月十/四日夜)¶
朝従空屋裏騎馬入空臺盡日推閒事還歸空屋来月¶
眀穿暗隙燈盡落殘灰更想咸陽道魂車昨夜囬¶
　　　初寒夜寄廬子䝉¶
月是隂秋鏡寒為寂寞資輕寒酒醒後斜月枕前時倚¶
壁思閒事回燈檢舊詩聞君亦同病終夜逺相悲¶
　　　城外回謝子䝉見諭¶
十里撫柩別一身騎馬囬寒煙半堂影燼火滿庭灰稚¶
<pb:KR4h0140_WYG_404-2b>¶
女憑人問病夫空自哀潘安寄新詠仍是夜深来¶
　　　諭子䝉¶
撫稚君休感無兒我不傷片雲𩀌岫逺雙鷰念巢忙大¶
壑誰非水華星各自光但令長有酒何必謝家荘¶
　　　遣悲懐三首¶
謝公最小偏憐女嫁與黔婁百事乖顧我無衣捜畫箧¶
泥他沽酒拔金釵野蔬充膳甘長藿落葉添薪仰古槐¶
今日俸錢過十萬與君營奠復營齋(畫箧一/作□箧)¶
<pb:KR4h0140_WYG_404-3a>¶
昔日戲言身後意今朝皆到眼前来衣裳巳施行㸔盡¶
針線猶存未忍開尚想舊情憐婢僕也曾因夣送錢財¶
誠知此恨人人有貧賤夫妻百事哀¶
閒坐悲君亦自悲百年都是㡬多時鄧攸無子尋知命¶
潘岳悼亡猶費詞同穴窅㝠何所望他生縁㑹更難期¶
唯将終夜長開眼報答平生未展眉¶
　　　旅眠¶
内外都無隔帷屛不復張夜眠兼客坐同在火爐床¶
<pb:KR4h0140_WYG_404-3b>¶
　　　除夜¶
憶昔嵗除夜見君花燭前今宵祝文上重疊叙新年閒¶
處低聲哭空堂背月眠傷心小兒女撩亂火堆邉¶
　　　感夢¶
行吟坐歎知何極影絶魂銷動隔年今夜商山館中夢¶
分眀同在後堂前¶
　　　合衣寝¶
良夕背燈坐方成合衣寝酒酔夜未闌㡬回顛倒枕¶
<pb:KR4h0140_WYG_404-4a>¶
　　　竹簟¶
竹簟襯重茵未忍都令巻憶昨初来日㸔君自施展¶
　　　聽庾及之彈烏夜啼引¶
君彈烏夜啼我傳樂府解(去/聲)古題良人在獄妻在閨官¶
家欲赦烏報妻烏前再拜淚如雨烏作哀聲妻暗語後¶
人寫出烏啼引吳調哀弦聲楚楚四五年前作拾遺諫¶
書不密丞相知謫官詔下吏驅遣身作囚拘妻在逺歸¶
来相見淚如珠唯説閒宵長拜烏君来到舎是烏力粧¶
<pb:KR4h0140_WYG_404-4b>¶
㸃烏盤邀女巫今君為我千萬彈烏啼啄啄淚瀾瀾感¶
君此曲有深意昨日烏啼桐葉墜當時為我賽烏人死¶
葬咸陽原上地¶
　　　夢井¶
夢上髙髙原原上有深井登髙意枯渇願見深泉冷裵¶
囬遶井顧自照泉中影沉浮落井瓶井上無懸綆念此¶
瓶欲沉荒忙為求請遍入原上村村空犬仍猛還来遶¶
井哭哭聲通復哽哽噎夢忽驚覺来房舎靜燈熖碧朧¶
<pb:KR4h0140_WYG_404-5a>¶
朧淚光凝冏冏鐘聲夜方半坐卧心難整忽憶咸陽原¶
荒田萬餘頃土厚壙亦深埋魂在深埂埂深安可越魂¶
通有時逞今宵泉下人化作瓶相憬感此涕汍瀾汍瀾¶
涕霑領所傷覺夢間便覺死生境豈無同穴期生期諒¶
綿永又恐前後魂安能兩知省尋環意無極坐見天将¶
昞吟此夢井詩春朝好光景¶
　　　江陵三夢¶
平生每相夢不省兩相知况乃幽眀隔夢魂徒爾為情¶
<pb:KR4h0140_WYG_404-5b>¶
知夢無益非夢見何期今夕亦何夕夢君相見時依稀¶
舊粧服晻淡昔容儀不道間生死但言将别離分張碎¶
針線襵疊故幈幃撫稚再三囑淚珠千萬垂囑云唯此¶
女自歎總無兒尚念嬌且騃未禁寒與飢君復不憘事¶
奉身猶脱遺况有官縳束安能長顧私他人生間别婢¶
僕多謾欺君在或有託出門當付誰言罷泣幽噎我亦¶
涕淋漓驚悲忽然寤坐臥若狂癡月影半床黒蟲聲幽¶
草移心魂生次第覺夢久自疑寂黙深想像淚下如流¶
<pb:KR4h0140_WYG_404-6a>¶
澌百年永巳訣一夢何太悲悲君所嬌女棄置不我随¶
長安逺扵日山川雲間之縱我生羽翼網羅生縶維今¶
宵淚零落半為生别滋感君下泉魄動我臨川思一水¶
不可越黄泉况無涯此懐何由極此夢何由追坐見天¶
欲曙江風吟樹枝¶
古原三丈穴深葬一枝瓊崩剥山門壊煙綿墳草生久¶
依荒隴坐却望逺村行驚覺滿床月風波江上聲¶
君骨久為土我心長似灰百年何處盡三夜夢中来逝¶
<pb:KR4h0140_WYG_404-6b>¶
水良巳矣行雲安在哉坐㸔朝日出衆鳥雙裵回¶
　　　張舊蚊幬¶
踰年間生死千里曠南北家居無見期况乃異鄉國破¶
盡裁縫衣忘收遺翰墨獨有纈紗幬憑人逺㩗得施張¶
合歡榻展巻雙鴛翼巳矣長空虛依然舊顔色裵囬将¶
就寝徙倚情何極昔透香田田今無魂惻惻隙穿斜月¶
照燈背空床黒達理强開懐夢啼還過臆平生貧寡歡¶
夭枉勞苦憶我亦距㡬時胡為自摧逼燭蛾熖中舞蠒¶
<pb:KR4h0140_WYG_404-7a>¶
蠶叢上織燋爛各自求他人顧何力多離因茍合惡影¶
當務息往事勿復言将来幸前識¶
　　　獨夜傷懐贈呈張侍御(張生近/喪妻)¶
燼火孤星滅殘燈寸熖眀竹風吹靣冷簷雪墜階聲寡¶
鶴連天呌寒雛徹夜驚秖應張侍御&KR0343;㑹我心情¶
　　　六年春遣懐八首¶
傷禽我是籠中鶴沉劒君為泉下龍重纊猶存孤枕在¶
春衫無復舊裁縫¶
<pb:KR4h0140_WYG_404-7b>¶
檢得舊書三四紙髙低濶狭粗(一作/但)成行自言倂食尋¶
髙事唯念山深驛路長¶
公無渡河音響絶巳隔前春復去秋今日閒窗拂塵土¶
殘弦猶逬鈿(一作/細)箜篌¶
婢僕曬君餘服用嬌癡稚女遶床行玉梳鈿朶香膠解¶
盡日風吹瑇瑁箏¶
伴客銷愁長日飲偶然乗興便醺醺怪来醒後傍人泣¶
酔裏時時錯問君¶
<pb:KR4h0140_WYG_404-8a>¶
我随楚澤波中梗(一作/水)君作咸陽泉下泥百事無心值¶
寒食身将稚女帳前啼¶
童稚癡狂撩亂走繡毬花仗滿堂前病身一到繐帷下¶
還向臨階背日眠¶
小於潘岳頭先白學取荘周淚莫多止竟悲君須自省¶
川流前後各風波¶
　　　答友封見贈¶
荀令香銷潘簟空悼亡詩滿舊屛風扶床小女君先識¶
<pb:KR4h0140_WYG_404-8b>¶
應為些些似外翁¶
　　　夢成之¶
燭暗船風獨夢驚夢君頻問向南行覺来不語到眀坐¶
一夜洞庭湖水聲¶
　　　哭小女降真¶
雨㸃輕漚風復驚偶来何事去何情浮生未到無生地¶
暫到人間又一生¶
　　　哭女樊¶
<pb:KR4h0140_WYG_404-9a>¶
秋天淨綠月分眀何事巴猿不賸鳴應是一聲腸斷去¶
不容啼到第三聲¶
　　　哭女樊四十韻(虢州長/史時作)¶
逝者何由見中人未達情馬無生角望猿有斷腸鳴去¶
伴投遐徼来随夢險程四年巴養育萬里硖回縈病是¶
他鄉染魂應逺處驚山魈邪亂(一作/去)逼沙虱毒&KR0343;嬰母¶
約(一作/㓜)㸔寕辨余慵療不精欲尋方次第俄值疾充盈¶
燈火徒相守香花秖浪擎蓮初開月梵蕣已落朝榮魄¶
<pb:KR4h0140_WYG_404-9b>¶
散雲(一作/魂)将盡形全玉尚瑩空垂兩行血深送一枝瓊¶
祕祝休巫覡安眠放使令舊衣和篋施殘藥滿甌傾乳¶
媪閒於社醫僧婗(一作/媿)似酲憫渠身覺賸(一作深覺瘠/賸一作痏)¶
訝佛力難爭騎竹癡猶子牽車小外甥等長(一作/閒)迷過¶
影遥戲誤啼聲涴紙傷餘畫扶床念試行獨留呵面鏡¶
誰弄倚牆筝憶昨工言語憐初妙長成撩風妬(一作/拓)鸚¶
舌凌露(一作/霜)觸蘭英翆鳳輿真女紅蕖捧化生秪憂嫌¶
五濁終恐向三清宿惡諸葷味懸知衆物名(生而不食/葷血虎豹)¶
<pb:KR4h0140_WYG_404-10a>¶
(狨猿等皮毛盡惡斥之巴南所無/之物及北而黙識其名者數軰)環従枯樹得經認寳¶
函盛愠怒偏憎數分張雅愛平最憐(一作/矜)貪栗妹頻救¶
嬾書兄為占嬌饒分良多眷戀誠別常回靣泣歸定出¶
門迎解怪還家晩長将逺信呈説人偷罪過要我抱縱¶
横騰蹋遊江舫攀縁㸔樂棚和蠻歌字抝學妓舞腰輕¶
迢遰離荒服提(一作/持)携到近京未容誇伎倆唯恨枉聰¶
眀往緒心千結新絲鬢百莖暗窗風報曉秋幌雨聞更¶
敗槿蕭疎館衰楊破壊城此中臨老淚仍自哭孩嬰¶
<pb:KR4h0140_WYG_404-10b>¶
　　　哭子十首(翰林學/士時作)¶
維鵜受刺因吾過得馬生災念爾寃獨在中庭倚閒樹¶
亂蟬嘶噪欲黄昏¶
纔能辨别東西位未解分眀管帶身自食自眠猶未得¶
九重泉路託(一作/記)何人¶
爾母溺情連夜哭我身因事有時悲鐘聲欲絶東方動¶
便是尋常上學時¶
蓮花上品生真界兠率天中離世途彼此業縁多障礙¶
<pb:KR4h0140_WYG_404-11a>¶
不知還得見兒無¶
節量棃栗愁生疾教示詩書望早成鞭扑校多憐校少¶
又縁遺恨哭三聲¶
深嗟爾更無兄弟自歎予應絶子孫寂寞講堂基址在¶
何人車馬入髙門¶
往年鬢巳同潘岳垂老年敎作鄧攸煩惱數中除一事¶
自兹無復子孫憂(年敎一/作天敎)¶
長年苦境知何限豈得因兒獨䘮眀消遣又来縁爾母¶
<pb:KR4h0140_WYG_404-11b>¶
夜深和淚有經聲(又一/作不)¶
烏生八子今無七猿呌三聲月正孤寂寞空堂天欲曙¶
拂簾雙燕引新雛¶
頻頻子落長江水夜夜巢邉舊處棲若是愁腸終不斷¶
一年添得一聲啼¶
　　　感逝(浙/東)¶
頭白夫妻分無子誰令蘭夢感衰翁三聲啼婦臥床上¶
一寸斷腸埋土中蜩甲暗枯秋葉墜燕雛新去夜巢空¶
<pb:KR4h0140_WYG_404-12a>¶
　情知此恨人皆有應與暮年心不同¶
　　　　妻滿月日相唁¶
　十月辛勤一月悲今朝相見淚淋漓狂風落盡莫惆悵¶
　猶勝因花壓折枝¶
　¶
　¶
　¶
　¶
<pb:KR4h0140_WYG_404-12b>¶
　¶
　¶
　¶
　¶
　¶
　¶
　¶
御定全唐詩巻四百四¶
