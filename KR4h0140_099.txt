# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.306195
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷九十九
<pb:KR4h0140_WYG_099-1a>¶
　欽定四庫全書¶
御定全唐詩巻九十九¶
　　張循之¶
　張循之洛陽人與弟仲之並以學業著名則天時上書¶
　忤㫖被誅詩六首¶
　　　　巫山髙(一作沈/佺期詩)¶
　巫山髙不極合沓狀竒新暗谷疑風雨隂崖若鬼神月¶
　眀三峽曉(一作/曙)潮滿九(一作/二)江春為問陽臺客應知入¶
<pb:KR4h0140_WYG_099-1b>¶
　夢人¶
　　　　送泉州李使君之任¶
　傍海皆荒服分符重漢臣雲山百越路市井十洲人執¶
　玉來朝逺還珠入貢頻連年不見雪到處即行春¶
　　　　長門怨(一作張/修之詩)¶
　長門落景盡洞房秋月明玉階草露積金屋網塵生妾¶
　妬今應改君恩惜未平寄語臨邛客何時作賦成¶
　　　　巫山¶
<pb:KR4h0140_WYG_099-2a>¶
流景一何速年華不可追觧佩安所贈怨咽空自悲¶
　　　送王汶宰江隂¶
郡北乗流去花間竟日行海魚朝滿市江鳥夜喧城譲¶
酒非闗病援琴不在聲應縁五斗米數日滯淵明¶
　　　婺州留别鄧使君¶
西掖馳名久東陽出守時江山婺女分風月隱侯詩别¶
恨雙溪急留歡五馬遲廻舟暎沙嶼未逺剰相思¶
　王晙¶
<pb:KR4h0140_WYG_099-2b>¶
王晙滄州景城人擢明經第調清苑尉歴殿中侍御史¶
出為渭南尉景龍末授桂州都督累遷太僕少卿隴右¶
羣牧使開元二年襲吐蕃於臨洮以功加銀青光祿大¶
夫進并州都督長史又以破突厥功拜兵部尚書朔方¶
軍大總管後代張說為兵部尚書同中書門下三品充¶
朔方軍節度大使終户部尚書朔方節度詩一首¶
　　　祭汾隂樂章¶
　　　　太和¶
<pb:KR4h0140_WYG_099-3a>¶
於穆聖皇六葉重光太原刻頌后土疏場寳鼎呈符歊¶
雲孕祥禮樂&KR0640;矣降福穣穣¶
　張柬之¶
張柬之字孟將㐮陽人渉獵經史尤好三禮舉進士賢¶
良對䇿第一授監察御史聖厯中為鳳閣舍人𢎞文館¶
直學士長安中令舉宰相材以姚崇薦遷鳳閣侍郎知¶
政事及誅二張兄弟柬之首謀也中宗即位以功擢天¶
官尚書封漢陽王遷中書令為武三思所搆貶死集十¶
<pb:KR4h0140_WYG_099-3b>¶
巻今存詩五首¶
　　　大堤曲¶
南國多佳人莫若大堤女玉牀翠羽帳寳袜蓮花距魂¶
處自目成色授開心許迢迢不可見日暮空愁予¶
　　　東飛伯勞歌¶
青田白鶴丹山鳳婺女姮娥兩相送誰家絶世綺帳前¶
豔粉紅脂映寳鈿窈窕玉堂褰翠幙參差繡户懸珠箔¶
絶世三五愛紅妆冶袖長裙蘭麝香春去花枝俄易改¶
<pb:KR4h0140_WYG_099-4a>¶
可歎年光不相待¶
　　　出塞¶
俠客重恩光驄馬飾金装瞥聞傳羽檄馳突救邊荒歙¶
野山川動囂天旌斾揚吳鉤明似月楚劒利如霜電斷¶
衝胡塞風飛出洛陽轉戰磨笄俗横行戴斗鄉手擒郅¶
支長面縳谷蠡王將軍占太白小婦怨流黄騕褭青絲¶
騎娉婷紅粉妝三春鶯度曲八月鴈成行誰堪坐愁思¶
羅袖拂空牀¶
<pb:KR4h0140_WYG_099-4b>¶
　　　與國賢良夜歌二首¶
栁臺臨新堰樓堞相重複窈窕鳳皇姝傾城復傾國¶
杏間花照灼樓上月裵囘帶嬌移玉柱含笑捧金杯¶
　袁恕已¶
袁恕巳滄州東光人長安中歴司刑少卿預誅二張又¶
從相王統南衙兵&KR0640;非常以功為中書侍郎進中書令¶
封南陽郡王後貶死環州詩一首¶
　　　詠屏風¶
<pb:KR4h0140_WYG_099-5a>¶
綺閣雲霞滿芳林草樹新鳥驚疑欲曙花笑不闗春山¶
對彈琴客谿留垂釣人請看車馬客行處有風塵¶
　劉幽求¶
劉幽求冀州武强人聖厯中舉制科中第臨淄王入誅¶
韋庶人幽求預參火策是夜所下制勅百餘道皆出其¶
手以功授中書舍人睿宗即位行尚書右丞遷吏部尚¶
書拜侍中開元初改尚書左右僕射為左右丞相乃以¶
幽求為左丞相後坐怨望貶卒詩一首¶
<pb:KR4h0140_WYG_099-5b>¶
　　　書懐(避暑錄云此詩三館昭庫爛冊中撿得幽/求非肯安田園者殆出守時憤懟而作)¶
心為明時盡君門尚不容田園迷徑路歸去欲何從¶
　章𤣥同¶
章𤣥同武后時人久視中張錫為相請還廬陵王坐流¶
循州𤣥同有流所贈詩葢亦當時貶謫者詩一首¶
　　　流所贈張錫¶
黄葉因風下甘從洛浦隈白雲何所為還出帝鄉來¶
　王易從¶
<pb:KR4h0140_WYG_099-6a>¶
王易從中宗朝為鄠縣尉張仁愿奏分判軍事詩一首¶
　　　臨髙臺¶
漢主事祈連良人在髙闕空臺寂巳暮愁坐變容髪汎¶
豔春幌風裵回秋户月可憐軍書斷空使流芳歇¶
　盧僎¶
盧僎吏部尚書從愿之從父也自聞喜尉入為學士終¶
吏部貟外郎詩十四首¶
　　　初出京邑有懐舊林¶
<pb:KR4h0140_WYG_099-6b>¶
賦生期獨得素業守㣲班外忝文學知鴻漸鵷鷺間内¶
傾水木趣築室依近山晨趨天日宴夕卧江海閒松風¶
生坐隅仙禽舞亭灣曙雲林下客霽月池上顔雖曰坐¶
郊園静黙非人寰時歩蒼龍闕寧異白雲闗語濟豈時¶
顧黙善㤀世攀世網余何觸天涯謫南蠻回首思洛陽¶
喟然悲貞艱舊林日夜逺孤雲何時還¶
　　　稍秋曉坐閣遇舟東下揚州即事寄上族父江¶
　　　陽令¶
<pb:KR4h0140_WYG_099-7a>¶
虎嘯山城晩猨鳴江樹秋紅林架落照青峽送歸流歸¶
流赴淮海征帆下揚州族父江陽令盛業繼前修文掩¶
崔亭伯徳齊陳太丘時哉惜未與千載且為儔憶昔山¶
陽㑹長懐東上游稱觴阮林下賦雪謝庭幽道濃禮自¶
略氣舒文轉遒髙情薄雲漢酣態坐芳洲接席復連軫¶
出入陪華輈獨善與兼濟語黙奉良籌嵗月歡無已風¶
雨暗颼颼掌憲時持節為邦邈海頭子人惠雖樹蒼生¶
望且留㣲躬趨直道神甸忝清猷仙臺適西歩蠻徼忽¶
<pb:KR4h0140_WYG_099-7b>¶
南浮宇内皆安樂天涯獨逺投忠信徒堅仗神明豈黙¶
詶觀生海漫漫稽命天悠悠雲昬巴子峽月逺吳王樓¶
懐昔明不寐悲令嵗屬周喟無排雲翮暫得抒離憂空¶
灑霑紅淚萬里逐行舟¶
　　　讓帝挽歌詞二首(開元二十九年冬十一月太/尉寧王憲薨帝失聲號慟曰)¶
　　　(天下兄之天下也固譲/於我乃追諡曰譲皇帝)¶
泰伯𤣥風逺延州徳譲行闔棺追大節樹羽冊鴻名地¶
户迎天仗皇階失帝兄還聞漢明主遺(一作/觧)劒泣東平¶
<pb:KR4h0140_WYG_099-8a>¶
朝天馳馬絶冊帝　宮祖恍惚陵廟新蕭條池舘古萬¶
化一朝空哀樂此路同西園有明月脩竹韻悲風(第二/句缺)¶
(一/字)¶
　　　十月梅花書贈¶
君不見巴鄉氣候與華别年年十月梅花發上苑今應¶
雪作花寧知此地花為雪自從遷播落黔巴三見江上¶
開新花故園風花虛洛汭窮峽凝雲度嵗華花情縱似¶
河陽好客心倍傷邊候早春候颯驚樓上梅霜威未落¶
<pb:KR4h0140_WYG_099-8b>¶
江潭草江水侵(一作/尋)天去不還樓花覆簾空坐攀一向¶
花前看白髪㡬回夢裏憶紅顔紅顔白髪雲泥改何異¶
桑田移碧海却想華年故國時唯餘一片空心在空心¶
弔影向誰陳雲臺仙閣舊遊人儻知巴樹連冬發應憐¶
南國氣長春¶
　　　嵗晩還京臺望城闕成口號先贈交親¶
紫陌開行樹朱城出晩霞猶憐慣去國疑是夢還家風¶
弱知催栁林青覺待花交親望歸騎㡬處擁年華¶
<pb:KR4h0140_WYG_099-9a>¶
　　　送蘇八給事出牧徐州用芳韻(相國/請出)¶
金鼎屬元方璅闈連季常畏盈聊出守分命乃維良曉¶
騎辭朝逺春帆向楚長賢哉謙自牧天下詠餘芳¶
　　　上幸皇太子新院應制¶
佳氣曉蔥蔥乾行入震宮前星迎北極少海被南風視¶
膳銅樓下吹笙玉座中訓深家以正義舉俗為公父子¶
成釗合君臣禹啟同仰天歌聖道猶愧乏雕蟲¶
　　　奉和李令扈從温泉宮賜遊驪山韋侍郎别業¶
<pb:KR4h0140_WYG_099-9b>¶
風后軒皇佐雲峰謝客居承恩來翠嶺締賞出丹除飛¶
葢松(一作/雙)谿寂清笳玉洞虛窺巖詳霧豹過水略泉魚¶
鄉入無何有時還上古初伊臯羞過狹魏丙服麤疎白¶
雪縁情降青霞落巻舒多慚郎署在輙繼國風餘¶
　　　季冬送户部郎中使黔府選補¶
握鏡均荒服分衡得大同徴賢一臺上補吏五谿中雨¶
露将天澤文章播國風漢庭暌直諒楚峽望清通馬逐¶
霜鴻漸帆沿曉月空還期鳳池拜照耀列星宮¶
<pb:KR4h0140_WYG_099-10a>¶
　　　途中口號(一作郭/向詩)¶
抱玉三朝楚懐書十上秦年年洛陽陌花鳥㺯歸人¶
　　　南望樓¶
去國三巴逺登樓萬里春傷心江上客不是故鄉人¶
　　　臨川送别¶
秋郊日半隱野樹煙初映風水正蕭條那堪動離詠¶
　　　題殿前桂葉¶
桂樹生南海芳香隔楚(一作/逺)山今朝天上見疑是月中¶
<pb:KR4h0140_WYG_099-10b>¶
攀¶
　牛鳳及¶
牛鳳及長壽中撰唐書劉軻與馬植論史官書嘗稱之¶
詩一首¶
　　　奉和受圖温洛應制¶
八神扶(一作/承)玉輦六羽警瑶谿戒道伊川北通津(一作/旌)¶
澗水西御圖開洛匱刻石與天齊瑞日波中上仙禽霧¶
裏低微臣矯弱翮抃舞接鸞鷖¶
<pb:KR4h0140_WYG_099-11a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_099-11b>¶
　¶
　¶
　¶
　¶
　¶
　¶
　¶
御定全唐詩巻九十九¶
