# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.832331
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百五十
<pb:KR4h0140_WYG_350-1a>¶
　欽定四庫全書¶
御定全唐詩巻三百五十¶
　　柳宗元¶
　柳宗元字子厚河東人登進士第應舉宏辭授校書郎¶
　調藍田尉貞元十九年為監察御史裏行王叔文韋執¶
　誼用事尤竒待宗元擢尚書禮部員外郎會叔文敗貶¶
　永州司馬宗元少精警絶倫為文章雄深雅健踔厲風¶
　發為當時流輩所推仰既罹竄逐渉履蠻瘴居閒益自¶
<pb:KR4h0140_WYG_350-1b>¶
　刻苦其堙厄感欝一寓諸文讀者為之悲惻元和十年¶
　移柳州刺史江嶺間為進士者走數千里從宗元遊經¶
　指授者為文辭皆有法世號栁栁州元和十四年卒年¶
　四十七集四十五卷内詩二卷今編為四卷¶
　　　　奉平淮夷雅表¶
　　　臣宗元言臣負罪竄伏違尚書牋奏十有四年聖¶
　　　恩寛宥命守遐壤懐印曳紱有社有人臣宗元誠¶
　　　感誠荷頓首頓首伏惟睿聖文武皇帝陛下天造¶
<pb:KR4h0140_WYG_350-2a>¶
　　神斷克清大憝金鼓一動萬方畢臣太平之功中¶
　　興之徳推校千古無所與讓臣伏自忖度有方剛¶
　　之力不得備戎行致死命况今已無事思報國恩¶
　　獨惟文章伏見周宣王時稱中興其道彰大扵後¶
　　罕及然徴扵詩大小雅其選徒出狩則車攻吉日¶
　　命官分土則嵩髙韓奕烝人南征北伐則六月采¶
　　芑平淮夷則江漢常武鏗鍧炳耀盪人耳目故宣¶
　　王之形容與其輔佐由今望之若神人然此無他¶
<pb:KR4h0140_WYG_350-2b>¶
　　以雅故也臣伏見陛下自即位以来平夏州夷劒¶
　　南取江東定河北今又發自天衷克剪淮右而大¶
　　雅不作臣誠不佞然不勝憤懣伏以朝多文臣不¶
　　敢盡専數事謹撰平淮夷雅二篇雖不及尹吉甫¶
　　召穆公等庶施諸後代有以佐唐之光眀謹昧死¶
　　再拜以獻臣宗元誠恐誠懼死罪死罪謹言¶
　　　　皇武命丞相度董師集大功也(元和十二年/以宰相裵度)¶
　　　　(為中書侍郎同平章事充淮/西宣慰處置使討吳元濟)¶
<pb:KR4h0140_WYG_350-3a>¶
皇耆其武于溵于淮既巾乃車環蔡具(一作/其)来狡衆昬¶
嚚甚毒于酲狂奔呌呶以干(一作/扞)大刑(溵水名唐溵/水縣屬陳州)¶
皇咨于度惟汝一徳曠誅四紀其徯汝克錫汝斧鉞其¶
徃視師師是蔡人以宥以釐(音/禧)¶
度拜稽首廟于元龜既禡(莫駕/切)既類于社是宜金節煌¶
煌錫盾雕戈犀甲熊旂威命是荷¶
度拜稽首出次于東天子餞之(度赴淮西上御/通化門送之)罍斚是¶
崇鼎臑(汝朱奴/刀二反)爼胾(側吏/切)五獻百籩凡百卿士班以周¶
<pb:KR4h0140_WYG_350-3b>¶
旋¶
既渉于滻乃翼乃前孰圖厥猶其佐多賢(度表馬總為/宣慰副使韓)¶
(愈為行軍司馬李正封與馮宿/李宗閔備幕府皆朝廷之選)宛宛周道于山于川逺¶
揚邇昭陟降連連¶
我斾我旗于道于陌訓于羣帥拳勇来格公曰徐之無¶
恃頟頟(一作/額額)式和爾容惟義之宅¶
進次于郾(許州郾城縣/與蔡州為鄰)彼昬卒狂裒兇鞠頑鋒蝟斧螗¶
赤子匍匐厥父是亢(下郎/切)怒其萌芽以悖太陽¶
<pb:KR4h0140_WYG_350-4a>¶
王旅渾渾是佚是怙既獲敵師若飢得餔(音/歩)蔡兇伊窘¶
悉起来聚左𢷬其虚靡愆厥慮(李祐言于李愬曰蔡之/精兵皆在洄曲及四境)¶
(拒守守城者皆羸卒可乗/虚直抵愬從之遂克蔡州)¶
載闢載祓丞相是臨(度建彰義節将降/卒萬餘人入蔡州)弛其武刑諭我¶
徳心其危既安有長如林曽是讙譊化為謳吟¶
皇曰来歸汝復相予爵之成國(一作公/于有晉)胙以夏區(一作/墟度)¶
(䇿勲晉國公晉/地即夏所都)度拜稽首天子聖神度拜稽首皇祐下¶
人¶
<pb:KR4h0140_WYG_350-4b>¶
淮夷既平震是朔南宜廟宜郊以告徳音歸牛(一作/刃)休¶
馬豐稼于埜我武惟皇永保無疆¶
　　　　　右皇武十有一章章八句¶
　　　　方城命愬守也卒入蔡得其大醜以平淮右¶
　　　　(方城山名在唐州元和十一年以李愬為唐/鄧隋節度使與元濟戰數有功眀年冬愬乗)¶
　　　　(大雪夜馳至蔡城破/其門取元濟以獻)¶
方城臨臨王卒峙之匪徼匪競皇有正(一作/王)命皇命于¶
愬徃舒余仁踣(蒲墨/切)彼艱頑柔恵是馴¶
<pb:KR4h0140_WYG_350-5a>¶
愬拜即命于皇之訓既礪既攻以後厥刃王師嶷嶷熊¶
羆是式銜勇韜力日思子(一作/奮)殛(一作思/奮于殛)¶
冦昏以狂敢蹈愬疆士獲厥心大袒髙驤長㦸酋矛粲¶
其綏章右翦左屠聿禽其良(謂元濟驍将丁士良吳/秀琳陳光洽諸人也)¶
其良既宥告以父母恩柔于肌卒貢爾有維彼攸恃乃¶
偵乃誘(愬厚待秀琳與謀取蔡秀琳曰非得李/祐不可愬擒祐釋不殺用其䇿有功)維彼攸¶
宅乃發乃守¶
其恃爰獲我功我多隂諜厥圖以究爾訛雨雪洋洋大¶
<pb:KR4h0140_WYG_350-5b>¶
風来加于燠其寒于邇其遐¶
汝隂之茫懸瓠(懸瓠蔡/州城)之峩是震是㧞大殱厥家狡虜¶
既縻輸于國都示之市人即社行(一作/以)誅¶
乃諭乃止蔡有厚喜完其室家仰父俯子汝水沄沄既¶
清而瀰(一作/夷)蔡人行歌我歩逶遲¶
蔡人歌矣蔡風和矣孰纇(一作/類)蔡初胡甈(丘例/切)爾居式¶
慕以康為愿有餘是究是咨皇徳既舒¶
皇曰咨愬裕乃父功昔我文祖惟西平是庸(愬父晟事/徳宗平朱)¶
<pb:KR4h0140_WYG_350-6a>¶
(泚之亂封/西平王)内誨于家外刑于邦孰是蔡人而不率從¶
蔡人率止惟西平有子西平有子惟我有臣疇(漢書疇/其爵邑)¶
(疇等/也)允(一作/亢)大邦俾恵我人于廟告功以顧萬方¶
　　　　　右方城十有一章章八句¶
　　　唐鐃歌鼓吹曲十二篇(并表/)¶
　　臣宗元言臣幸以罪居永州受食府廪竊活性命¶
　　得視息無治事時恐懼小閒又盗取古書文句聊¶
　　以自娱伏惟(一作/觀)漢魏以来代有鐃歌鼓吹詞唯¶
<pb:KR4h0140_WYG_350-6b>¶
　　唐獨無有臣為郎時以太常聨禮部嘗聞鼔吹署¶
　　有戎樂詞獨不列今又攷漢曲十二篇魏曲十四¶
　　篇晉曲十六篇漢歌詞不眀紀功徳魏晉歌功徳¶
　　具今臣竊取晉魏義用漢篇數為唐鐃歌鼓吹曲¶
　　十二篇紀髙祖太宗功能之神竒因以知取天下¶
　　之勤勞命將用師之艱難毎有戎事治兵振旅幸¶
　　歌臣詞以為容且得大戒宜敬而不害臣淪棄即¶
　　死言與不言其罪等耳猶冀能言有益國事不敢¶
<pb:KR4h0140_WYG_350-7a>¶
　　效怨懟黙已謹冒死上¶
　　　　隋亂既極唐師起晉陽平姦豪為生人義主¶
　　　　以仁興武為晉陽武第一¶
晉陽武奮義威煬之渝(一作/淪)徳焉歸氓畢屠綏者誰皇¶
烈烈専天機號以仁揚其旗日之昇九土晞(一作/熙)斥(一/作)¶
(訴/)田坼流洪輝有其二翼餘隋斮(側略/切)梟鷔(鷔不祥鳥/也一作驁)¶
連熊螭枯以肉勍者羸后土蕩𤣥穹彌合之育莽然施¶
惟徳輔慶無期¶
<pb:KR4h0140_WYG_350-7b>¶
　　　　　右晉陽武二十六句(句三/字)¶
　　　　唐既受命李宻自敗来歸以開黎陽斥東土¶
　　　　為獸之窮第二¶
獸之窮奔大麓天厚黄徳狙獷服甲之櫜弓弭矢箙皇¶
旅靖敵逾蹙自亡其徒匪予戮屈□(與暴/同)猛䖍慄慄縻¶
以尺組噉以秩黎之陽土茫茫富兵戎盈倉箱乏者徳¶
莫能享(叶/香)驅豺兕授我疆¶
　　　　　右獸之窮二十二句(十八句句三字/四句句四字)¶
<pb:KR4h0140_WYG_350-8a>¶
　　　　太宗師討王充竇建徳助&KR0647;師奮撃武牢下¶
　　　　擒之遂降充為戰武牢第三¶
戰武牢動河朔逆之助圖掎角怒鷇麛抗喬嶽翹萌牙¶
傲霜雹王謀内定申掌握鋪施芟夷二主縛(一作/鏄)憚華¶
戎廓封略命之瞢(母恒/切)卑以斮歸有徳唯先覺¶
　　　　　右戰武牢十八句(十六句句三字/二句句四字)¶
　　　　薛舉據涇以死子仁杲尤勇以暴師平之為¶
　　　　涇水黄第四¶
<pb:KR4h0140_WYG_350-8b>¶
涇水黄隴野茫負太白騰天狼有鳥鷙立羽翼張鈎喙¶
决前鉅(一作/距)趯(音/惕)傍怒飛飢嘯翾(音/宣)不可當老雄死子¶
復良巢岐飲渭肆翺翔頓地紘提天綱列缺掉幟招揺¶
耀鋩鬼神来助夢嘉祥腦塗原野魄飛揚星辰復恢一¶
方¶
　　　　　右涇水黄二十四句(十五句句三字/九句句四字)¶
　　　　輔氏慿江淮竟東海命将平之為奔鯨沛第¶
　　　　五¶
<pb:KR4h0140_WYG_350-9a>¶
奔鯨沛盪海垠吐霓翳日腥浮雲帝怒下顧哀墊昏授¶
以神柄推元臣手援天矛截脩鱗披攘䝉霿(武賦/切)開海¶
門地平水静浮天根羲和顯耀乗清氛赫炎溥暢融大¶
鈞¶
　　　　　右奔鯨沛十八句(十句句三字/八句句四字)¶
　　　　梁之餘保荆衡巴巫窮南越良将取之不以¶
　　　　師為苞枿(牙葛牙/結二切)第六(枿伐餘/木也)¶
苞枿&KR0008;(音/隊)矣惟根之蟠彌巴蔽荆負南極以安曰(音/冒)我¶
<pb:KR4h0140_WYG_350-9b>¶
舊梁氏緝綏艱難江漢之阻都邑固以完聖人作神武¶
用有臣勇智奮不以衆投跡死地謀猷縱化敵為家慮¶
則中浩浩海裔不威而同係縲降王定厥功澶漫萬里¶
宣唐風蠻夷九譯咸来從凱旋金奏象形容震赫萬國¶
㒺不龔(音/恭)¶
　　　　　右苞枿二十八句(十六句句四字三句/句五字九句句三字)¶
　　　　李軌保河右師臨之不克變或執以降為河¶
　　　　右平第七¶
<pb:KR4h0140_WYG_350-10a>¶
河右澶漫頑為之魁王師如雷震崐崙以穨上聾下聰¶
驁不可廻助讐抗有徳惟人之災乃潰乃奮執縳歸厥¶
命萬室䝉其仁一夫則病濡以鴻澤皇之聖威畏徳懐¶
功以定順之于理物咸遂厥性¶
　　　　　右河右平十八句(十一句句四字五句/句五字二句句三字)¶
　　　　突厥之大古夷狄莫强焉師大破之降其國¶
　　　　告于廟為鐵山碎第八¶
鐵山碎大漠舒二虜勁連穹廬背北海専坤隅嵗来侵¶
<pb:KR4h0140_WYG_350-10b>¶
邊或傅(音/附)于都天子命元帥奮其雄圖破定襄降魁渠¶
窮竟窟宅斥(一作/并)余吾百蠻破膽邊氓蘇威武輝(一作/燀)¶
耀眀鬼區利澤彌萬祀功不可踰官臣拜手惟帝之謩¶
　　　　　右鐵山碎二十二句(十一句句三字九句/句四字二句句五字)¶
　　　　劉武周敗裴寂咸有晉地太宗滅之為靖本¶
　　　　邦第九¶
本邦伊晉惟時不靖根柢之揺枝葉攸病守臣不任勩¶
于神聖惟越(一作/鉞)之興翦焉則定洪(一作/徃)惟我理式和¶
<pb:KR4h0140_WYG_350-11a>¶
以敬羣頑既夷庶績咸正皇謩載大惟人之慶¶
　　　　　右靖本邦十四句(句四/字)¶
　　　　李靖滅吐谷渾西海上為吐谷渾第十¶
吐谷渾盛彊背西海以夸嵗侵擾我疆退匿險且遐帝¶
謂神武師徃征靖皇家烈烈斾其旗熊虎雜龍蛇王旅¶
千萬人銜枚黙無譁束刃踰山徼張翼縱漠沙一舉刈¶
羶腥尸骸積如麻除惡務本根况敢遺萌芽洋洋西海¶
水威命窮天涯係虜来王都犒樂窮休嘉登髙望還師¶
<pb:KR4h0140_WYG_350-11b>¶
竟(一作/競)野如春華行者靡不歸親戚讙要遮凱旋獻清¶
廟萬國思無邪¶
　　　　　右吐谷渾二十六句(句五/字)¶
　　　　李靖滅髙昌為髙昌第十一¶
麴氏雄西北别絶臣外區既恃逺且險縱傲不我虞烈¶
烈王者師熊螭以為徒龍旂翻海浪馹騎馳坤隅賁育¶
搏嬰兒一掃不復餘平沙際天極但見黄雲驅臣靖執¶
長纓智勇伏囚拘文皇南靣坐夷狄千羣趨咸稱天子¶
<pb:KR4h0140_WYG_350-12a>¶
神徃古不得俱獻號天可汗以覆我國都兵戎(一作/戍)不¶
交害各保性與軀¶
　　　　　右髙昌二十二句(句五/字)¶
　　　　既克東蠻羣臣請圖蠻夷狀如周書王會為¶
　　　　東蠻第十二¶
東蠻有謝氏冠帶理海中自言我異世雖聖莫能通王¶
卒如飛翰鵬騫駭羣龍轟然自天墜乃信神武功繫虜¶
君臣人累累来自東無思不服從唐業如山崇百辟拜¶
<pb:KR4h0140_WYG_350-12b>¶
稽首咸願圖形容如周王會書永永傳無窮睢盱萬狀¶
乖吚嗢(乙骨/切)九譯重廣輪撫四海浩浩知皇風歌詩鐃¶
鼓閒以壯我元戎¶
　　　　　右東蠻二十二句(句五/字)¶
　　　貞符(并序/)¶
　　負罪臣宗元惶恐言臣所貶州流人吳武陵為臣¶
　　言董仲舒對三代受命之符誠然非邪臣曰非也¶
　　何獨仲舒爾自司馬相如劉向揚雄班彪彪子固¶
<pb:KR4h0140_WYG_350-13a>¶
　　皆㳂襲嗤嗤推古瑞物以配受命其言類滛巫瞽¶
　　史誑亂後代不足以知聖人立極之本顯至徳揚¶
　　大功甚失厥趣臣為尚書郎時嘗著貞符言唐家¶
　　正徳受命于生人之意累積厚久宜享無極之義¶
　　本末閎濶會貶逐中輟不克備究武陵即叩首(一/作)¶
　　(頭/)邀臣此大事不宜以辱故休缺使聖王之典不¶
　　立無以抑詭類㧞正道表覈萬代臣不勝奮激即¶
　　具為書念終泯沒蠻夷不聞于時猶不為也茍一¶
<pb:KR4h0140_WYG_350-13b>¶
　　眀大道施扵人世死無所憾用是自决臣宗元稽¶
　　首拜手以聞曰孰稱古初朴蒙空侗而無争厥流¶
　　以訛越乃奮&KR1025;鬬怒振動専肆為滛威曰是不知¶
　　道惟人之初總總而生林林而羣雪霜風雨雷雹¶
　　暴其外扵是乃知架巢空穴挽草木取皮苹飢渇¶
　　牝牡之欲敺其内扵是乃知噬禽獸咀果榖合偶¶
　　而居交焉而争暌焉而鬬力大者摶齒利者齧爪¶
　　剛者决羣衆者軋兵良者殺披披藉藉草野塗血¶
<pb:KR4h0140_WYG_350-14a>¶
　　然後强有力者出而治之徃徃為曹扵險阻用號¶
　　令起而君臣什伍之法立徳紹者嗣道怠者奪于¶
　　是有聖人焉曰黄帝逰其兵車交貫乎其内一統¶
　　類齊制量然猶大公之道不克建扵是有聖人焉¶
　　曰堯置州牧四岳持而綱之立有徳有功有能者¶
　　㕘而維之運臂率指屈伸把握莫不統率堯年老¶
　　舉聖人而禪焉大公乃克建由是觀之厥初㒺匪¶
　　極亂而後稍可為也而非徳不樹故仲尼敘書於¶
<pb:KR4h0140_WYG_350-14b>¶
　　堯曰克明峻(一作/俊)徳於舜曰濬哲文眀於禹曰文¶
　　命祗承于帝於湯曰克寛克仁彰(一作/章)信兆民於¶
　　武王曰有道曽孫稽揆典誓貞哉惟兹徳實受命¶
　　之符以奠永祀後之妖滛嚚(一作/囂)昬好怪之徒乃¶
　　始陳大電大虹𤣥鳥巨跡白狼白魚流火之烏以¶
　　為符斯為詭譎濶誕其可羞也而莫知本于厥貞¶
　　漢用大度克懐于有氓登賢(一作/能)庸能(一作/賢)濯痍¶
　　煦寒以瘳以熙兹其為符也而其妄臣乃下取虺¶
<pb:KR4h0140_WYG_350-15a>¶
　　蛇上引天光推類號休用夸誣于無知氓増以騶¶
　　虞神鼎脇敺縱㬰(一作/踴)俾東之泰山石閭作大號¶
　　謂之封禪皆尚書所無有莽述承效卒奮驁逆其¶
　　後有賢帝曰光武克綏天下復承舊物猶崇赤伏¶
　　以玷厥徳魏晉而下尨亂鈎裂厥符不貞邦用不¶
　　靖亦罔克久駮乎無以議為也積大亂至于隋氏¶
　　環四海以為鼎跨九垠以為鑪㸑以毒燎煽以虐¶
　　熖其人沸湧灼爛號呼騰蹈莫有救止於是大聖¶
<pb:KR4h0140_WYG_350-15b>¶
　　乃起丕降霖雨濬滌盪沃蒸為清氛疎為泠風人¶
　　皆漻然休然相睎以生相持以成相彌以寧琢斮¶
　　屠剔膏流節離之禍不作而人乃克完平舒愉尸¶
　　其肌膚以達于夷途焚拆抵掎奔走轉徙(一作/死)之¶
　　害不作而人乃克鳩類集族歌舞恱懌用祗于元¶
　　徳徒奮袒呼犒迎義旅讙動六合至于麾下大盗¶
　　豪據阻命遏徳義威殄戮咸墜厥緒無劉于虐人¶
　　乃並受休嘉去隋氏克歸于唐躑躅謳歌灝灝和¶
<pb:KR4h0140_WYG_350-16a>¶
　　寧帝庸威栗惟人之為敬奠厥賦積藏于下是謂¶
　　豐國鄉為義廪歛發謹飭嵗丁大侵人以有年簡¶
　　于厥刑不殘而懲是謂嚴威小屬而支大生而孥¶
　　愷悌祗敬用底于理凡其所欲不謁而獲凡其所¶
　　惡不祈而息四夷稽服不作兵革不竭貨力不揚¶
　　于後嗣用垂于帝式十聖濟厥理(一作/治)孝仁平寛¶
　　惟祖之則澤久而逾深仁増而益髙人之戴唐永¶
　　永無窮是故受命不于天于其人休符不于祥于¶
<pb:KR4h0140_WYG_350-16b>¶
　　其仁惟人之仁匪祥于天匪祥于天兹惟貞符哉¶
　　未有䘮仁而久者也未有恃祥而夀者也商之王¶
　　以桑榖昌以雉雊大宋之君以法星夀鄭以龍衰¶
　　魯以麟弱白雉亡漢黄犀死莽惡在其為符也不¶
　　勝唐徳之代光紹眀濬深鴻庬大保人斯無疆宜¶
　　薦于郊廟文之雅詩祗告于徳之休帝曰諶㢤乃¶
　　黜休祥之奏究貞符之奥思徳之所未大求仁之¶
　　所未備以極于邦治以敬于人事其詩曰¶
<pb:KR4h0140_WYG_350-17a>¶
於穆(一作/穆穆)敬徳黎人皇之惟貞厥符浩浩將之仁函于¶
膚刃莫畢屠澤熯(一作/寒)于㸑&KR1594;(同/沸)炎以澣殄厥凶徳乃¶
敺乃夷懿其休風是喣是吹父子熙熙相寧以嬉賦徹¶
而藏厚我糗粻(一作/粮)刑輕以清我肌(一作完/一作兒)靡傷貽我¶
子孫百代是康十聖嗣于理(一作/治)仁后之子子思孝父¶
易患于(一作/丁)已拱之戴之神具爾宜載揚于雅承天之¶
嘏(音/假)天之誠神宜鍳于仁神之曷依宜仁(一作/人)之歸濮¶
㳂于北祝栗于南(爾雅東泰逺西邠國南/濮㳂北祝栗為四極)幅員西東祗¶
<pb:KR4h0140_WYG_350-17b>¶
一乃心祝唐之紀後天罔墜祝皇之夀與地咸久曷徒¶
祝之心誠篤之神協人同道以告(姑沃/切)之俾彌億萬年¶
不震不危我代之延永永毗之仁増以崇曷不爾思有¶
號于天僉曰嗚呼咨爾皇靈無替厥符¶
　　　眎民詩¶
帝眎民情匪幽匪眀慘或在腹已如色聲亦無動威亦¶
無止力弗動弗止惟民之極帝懐民眎乃降眀徳乃生¶
眀翼眀翼者何廼房廼杜惟房與杜實為民路廼定天¶
<pb:KR4h0140_WYG_350-18a>¶
　子廼開萬國萬國既分廼釋蠧民廼學與仕廼播與食¶
　廼器與用廼貨與通有作有遷無遷無作士實蕩蕩農¶
　實董董工實蒙蒙賈實融融左右惟一出入惟同攝儀¶
　以引以遵以肆(音/曳)其風既流品物載休品物載休惟天¶
　子守乃二公之久惟天子眀乃二公之成惟百辟正乃¶
　二公之令惟百辟榖乃二公之禄二公行矣弗敢憂縱¶
　是獲憂共二公居矣弗敢泰止是獲泰已既柔一徳四¶
　夷是則四夷是則永懐不忒¶
<pb:KR4h0140_WYG_350-18b>¶
　¶
　¶
　¶
　¶
　¶
　¶
　¶
御定全唐詩巻三百五十¶
