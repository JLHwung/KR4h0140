# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.730089
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百六十三
<pb:KR4h0140_WYG_163-1a>¶
　欽定四庫全書¶
御定全唐詩巻一百六十三¶
　　李白¶
　　　　闗山月¶
　明月出天山蒼茫雲海間長風㡬萬里吹度玉門闗漢¶
　下白登道胡窺青海灣由来征戰地不見有人還戍客¶
　望邊色(一作/邑)思歸多苦顔髙樓當此夜歎息未應閒(一/作)¶
　(還/)¶
<pb:KR4h0140_WYG_163-1b>¶
　　　　獨漉篇¶
　獨漉水中泥水濁不見月不見月尚可水深行人没越¶
　鳥從南来胡鷹亦北渡我欲彎弓向天射惜其中道失¶
　歸路落葉别樹飄零随風客無所托悲與此同羅幃舒¶
　巻似有人開明月直入無心可猜雄劒挂壁時時龍鳴¶
　不斷犀象繡澀苔生國耻未雪何由成名神鷹夢澤不¶
　顧鴟鳶為君一擊鵬搏(一作/搏鵰)九天¶
　　　　登髙丘而望逺¶
<pb:KR4h0140_WYG_163-2a>¶
登髙丘望逺海六鼇骨已霜三山流安在扶桑半摧折¶
白日沈光彩銀臺金闕如夢中秦皇漢武空相待精衛¶
費木石黿鼉無所慿君不見驪山茂陵盡灰滅牧羊之¶
子来攀登盗賊刼寳玉精靈竟何能窮兵黷武今如此¶
鼎湖飛龍安可乗¶
　　　陽春歌¶
長安白日照春空綠楊結烟桑褭風披香殿前花始紅¶
流芳發色繡户中繡户中相經過飛燕皇后輕身舞紫¶
<pb:KR4h0140_WYG_163-2b>¶
宫夫人絶世(一作/代)歌聖君三萬六千日嵗嵗年年奈樂¶
何¶
　　　楊叛兒¶
君歌楊叛兒妾勸新豐酒何許㝡闗人烏啼白門栁烏¶
啼隱楊花君醉留妾家博山爐中沈香火雙烟一氣凌¶
紫霞¶
　　　雙燕離¶
雙燕復雙燕雙飛令人羡玉樓珠閣不獨棲金窗繡户¶
<pb:KR4h0140_WYG_163-3a>¶
長相見柏梁失火去因入吳王宫吳宫又焚蕩雛盡巢¶
亦空憔悴一身在孀雌憶故雄雙飛難再得傷我寸心¶
中¶
　　　山人勸酒¶
蒼蒼雲松落落綺皓春風爾来為阿誰蝴蝶忽然滿芳¶
草秀睂霜雪顔桃花骨青髄緑長美好(一作秀睂雪霜/桃花貎青髄緑)¶
(髪長/美好)稱是秦時避世人勸酒相歡不知老各守麋(一作/兎)¶
鹿志耻随龍虎争歘起佐太子漢王(一作/皇)乃復驚顧謂¶
<pb:KR4h0140_WYG_163-3b>¶
戚夫人彼翁羽翼成歸来商(一作/南)山下泛若雲無情舉¶
觴酹巢由洗耳何獨(一作/太)清浩歌望嵩嶽意氣還(一作/遥)¶
相傾¶
　　　于闐採花¶
于闐採花人自言花相似明妃一朝西入胡胡中美女¶
多羞死乃知漢地多名姝胡中無花可方比丹青能令¶
醜者妍無鹽翻在深宫裏自古妬蛾睂胡沙埋皓齒¶
　　　鞠歌行¶
<pb:KR4h0140_WYG_163-4a>¶
玉不自言如桃李魚目笑之卞和耻楚國青蠅何太多¶
連城白璧遭讒毁荆山長號泣血人忠臣死為刖足鬼¶
聽曲知寗戚夷吾因小妻秦穆五羊皮買死百里奚洗¶
拂青雲上當時賤如泥朝歌鼔刀叟虎變磻谿中一舉¶
釣六合遂荒營丘東平生渭水曲誰識(一作/數)此老翁奈¶
何今之人雙目送飛(一作/征)鴻¶
　　　幽澗泉¶
拂彼白石彈吾素琴幽澗愀兮流泉深善手明徽髙張¶
<pb:KR4h0140_WYG_163-4b>¶
清心寂歴似千古松颼飀兮萬尋中見愁猨弔影而危¶
䖏兮呌秋木而長吟客有哀時失職(一作/志)而聽者淚淋¶
浪以霑襟乃緝商綴羽潺湲成音吾但寫聲發情於妙¶
指殊不知此曲之古今幽澗泉鳴深林¶
　　　王昭君二首¶
漢家秦地月流影照(一作/送)明妃一上玉闗道天涯去不¶
歸漢月還從東海出明妃西嫁無来日燕支長寒雪作¶
花蛾睂憔悴没胡沙生乏黄金枉圗畫死留青塜使人¶
<pb:KR4h0140_WYG_163-5a>¶
嗟¶
昭君拂玉鞍上馬啼紅頰今日漢宫人明朝胡地妾¶
　　　中山孺子妾歌¶
中山孺子妾特以色見珍雖然不如延年妹亦是當時¶
絶世人桃李出深井花豔驚上春一貴復一賤闗天豈¶
由身芙蓉老秋霜團扇羞網塵戚姬髠髮(一作/翦)入舂市¶
萬古共悲辛¶
　　　荆州歌(一作/樂)¶
<pb:KR4h0140_WYG_163-5b>¶
白帝城邊足風波瞿塘五月誰敢過荆州麥熟繭成蛾¶
繰絲憶君頭緒多撥榖飛鳴奈妾何¶
　　　雉子斑(一作設辟邪伎鼔/吹雉子斑曲辭)¶
辟邪伎作鼔吹驚雉子斑之奏曲成喔咿振迅欲飛鳴¶
扇錦翼雄風生雙雌同飲啄趫悍誰能争乍向草中耿¶
介死不求黄金籠下生天地至廣大何惜遂物情善卷¶
讓天子務光亦逃名所貴曠士懷朗然合太清¶
　　　相逢行¶
<pb:KR4h0140_WYG_163-6a>¶
相逢紅塵内髙揖黄金鞭萬户垂楊裏君家阿那邊¶
　　　有所思(一作古有/所思行)¶
我思仙(一作/佳)人乃在碧海之東隅海寒多天風白波連¶
山(一作/天)倒蓬壺長鯨噴湧不可渉撫心茫茫淚如珠西¶
来青鳥東飛去願寄一書謝麻姑¶
　　　久别離¶
别来㡬春未還家玉窗五見櫻桃花况有錦字書開緘¶
使人嗟至此腸斷彼心絶雲鬟綠鬢罷梳(一作/攬)結愁如¶
<pb:KR4h0140_WYG_163-6b>¶
回颷亂白雪去年寄書報陽臺今年寄書重相催東風¶
兮東風為我吹行雲使西来待来竟不来落花寂寂委¶
青苔¶
　　　白頭吟¶
錦水東北流波蕩雙鴛鴦雄巢漢宫樹雌弄秦草芳寜¶
同萬死碎綺翼不忍(一作/分)雲間两分張此時阿嬌正嬌¶
妬獨坐長門愁日暮但願君恩顧妾深豈惜黄金買詞¶
(一作/將買)賦相如作賦得黄金丈夫好新多異心一朝將聘¶
<pb:KR4h0140_WYG_163-7a>¶
茂陵女文君因贈(一作/賦)白頭吟東流不作西歸水落花¶
辭條羞故林兎絲固(一作/夲)無情随風任傾倒誰使女蘿¶
枝而来强縈抱两草猶一心人心不如草莫巻龍鬚席¶
從他生網絲且留琥珀枕或有夢来時覆水再收豈滿¶
杯棄妾已去難重廻古来得意不相負祇今惟見青陵¶
臺(一作錦水東流碧波蕩雙鴛鴦雄巢漢宫樹雌弄秦/草芳相如去蜀謁武帝赤車駟馬生輝光一朝再覽)¶
(大人作萬乗忽欲凌雲翔間道阿嬌失恩寵千金買賦/要君王相如不憶貧賤日位髙金多聘私室茂陵姝子)¶
(皆見求文君歡愛從此畢淚如雙泉水行堕紫羅襟五/更雞三唱清晨白頭吟長吁不整緑雲鬢仰訢青天哀)¶
<pb:KR4h0140_WYG_163-7b>¶
(怨深城崩杞梁妻誰道土無心東流不作西歸水落花/辭枝羞故林頭上玉燕釵是妾嫁時物贈君表相思羅)¶
(袖幸時拂莫捲龍鬚席從他生網絲且留琥珀枕還有/夢来時鷫鸘裘在錦屏上自君一挂無由披妾有秦樓)¶
(鏡照心勝照井願持照新人雙對可憐影覆水却収不/滿杯相如還謝文君廻古來得意不相負秖今惟有青)¶
(陵/臺)¶
　　　採蓮曲¶
若耶谿傍採蓮女笑隔荷花共人語日照新妝水底明¶
風飄香袂(一作/袖)空中舉岸上誰家逰冶郎三三五五暎¶
垂楊紫騮嘶入落花去見此踟蹰空斷腸¶
<pb:KR4h0140_WYG_163-8a>¶
　　　臨江王節士歌¶
洞庭白波木葉稀燕鴻始入吳雲飛吳雲寒燕鴻苦風¶
號沙宿瀟湘浦節士悲秋(一作/感)淚如雨白日當天心照¶
之可以事明主壯士憤雄風生安得倚天劒跨海斬長¶
鯨¶
　　　司馬將軍歌(以代隴上/健兒陳安)¶
狂風吹古月竊弄章華臺北落明星動光彩南征猛將¶
如雲雷手中電擊(一作/曵)倚天劒直斬長鯨海水開我見¶
<pb:KR4h0140_WYG_163-8b>¶
樓船壯心目頗似龍驤下三蜀揚兵習戰張虎旗江中¶
白浪如銀屋身居玉帳臨河魁紫髯若㦸冠崔嵬細栁¶
開營揖天子始知㶚上為嬰孩羌笛横吹阿嚲廻向月¶
樓中吹落梅將軍自起舞長劒壯士呼聲動九垓功成¶
獻凱見明主丹青畫像麒麟臺¶
　　　君道曲(梁之雅歌有五/篇今作一章)¶
大君若天覆廣運無不至軒后爪牙嘗先太山稽如心¶
之使臂小白鴻翼於夷吾劉葛魚水夲無二土校(一作/扶)¶
<pb:KR4h0140_WYG_163-9a>¶
可成墻積徳為厚地¶
　　　結襪子¶
燕南壯士吳門豪筑中置鉛魚隱刀感君恩重許君命¶
太山一擲輕鴻毛¶
　　　結客少年場行¶
紫燕黄金瞳啾啾(一作/稜稜)揺緑鬉平明相馳逐結客洛門¶
東少年學劒術凌轢白猨公珠袍曵錦帶匕首插吳鴻¶
由来萬夫勇挾此生雄風託交從劇孟買醉入新豐笑¶
<pb:KR4h0140_WYG_163-9b>¶
盡一杯酒殺人都市中羞道易水寒從(一作/徒)令日貫虹¶
燕丹事不立虚没秦帝宫舞陽死灰人安可與成功¶
　　　長干行二首¶
妾髪初覆額折花門前劇郎騎竹馬来遶牀弄青梅同¶
居長干里两小無嫌猜十四為君婦羞顔未嘗(一作/尚不)開¶
低頭向暗壁千喚不一廻十五始展睂願同塵與灰常¶
存抱柱信豈(一作/恥)上望夫臺十六君逺行瞿塘&KR1527;澦堆¶
五月不可觸猨聲(一作/鳴)天上哀門前遲(一作/舊)行跡一一¶
<pb:KR4h0140_WYG_163-10a>¶
生緑(一作/蒼)苔苔深不能掃落葉秋風早八月胡蝶来(一/作)¶
(黄/)雙飛西園草感此傷妾心坐愁紅顔老早晩下三巴¶
預將書報家相迎不道逺直至長風沙¶
憶妾(一作/昔)深閨裏烟塵不曽識嫁與長干人沙頭候風¶
色五月南風興思君下(一作/在)巴陵八月西風起想君發¶
揚子去来悲如何見少離别多湘潭㡬日到妾夢越風¶
波昨夜狂風度吹折江頭樹淼淼暗無邊行人在何䖏¶
好乗浮雲驄佳期蘭渚東鴛鴦緑蒲上翡翠錦屏中自¶
<pb:KR4h0140_WYG_163-10b>¶
憐十五餘顔色桃花紅那作商人婦愁水復愁風(此篇/一作)¶
(張潮黄庭/堅作李益)¶
　　　古朗月行¶
小時不識月呼作白玉盤又疑瑶臺鏡飛在白(一作/青)雲¶
端仙人垂两足桂樹作(一作/何)團團白兔𢷬藥成問言與¶
誰(一作/誰與)餐蟾蜍蝕圎影大明夜已殘羿昔落九烏天人¶
清且安隂精此淪惑去去不足觀憂来其如何悽(一作/惻)¶
愴摧心肝¶
<pb:KR4h0140_WYG_163-11a>¶
　　　上之回¶
三十六離宫樓臺與天通閣道歩行月美人愁烟空恩¶
疎寵不及桃李傷春風滛樂意何極金輿向回中萬乗¶
出黄道千旗揚彩虹前軍細栁北後騎甘泉東豈問渭¶
川老寜邀襄野童但慕(一作/秋暮)瑶池宴歸来樂未窮¶
　　　獨不見¶
白馬誰家子黄龍邊塞兒天山三丈雪豈是逺行時春¶
蕙忽秋草莎雞鳴西(一作/曲)池風摧寒㯶(一作/梭)響月入霜¶
<pb:KR4h0140_WYG_163-11b>¶
閨悲憶與君别年種桃齊蛾睂桃今百餘尺花落成枯¶
枝終然獨不見流淚空自知¶
　　　白紵辭三首¶
揚清歌(一作/音)發皓齒北方佳人東隣子且(一作/旦)吟白紵¶
停渌水長袖拂面為君起寒雲夜卷霜海空胡風吹天¶
飄塞鴻玉顔滿堂樂未終舘娃日落歌吹濛(一作/中)¶
月寒江清夜沈沈美人一笑千黄金垂羅舞縠揚哀音¶
郢中白雪且莫吟子夜吳歌動君心動君心冀君賞願¶
<pb:KR4h0140_WYG_163-12a>¶
作天池雙鴛鴦一朝飛去青雲上¶
吳刀剪綵(一作/綺)縫舞衣明妝麗服奪春暉揚睂轉袖若¶
雪飛傾城獨立世所稀激楚結風醉忘歸髙堂月落燭¶
巳微玉釵挂纓君莫違¶
　　　鳴雁行¶
胡雁鳴辭燕山昨發委羽朝度闗一一銜蘆枝南飛散¶
落天地間連行接翼徃復還客居烟波寄湘吳凌霜觸¶
雪毛體枯畏逢矰繳驚相呼聞弦虚墜良可吁君更彈¶
<pb:KR4h0140_WYG_163-12b>¶
射何為乎¶
　　　妾薄命¶
漢帝寵(一作/重)阿嬌貯之黄金屋咳唾落九天随風生珠¶
玉寵極愛還歇妬深情却踈長門一歩地不肯暫廻車¶
雨落不上天水覆難再(一作/重難)収君情與妾意各自東西¶
流昔日芙蓉花今成斷根草以色事他人能得㡬時好¶
　　　幽州胡馬客歌¶
幽州胡馬客綠眼虎皮冠笑拂两隻箭萬人不可干彎¶
<pb:KR4h0140_WYG_163-13a>¶
　弓若轉月白雁落雲端雙雙掉鞭行逰獵向樓蘭出門¶
　不顧後報國死何難天驕五單于狼戾好兇殘牛馬散¶
　北海割鮮若虎餐雖居燕支山不道朔雪寒婦女馬上¶
　笑顔如赬玉盤飜飛射鳥獸花月醉雕鞍旄頭四光芒¶
　争戰若蜂攢白刃灑赤血流沙為之丹名將古誰是疲¶
　兵良可歎何時天狼滅父子得閒安¶
　¶
　¶
<pb:KR4h0140_WYG_163-13b>¶
　¶
　¶
　¶
　¶
　¶
　¶
　¶
御定全唐詩巻一百六十三¶
