# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.962574
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百七十四
<pb:KR4h0140_WYG_174-1a>¶
　欽定四庫全書¶
御定全唐詩巻一百七十四¶
　　李白¶
　　　　秋日魯郡堯祠亭上宴別杜補闕范侍御¶
　我覺秋興逸誰云秋興悲山將落日去水與晴空宜魯¶
　酒白玉壺送行駐金羈歇(一作/欹)鞍憩古木解帶挂横枝¶
　歌鼓川上亭曲度神飇吹(一本無此二句却添南歌憶/郢客東囀見齊姬清波忽澹)¶
　(蕩白雪紛逶迤一隔范/杜遊此歡忽若遺三韻)雲歸碧海夕鴈沒青天時相失¶
<pb:KR4h0140_WYG_174-1b>¶
　各萬里茫然空爾思¶
　　　　別魯頌¶
　誰道泰山髙下却魯連節誰云秦軍衆摧却魯連舌獨¶
　立天地間清風灑蘭雪夫子還倜儻攻文繼前烈錯落¶
　石上松無為秋霜折贈言鏤寳刀千嵗庶不滅¶
　　　　別中都明府兄¶
　吾兄詩酒繼陶君試宰中都天下聞東樓喜奉連枝㑹¶
　南陌愁為落葉分城隅渌水明秋日海上青山隔暮雲¶
<pb:KR4h0140_WYG_174-2a>¶
取醉不辭留夜月鴈行中斷惜離羣¶
　　　夢遊天姥吟留別(一作別東/魯諸公)¶
海客談瀛洲煙濤微茫信難求越人語天姥雲霓明滅¶
或可覩天姥連天向天横勢㧞五嶽掩赤城天台四萬¶
八千丈對此欲倒東南傾我欲因之夢吳越一夜飛度¶
鏡湖月湖月照我影送我至剡溪謝公宿處今尚在渌¶
水蕩漾清猨啼脚著謝公屐身登青雲梯半壁見海日¶
空中聞天雞千巖萬轉路不定迷花倚石忽巳暝熊咆¶
<pb:KR4h0140_WYG_174-2b>¶
龍吟殷巖泉慄深林兮驚層巔雲青青兮欲雨水澹澹¶
兮生煙列缺霹靂丘巒崩摧洞天石扇訇然中開青𡨕¶
浩蕩不見底日月照耀金銀臺霓為衣兮風為馬雲之¶
君兮紛紛而来下虎鼓瑟兮鸞迴車仙之人兮列如麻¶
忽魂悸以魄動怳驚起而長嗟惟覺時之枕席失向来¶
之煙霞世間行樂亦如此古来萬事東流水別君去時¶
何時還且放白鹿青崖間須行即騎訪名山安能摧眉¶
折腰事權貴使我不得開心顔¶
<pb:KR4h0140_WYG_174-3a>¶
　　　留別曹南羣官之江南¶
我昔釣白龍放龍溪水傍道成本欲去揮手凌蒼蒼時¶
来不闗人談笑遊軒皇獻納少成事歸休辭建章十年¶
罷西笑覧鏡如秋霜閉劔琉璃匣錬丹紫翠房身佩豁¶
落圗腰垂虎鞶囊仙人駕彩鳯志在窮遐荒戀子四五¶
人裵回未翺翔東流送白日驟歌蘭蕙芳仙宫兩無從¶
人間乆摧藏范蠡說句踐屈平去懐王飄飄(一作/颻)紫霞¶
心流浪憶江鄉愁為萬里別復此一銜觴淮水帝王州¶
<pb:KR4h0140_WYG_174-3b>¶
金陵繞丹陽樓臺照海色衣馬揺川光及此北望君相¶
思淚成行朝雲落夢渚瑶草空髙堂帝子隔洞庭青楓¶
滿瀟湘懐君路綿邈覽古情淒凉登岳眺百川杳然萬¶
恨長知(一作/却)戀峨眉去弄景偶騎羊¶
　　　留別于十一兄逖裵十三遊塞垣¶
太公渭川水李斯上蔡門釣周獵秦安黎元小魚㕙兎¶
何足言天張雲巻有時節吾徒莫嘆羝觸籓于公白首¶
大梁野使人悵望何可論旣知朱亥為壯士且願束心¶
<pb:KR4h0140_WYG_174-4a>¶
秋毫裏秦趙虎争血中原當去抱闗救公子裵生覽千¶
古龍鸞炳文章悲吟雨雪動林木放書輟劔思髙堂勸¶
爾一杯酒拂爾裘上霜爾為我楚舞吾為爾楚歌且探¶
虎穴向沙漠鳴鞭走馬凌黄河耻作易水別臨岐淚滂¶
沱¶
　　　留別王司馬嵩¶
魯連賣談笑豈是顧千金陶朱雖相越本有五湖心余¶
亦南陽子時為梁甫吟蒼山容偃蹇白日惜頺侵願一¶
<pb:KR4h0140_WYG_174-4b>¶
佐明主功成還舊林西来何所為孤劍託知音鳥愛碧¶
山遠魚遊滄(一作/江)海深呼鷹過上蔡賣畚向嵩岑他日¶
閒相訪丘中有素琴¶
　　　夜別張五¶
吾多張公子別酌酣髙堂聽歌舞銀燭把酒輕羅裳横¶
笛弄秋月琵琶彈陌桑龍泉解錦帶為爾傾千觴¶
　　　魏郡別蘇明府因北遊¶
魏都接燕趙美女誇芙蓉淇水流碧玉舟車日奔衝青¶
<pb:KR4h0140_WYG_174-5a>¶
樓夾兩岸萬室喧歌鍾天下稱豪貴遊此每相逢(一作/天下)¶
(稱豪遊此/中每相逢)洛陽蘇季子劍㦸森詞鋒六印雖未佩軒車¶
若飛龍黄金數百鎰白璧有㡬雙散盡空掉臂髙歌賦¶
還卭落魄乃如此何人不相從逺別隔兩河雲山杳千¶
重(一作雲天/滿愁容)何時更杯酒再得論心胸¶
　　　留別西河劉少府¶
秋(一作/我)髪已種種所為竟無成閒傾魯壺酒笑對劉公¶
榮謂我是方朔人間落嵗星白衣干萬乗何事去天庭¶
<pb:KR4h0140_WYG_174-5b>¶
君亦不得意髙歌羡鴻㝠世人若醯雞安可識梅生雖¶
為刀筆吏緬懐在赤城余亦如流萍隨波樂休明自有¶
兩少妾雙騎駿馬行東山春酒緑歸隠謝浮名¶
　　　潁陽別元丹丘之淮陽¶
吾將元夫子異姓為天倫本無軒裳契素以煙霞親嘗¶
恨迫世網銘意俱未伸松柏雖寒苦羞逐桃李春悠悠¶
市朝間玉顔日緇磷所失重山岳所得輕埃塵精魄漸¶
蕪穢衰老相憑因我有錦囊訣可以持君身當餐黄金¶
<pb:KR4h0140_WYG_174-6a>¶
藥去為紫陽賔萬事難並立百年猶崇晨別爾東南去¶
悠悠多悲辛前志庶不易遠途期所遵巳矣歸去来白¶
雲飛天津¶
　　　留別廣陵諸公(一作留別/邯鄲故人)¶
憶昔作少年結交趙與燕金羈絡駿馬錦帶横龍泉寸¶
心無疑事所向非徒然晩節覺此踈獵精草太𤣥空名¶
束壯士薄俗棄髙賢中囘聖明顧揮翰凌雲煙騎虎不¶
敢下攀龍忽墮天還家守清真孤潔勵秋蟬錬丹費火¶
<pb:KR4h0140_WYG_174-6b>¶
石採藥窮山川卧海不關人租稅遼東田乗興忽復起¶
櫂歌溪中船臨醉謝葛彊山公欲倒鞭狂歌自此別垂¶
釣滄浪前¶
　　　廣陵贈別¶
玉瓶沽美酒數里送君還繫馬垂楊下銜盃大道間天¶
邉看渌水海上見青山興罷各分袂何須醉別顔¶
　　　感時留別從兄徐王延年從弟延陵¶
天籟何參差噫然大塊吹𤣥元包(一作/苞)槖籥紫氣何逶¶
<pb:KR4h0140_WYG_174-7a>¶
迤七葉運皇化千齡光本支仙風生指樹大雅歌螽斯¶
諸王若鸞虬肅穆列藩維哲兄錫茅土聖代羅(一作/含)榮¶
滋九卿領徐方七歩繼陳思伊昔全盛日雄豪動京師¶
冠劍朝鳯闕樓船侍龍池鼓鐘出朱邸金翠照丹墀君¶
王一顧盻選色獻蛾眉列㦸十八年未曾輙遷移大臣¶
小喑嗚謫竄天南垂長沙不足舞貝錦且成詩佐郡浙¶
江西病閒絶驅馳階軒日苔蘚鳥雀噪簷帷時乗平肩¶
輿出入畏人知北宅聊偃憩歡愉恤惸嫠羞言梁苑地¶
<pb:KR4h0140_WYG_174-7b>¶
烜赫耀旌旗兄弟八九人吳秦各分離大賢達機兆豈¶
獨慮安危小子謝麟閣雁行忝肩隨令弟字延陵鳯毛¶
出天姿清英神仙骨芬馥茝蘭蕤夢得春草句將非恵¶
連誰深心紫河車與我特相宜金膏猶罔象玉液尚磷¶
緇伏枕寄賔館宛同清漳湄藥物多見饋珍羞亦兼之¶
誰道溟渤深猶言淺恩慈鳴蟬遊子意促織念歸期驕¶
陽何太(一作/火)赫海水爍龍龜百川盡凋枯舟檝閣中逵¶
策馬揺凉月通宵出郊圻泣別目眷眷傷心歩遲遲願¶
<pb:KR4h0140_WYG_174-8a>¶
言保明徳王室佇清夷摻袂何所道援毫投此辭¶
　　　別儲邕之剡中¶
借問剡中道東南指越鄉舟從廣陵去水入會稽長竹¶
色溪下緑荷花鏡裏香辭君向天姥拂石卧秋霜¶
　　　留別金陵諸公¶
海水昔飛動三龍紛戰争鍾山危波瀾傾側駭奔鯨黄¶
旗一掃蕩割壤開吳京六代更霸王遺跡(一作/都)見都(一/作)¶
(空/)城至今秦淮間禮樂秀羣英地扇鄒魯學詩騰顔謝¶
<pb:KR4h0140_WYG_174-8b>¶
名五月金陵西祖余白下亭欲尋廬峰頂先遶漢水行¶
香爐紫煙滅瀑布落太清若攀星辰去揮手緬含情¶
　　　口號(一作口號留/別金陵諸公)¶
食出野田羙酒臨逺水傾東流若未盡應見別離情¶
　　　金陵酒肆留別¶
風吹(一作/白門)栁花滿店香呉姬壓酒喚(一作勸/一作使)客嘗金陵¶
子弟来相送欲行不行各盡觴請君試問(一作/問取)東流水¶
別意與之誰短長¶
<pb:KR4h0140_WYG_174-9a>¶
　　　金陵白下亭留別¶
驛亭三楊樹正當白下門呉煙暝長條漢水齧古根向¶
来送行處迴首阻笑言別後若見之為余一攀翻¶
　　　別東林寺僧¶
東林送客處月出白猨啼笑別廬山逺何煩過虎溪¶
　　　竄夜郎於烏江留別宗十六璟¶
君家全盛日台鼎何陸離斬鼇翼媧皇錬石補天維一¶
迴日月顧三入鳯皇池失勢青門傍種𤓰復㡬時猶會¶
<pb:KR4h0140_WYG_174-9b>¶
衆(一作/舊)賔客三千光路岐皇恩雪憤懣松柏含榮滋我¶
非東牀人令姊忝齊眉浪跡未出世空名動京師適遭¶
雲羅解翻謫夜郎悲拙妻莫邪劍及此(一作/比)二龍随慙¶
君湍波苦千里逺從之白帝曉猨斷黄牛過客遲遥瞻¶
明月峡西去益相思¶
　　　留別龔處士¶
龔子棲閒地都無人世喧桞深陶令宅竹暗辟疆園我¶
去黄牛峡遙愁白帝猨贈君卷葹草心斷竟何言¶
<pb:KR4h0140_WYG_174-10a>¶
　　　贈別鄭判官¶
竄逐勿復哀慚君問寒灰浮雲本無意吹落章華臺逺¶
別淚空盡長愁心已摧二(一作/三)年吟澤畔顦顇㡬時迴¶
　　　黄鶴樓送孟浩然之廣陵¶
故人西辭黄鶴樓煙花三月下揚州孤帆逺影碧山盡¶
唯見長江天際流¶
　　　將遊衡嶽過漢陽雙松亭留別族弟浮屠談皓¶
秦欺趙氏璧却入邯鄲宫本是楚家玉還来荆山中丹¶
<pb:KR4h0140_WYG_174-10b>¶
彩㵼(一作/照)滄溟精輝凌白虹青蠅一相點流落此時同¶
卓絶道門秀談𤣥乃支公延蘿結幽居剪竹繞芳叢凉¶
花拂户牖天籟鳴虚空憶我初来時蒲萄開景風今茲¶
大火落秋葉黄梧桐水色夢沅湘長沙去何窮寄書訪¶
衡嶠但與南飛鴻¶
　　　留別賈舎人至二首¶
大梁白雲起飄颻来南洲裵囘蒼梧野十見羅浮秋鼇¶
抃山海傾四溟揚洪流意欲託孤鳯從之摩天遊鳯苦¶
<pb:KR4h0140_WYG_174-11a>¶
道路難翺翔還崑丘不肯銜我去哀鳴慙不周遠客謝¶
主人明珠難暗投拂拭倚天劍西登岳陽樓長嘯萬里¶
風掃清胷中憂誰念劉越石化為繞指柔¶
秋風吹胡霜凋此簷下芳折芳怨嵗晩離別悽以傷&KR0861;¶
攀青𤨏賢延我於北堂君為長沙客我獨之夜郎勸此¶
一杯酒豈惟道路長割珠両分贈寸心貴不忘何必兒¶
女仁相看淚成行¶
　　　渡荆門送別¶
<pb:KR4h0140_WYG_174-11b>¶
渡逺荆門外来從楚國遊山隨平野盡江入大荒流月¶
下飛天鏡雲生結海樓仍連故鄉水萬里送行舟¶
　　　聞李太尉大舉秦兵百萬出征東南懦夫請纓¶
　　　冀申一割之用半道病還留別金陵崔侍御十¶
　　　九韻¶
秦出天下兵蹴踏燕趙傾黄河飲馬竭赤羽連天明太¶
尉杖旄鉞雲旗繞彭城三軍受號令千里肅雷霆函谷¶
絶飛鳥武闗擁連營意在斬巨鼇何論鱠長鯨(一作鯢/與鯨)¶
<pb:KR4h0140_WYG_174-12a>¶
恨無左車略多愧魯連生拂劍照嚴霜彫戈鬘胡纓願¶
雪會稽恥將期報恩榮半道謝病還無因東南征亞夫¶
未見顧劇孟阻先行天奪壯士心長吁別呉京金陵遇¶
太守倒屣相(一作/欣)逢迎羣公咸祖餞四座羅朝英初發¶
臨滄觀醉棲征虜亭舊國見秋月長江流寒聲帝車信¶
迴轉河漢復縱横孤鳯向西海飛鴻辭北溟因之出寥¶
廓揮手謝公卿¶
　　　別韋少府¶
<pb:KR4h0140_WYG_174-12b>¶
西出蒼龍門南登白鹿原欲尋商山皓猶戀漢皇恩水¶
國逺行邁仙經深討論洗心向溪月清耳敬亭猨築室¶
在人境閉門無世喧多君枉髙駕贈我以㣲言交乃意¶
氣合道因風雅存別離有相思瑶瑟與金樽¶
　　　南陵別兒童入京¶
白酒新熟山中歸黄雞啄黍秋正肥呼童烹雞酌白酒¶
兒女嬉笑牽人衣髙歌取醉欲自慰起舞落日争光輝¶
游說萬乘苦不早著鞭跨馬涉逺道會稽愚婦輕買臣¶
<pb:KR4h0140_WYG_174-13a>¶
　余亦辭家西入秦仰天大笑出門去我輩豈是蓬蒿人¶
　　　　別山僧¶
　何處名僧到水西乗舟(一作/杯)弄月宿涇溪平明別我上¶
　山去手攜金䇿蹈雲梯騰身轉覺三天近舉足迴看萬¶
　嶺低謔浪肯居支遁下風流還與逺公齊此度別離何¶
　日見相思一夜暝猨啼¶
　　　　贈別王山人歸布山¶
　王子析道論微言破秋毫還歸布山隠興入天雲髙爾¶
<pb:KR4h0140_WYG_174-13b>¶
　去安可遲瑶草恐衰歇我心亦懷歸屢夢松上月傲然¶
　遂獨往長嘯開巖扉林壑乆已蕪石道生薔薇願言弄¶
　笙鶴嵗晩来相依¶
　　　　江夏別宋之悌¶
　楚水清若空遥將碧海通人分千里外興在一杯中谷¶
　鳥吟晴日江猨嘯晩風平生不下淚於此泣無窮¶
　¶
御定全唐詩巻一百七十四¶
