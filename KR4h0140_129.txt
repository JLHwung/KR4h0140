# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.951148
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百二十九
<pb:KR4h0140_WYG_129-1a>¶
　欽定四庫全書¶
御定全唐詩巻一百二十九¶
　　王縉¶
　王縉字夏卿與兄維早以文翰著稱連應草澤及文辭¶
　清麗科累授侍御史武部員外禄山亂選為太原少尹¶
　與李光弼同守太原有謀畧加憲部侍郎廣徳二年拜¶
　黄門侍郎同平章事尋持節行營歴諸鎮大厯中召還¶
　拜門下侍郎復知政事以附元載連貶刺史後除太子¶
<pb:KR4h0140_WYG_129-1b>¶
　賔客留司東都詩八首¶
　　　　古離别¶
　下階欲離别相對映蘭叢含辭未及吐淚落蘭叢中髙¶
　堂靜秋日羅衣飄暮風誰能待明月迴首見牀空¶
　　　　青雀歌¶
　林間青雀兒來徃翩翩繞一枝莫言不觧銜環報但問¶
　君恩今若為¶
　　　　同王昌齡裵廸游青龍寺曇壁上人兄院集和¶
<pb:KR4h0140_WYG_129-2a>¶
　　　兄維¶
林中空寂舍階下終南山髙卧一牀上(一作/地)迴看六合¶
間浮雲㡬處滅飛鳥何時還問義天人接無心世界閒¶
誰知大隠者(一作/客)兄弟自追攀¶
　　　别輞川别業¶
山月曉仍在林風凉不絶殷勤如有情惆悵令人别¶
　　　與盧員外象過崔處士興宗林亭¶
身名不問十年餘老大誰能更讀書林中獨酌鄰家酒¶
<pb:KR4h0140_WYG_129-2b>¶
門外時聞長者車¶
　　　九日作¶
莫將邊地比京都八月嚴霜草已枯今日登髙樽酒裏¶
不知能有菊花無¶
　　　送孫秀才(以下二首/作王維詩)¶
帝城風日好况復建平家玉枕雙紋簟金盤五色𤓰山¶
中無魯酒松(一作/山)下飯胡麻莫厭田家苦歸期逺復賒¶
　　　游悟真寺¶
<pb:KR4h0140_WYG_129-3a>¶
聞道黄金地仍開白玉田擲山移巨石呪嶺出飛泉猛¶
虎同三徑愁猨學四禪買香然緑桂乞火蹈紅(一作/青)蓮¶
草色揺霞上松聲泛月邊山河窮百二世界接(一作/滿)三¶
千梵宇聊慿視(一作/覧)王城遂𣺌然灞陵纔出樹渭水欲連¶
天逺縣分朱郭孤村起白煙望雲思聖主披霧憶羣賢¶
薄宦慚尸素(一作/禄)終身擬尚𤣥誰知草菴客曾和柏梁篇¶
　裵廸¶
裵廸闗中人初與王維崔興宗居終南同倡和天寳後¶
<pb:KR4h0140_WYG_129-3b>¶
為蜀州刺史與杜甫李頎友善嘗為尚書省郎詩二十¶
九首¶
　　　青龍寺曇壁上人院集¶
靈境信為絶法堂出塵氛自然成髙致向下看浮雲迤¶
邐峯岫列參差閭井分林端逺堞見風未疎鐘聞吾師¶
久禪寂在世超人羣¶
　　　青雀歌¶
動息自適性不曾妄與燕雀羣幸忝鵷鸞早相識何時¶
<pb:KR4h0140_WYG_129-4a>¶
提攜致青雲¶
　　　游感化寺曇興上人山院¶
不逺灞陵邊安居向十年入門穿竹徑留客聼山泉鳥¶
囀深林裏心閒落照前浮名竟何益從此願棲禪¶
　　　夏日過青龍寺謁操禪師¶
安禪一室内左右竹亭幽有法知不染無言誰敢酬鳥¶
飛爭向夕蟬噪巳先秋煩暑自兹適(一作/退)清凉何所求¶
　　　春日與王右丞過新昌里訪呂逸人不遇¶
<pb:KR4h0140_WYG_129-4b>¶
恨不逄君出荷簑青松白屋更無他陶令五男曾不有¶
蔣生三徑枉(一作/任)相過芙蓉曲沼春流滿薜荔成帷晚¶
靄多聞説桃源好迷客不如髙卧眄庭柯¶
　　　輞川集二十首¶
　　　　孟城㘭¶
結廬古城下時登古城上古城非疇昔今人自來徃¶
　　　　華子岡¶
落日松風起還家草露晞雲光侵履跡山翠拂人衣¶
<pb:KR4h0140_WYG_129-5a>¶
　　　　文杏館¶
迢迢文杏館躋攀日已屢南嶺與北湖前看復廻顧¶
　　　　斤竹嶺¶
明流紆且直緑篠宻復深一徑通山路行歌望舊岑¶
　　　　鹿柴¶
日夕見寒山便為獨徃客不知深林事但有麏麚跡¶
　　　　木蘭柴¶
蒼蒼落日時鳥聲亂谿水縁谿路轉深幽興何時已¶
<pb:KR4h0140_WYG_129-5b>¶
　　　　茱萸沜¶
飄香亂椒桂布葉間檀欒雲日雖迴照森沈猶自寒¶
　　　　宮槐陌¶
門前宮槐陌是向欹湖道秋來山雨多落葉無人掃¶
　　　　臨湖亭¶
當軒彌滉漾孤月正裵回谷口猨聲發風傳入戸來¶
　　　　南垞¶
孤舟信一泊南垞湖水㟁落日下崦嵫清波殊淼漫¶
<pb:KR4h0140_WYG_129-6a>¶
　　　　欹湖¶
空闊湖水廣青熒天色同艤舟一長嘯四面來清風¶
　　　　柳浪¶
映池同一色逐吹散如絲結隂既得地何謝陶家時¶
　　　　欒家瀨¶
瀨聲喧極浦沿渉向南津汎汎鷗鳧渡時時欲近人¶
　　　　金屑泉¶
縈渟澹不流金碧如可拾迎晨含素華獨徃事朝汲¶
<pb:KR4h0140_WYG_129-6b>¶
　　　　白石灘¶
跂石復臨水弄波情未極日下川上寒浮雲澹無色(一/作)¶
(凝/碧)¶
　　　　北垞¶
南山北垞下結宇臨欹湖每欲采樵去扁舟出菰蒲¶
　　　　竹里館¶
來過竹里館日與道相親出入唯山鳥幽深無世人¶
　　　　辛夷塢¶
<pb:KR4h0140_WYG_129-7a>¶
緑堤春草合王孫自留翫况有辛夷花色與芙蓉亂¶
　　　　漆園¶
好閒早成性果此諧宿諾今日漆園游還同莊叟樂¶
　　　　椒園¶
丹刺罥人衣芳香留過客幸堪調鼎用願君垂采摘¶
　　　輞口遇雨憶終南山因獻王維¶
積雨晦空曲平沙滅浮彩輞水去悠悠南山復何在¶
　　　崔九欲徃南山馬上口號與别(一作留/别王維)¶
<pb:KR4h0140_WYG_129-7b>¶
歸山深淺去須盡丘壑美莫學武陵人暫游桃源裏¶
　　　與盧員外象過崔處士興宗林亭(一本無與盧/員外象五字)¶
喬柯門裏自成隂散髮牕中曾不簪逍遥且喜從吾事¶
榮寵從來非我心¶
　　　西塔寺陸羽茶泉(統籖云此詩楊慎以為見之/石刻然羽自在大厯後則非)¶
　　　(廸詩/矣)¶
竟陵西塔寺踨跡尚空虚不獨支公住曾經陸羽居草¶
堂荒産蛤茶井冷生魚一汲清泠水(一作/飲)髙風味有餘¶
<pb:KR4h0140_WYG_129-8a>¶
　崔興宗¶
雀興宗與王維裵廸俱居終南後官右補闕詩五首¶
　　　同王右丞送瑗公南歸¶
行苦神亦秀泠然谿上松銅瓶與竹杖來自祝融峯常¶
願入靈嶽藏經訪遺蹤南歸見長老且為説心胸¶
　　　青雀歌¶
青扈繞青林翩翾陋體一微禽不應常在藩籬下他日¶
凌雲誰見心¶
<pb:KR4h0140_WYG_129-8b>¶
　　　和王維敕賜百官櫻桃¶
未央朝謁正逶迤天上櫻桃錫此時朱實初傳九華殿¶
緐花舊雜萬年枝未(一作/全)勝晏子江南橘莫比潘家大¶
谷棃聞道令人好顔色神農本草自應知¶
　　　留别王維¶
駐馬欲分襟清寒御溝上前山景氣佳獨徃還惆悵¶
　　　酬王維盧象見過林亭¶
窮巷空(一作/深)林常閉關悠然(一作/悠)獨卧對前山今朝忽¶
<pb:KR4h0140_WYG_129-9a>¶
枉嵇生駕倒屣開門遥解顔¶
　苑咸¶
苑咸成都人舉進士登第為李林甫書記開元末上書¶
拜司經校書中書舍人嘗為孫逖草除庶子詔議者以¶
為知言王維嘗謂舍人能書梵宇兼逹梵音曲盡其妙¶
詩二首¶
　　　送大理正攝御史判凉州别駕¶
天子念西(一作/邊)疆咨君去不遑垂銀棘庭印持斧柏臺¶
<pb:KR4h0140_WYG_129-9b>¶
綱雪下天山白泉枯塞草黄佇聞河隴外還繼海沂康¶
　　　酬王維(幷序/)¶
　　王員外兄以予嘗學天竺書有戲題見贈然王兄¶
　　當代詩匠又精禪理枉采知音形於雅作輙走筆¶
　　以酬焉且久未遷因而嘲及¶
蓮花梵字本從天華省仙郎早悟禪三㸃成伊猶有想¶
一觀如幻自忘筌為文已變當時體入用還推間氣賢¶
應同(一作/知)羅漢無名欲故作馮唐老嵗年(佛書伊字如/草書下字湼)¶
<pb:KR4h0140_WYG_129-10a>¶
(槃經何等名為祕密藏/如□字三㸃别則不成)¶
　丘為¶
丘為蘓州嘉興人事繼母孝常有靈芝生堂下累官太¶
子右庶子致仕給俸禄之半以終身年八十餘母尚無¶
恙及居憂觀察使韓滉以致仕官給禄所以恵飬老臣¶
不可在喪而異惟罷春秋羊酒卒年九十六與劉長卿¶
善其赴上都也長卿有詩送之亦與王維為友詩十三¶
首¶
<pb:KR4h0140_WYG_129-10b>¶
　　　尋西山隠者不遇(一作山行尋/隠者不遇)¶
絶頂一茅茨直下三十里扣關無僮僕窺室唯案几若¶
非巾柴車應是釣秋水差池不相見黽勉空仰止草色¶
新雨中松聲晚牕裏及兹契幽絶自足蕩心耳(一本無/此二句)¶
雖無賔主意頗得清淨理興盡方下山何必待之(一作/夫)¶
子¶
　　　題農父廬舍¶
東風何時(一作/處)至巳緑湖上山湖上春已(一作/既)早田家¶
<pb:KR4h0140_WYG_129-11a>¶
日不閒溝堘(一作/壑)流水處耒耜平蕪間薄暮飯牛罷歸¶
來還閉關¶
　　　泛若耶谿¶
結廬若耶裏左右若耶水無日不釣魚有時向城市溪¶
中水流急渡口水流寛每得樵風便徃來殊不難一川¶
草長緑四時那得辨短褐衣妻兒餘糧及雞犬日暮鳥¶
雀稀稚子呼牛歸住處無鄰里柴門獨掩扉¶
　　　湖中寄王侍御¶
<pb:KR4h0140_WYG_129-11b>¶
日日湖水上好登湖上樓終年不向郭過午始梳頭嘗¶
自愛桮酒得無相獻酧小僮能膾鯉少妾事蓮舟每有¶
南浦信仍期後月遊方春轉揺蕩孤興(一作/嶼)時(一作/每)淹¶
留驄馬真傲吏翛然無所求晨趨玉階下心許滄江流¶
少别如昨日何言經數秋應知方外事獨徃非悠悠¶
　　　登潤州城¶
天末江城晚登臨客望迷春潮平島嶼殘雨隔虹蜺鳥¶
與孤帆逺煙和獨樹低鄉山何處是目㫁廣陵西¶
<pb:KR4h0140_WYG_129-12a>¶
　　　尋廬山崔徴君¶
日髙雞犬静門掩向寒塘夜竹深茅宇秋亭冷石牀住¶
山年巳逺服藥夀偏長虛棄浮生者相逄益自傷¶
　　　留别王維(一作王維留/别丘為詩)¶
歸鞍白雲外繚繞出前山今日又明日自知心不閒親¶
勞簪組送欲趂鶯花還一歩一回首遲遲向近關¶
　　　竹下殘雪¶
一㸃消未盡孤月在竹隂晴光夜轉瑩寒氣曉仍深還¶
<pb:KR4h0140_WYG_129-12b>¶
對讀書牖且關乗興心已能依此地終不傍瑶琴¶
　　　送閻校書之越¶
南入剡中路草雲應轉微湖邊好花照山口細泉飛此¶
地饒古跡世人多忘歸經年松雪在永日世情稀芸閣¶
應相望芳時不可違¶
　　　省試夏日可畏(一作張/籍詩)¶
赫赫温風扇炎炎夏日徂火威馳迥野畏景爍遥途勢¶
矯翔陽翰功分造化爐禁城千品燭黄道一輪孤落照¶
<pb:KR4h0140_WYG_129-13a>¶
頻空簟餘暉巻夕梧如何倦遊子中路獨踟蹰¶
　　　左掖棃花(同王維皇/甫冉賦)¶
冷豓全欺雪餘香乍入衣春風且莫定吹向玉階飛¶
　　　渡漢江(一作戴叔倫/詩題作江行)¶
漾舟漢江上挂席候風生臨汎何容與愛此江水清蘆¶
洲隠遥嶂露日映孤城自顧疎野性難忘鷗鳥情聊復¶
與時顧暫欲觧塵纓跋渉(一作/馳驅)非吾願虚懐浩已盈¶
　　　冬至下寄舍弟時應赴入京(雜/言)¶
<pb:KR4h0140_WYG_129-13b>¶
去去知未逺依依甚初别他鄉至下心昨夜堦前雪終¶
日讀書仍少孤家貧兄弟未當途適逺纔過宿舂料相¶
隨惟一平頭奴男兒出門事四海立身世業文章在莫¶
漫憶柴扉駟馬髙車朝紫微江南驛使不曾㫁迎前為¶
爾非春衣¶
　趙驊¶
趙驊字雲卿鄧州穰人開元中舉進士連擢科第官至¶
秘書少監詩一首¶
<pb:KR4h0140_WYG_129-14a>¶
　　　　送晁補闕歸日本國¶
　西掖承休澣東隅返故林來稱郯子學歸是越人吟馬¶
　上秋郊逺舟中曙海隂知君懐魏闕萬里獨揺心¶
　¶
　¶
　¶
　¶
　¶
<pb:KR4h0140_WYG_129-14b>¶
　¶
　¶
　¶
　¶
　¶
　¶
　¶
御定全唐詩巻一百二十九¶
