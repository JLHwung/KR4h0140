# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.403404
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百四
<pb:KR4h0140_WYG_104-1a>¶
　欽定四庫全書¶
御定全唐詩巻一百四¶
　　蕭至忠¶
　蕭至忠徳言曽孫少為畿尉以清謹稱神龍初自吏部¶
　員外擢御史中丞遷吏部侍郎掌選事請謁杜絶尋遷¶
　中書侍郎兼中書令睿宗立出為晉州刺史先天二年¶
　復為中書令與竇懐貞魏知古崔湜陸象先徐堅等撰¶
　姓族系録二百卷書成加爵後坐附太平公主伏誅詩¶
<pb:KR4h0140_WYG_104-1b>¶
　九首¶
　　　　奉和九日幸臨渭亭登髙應制得餘字¶
　望幸三秋暮登髙九日初朱旗廵漢苑翠帟俯秦墟寵¶
　極茰房(一作/香)遍恩深菊酎餘承歡何以荅萬億奉(一作/俯)¶
　宸居¶
　　　　奉和九月九日登慈恩寺浮圖應制¶
　天蹕三乘啟星輿六轡行登髙凌寳塔極目徧王城神¶
　衞空中遶仙歌雲外清重陽千萬壽率舞頌昇平¶
<pb:KR4h0140_WYG_104-2a>¶
　　　奉和幸安樂公主山荘應制¶
西郊窈窕鳳皇臺北渚平明法駕來匝地金聲初度曲¶
周堂玉溜好(一作且/又作始)傳杯灣路分遊畫舟轉岸(一作/巖)門¶
相向碧亭開㣲臣此時承宴樂髣髴疑從(一作/尋)星漢廻¶
　　　送張亶赴朔方應制(以下六首一/作劉憲詩)¶
命将擇耆年圖功勝必全光輝萬乗餞威武二庭宣中¶
衢横鼓角曠野蔽旌旃推食天廚至投醪御酒傳涼風¶
過鴈苑殺氣下雞田分閫㤙何極臨岐動睿篇¶
<pb:KR4h0140_WYG_104-2b>¶
　　　陪幸長寧公主林亭¶
公主林亭地清晨降玉輿畫橋飛渡水仙閣逈臨虛新¶
晴看蛺蝶早夏摘芙蕖文酒娛遊盛忻叨侍從餘¶
　　　陪幸五王宅¶
北斗樞機任西京肺腑親疇昔王門下今兹制幸晨恩¶
來山水被聖作管弦新遶座薰紅藥當軒暗綠筠摘荷¶
纔早夏聽鳥尚餘春行漏金徒曉風煙是觀津¶
　　　三㑹寺應制¶
<pb:KR4h0140_WYG_104-3a>¶
岧嶤倉史臺敞朗紺園開戒旦壺人警翻霜羽騎來下¶
輦登三襲褰旒望九垓林披館陶牓水浸昆明灰網户¶
飛花綴幡竿度鳥廻豫遊仙唱動瀟灑出塵埃¶
　　　薦福寺應制¶
地靈傳景福天駕儼鉤陳佳哉藩邸舊赫矣梵宮新香¶
塔魚山下禪堂鴈水濵珠幡映白日鏡殿寫青春甚懽¶
延故吏大覺拯生人幸承歌頌末長奉屬車塵¶
　　　陪遊上苑遇雪¶
<pb:KR4h0140_WYG_104-3b>¶
龍驂曉入望春宮正逢春雪舞春風花光併在天文上¶
寒氣行銷御酒中¶
　李迥秀¶
李迥秀字茂之涇陽人初為相州參軍後累官鳳閣舍¶
人長安中同平章事中宗朝終兵部尚書卒贈侍中詩¶
四首¶
　　　奉和九日幸臨渭亭登髙應制得風字¶
重九臨商節登髙出漢宮正逢茰實滿還對菊花叢霽¶
<pb:KR4h0140_WYG_104-4a>¶
雲開就日(一作/曉色)仙藻麗秋風微臣預在鎬竊抃遂無窮¶
　　　奉和九月九日登慈恩寺浮圖應制¶
沙界人王塔金繩梵帝遊言從祗樹賞行翫菊叢秋御¶
酒調甘露天花拂(一作/亂)綵旒堯年将(一作/持)佛日同此慶¶
時休¶
　　　奉和幸安樂公主山荘應制¶
詰旦重門聞(一作/開)警蹕傳言太主奏(一作/奉)山林是日廻¶
輿羅萬(一作/百)騎此時歡喜賜千金鷺羽鳳簫參樂曲荻¶
<pb:KR4h0140_WYG_104-4b>¶
園竹徑接帷隂手舞足蹈方無已萬年千嵗奉(一作/奏)薫¶
琴¶
　　　夜宴安樂公主宅¶
金牓岧嶤雲裏開玉簫參差天際廻莫驚側弁還歸路¶
秖為平陽歌舞催¶
　楊亷(一作/庶)¶
楊亷自省郎為給事中詩二首¶
　　　奉和九日幸臨渭亭登髙應制得亭字¶
<pb:KR4h0140_WYG_104-5a>¶
逺目瞰秦坰重陽坐灞亭既開黄菊酒還降紫微星簫¶
鼓諳(一作/迎)仙曲山河入畫屛幸兹陪宴喜無以效丹青¶
　　　奉和九月九日登慈恩寺浮圖應制¶
萬乗臨真境重陽眺逺空慈雲浮鴈塔定水映龍宫寳¶
鐸含飇響仙輪帶日紅天文将瑞色輝煥滿寰中¶
　韋安石¶
韋安石京兆萬年人舉明經久視中以鸞臺侍郎同鳳¶
閣鸞臺平章事數折辱二張三思復相中宗不附太平¶
<pb:KR4h0140_WYG_104-5b>¶
公主睿宗時為姜皎所搆貶卒詩三首¶
　　　奉和九日幸臨渭亭登髙應制得枝字¶
重九開秋節得一動宸儀金風飄菊蘂玉露泫茰枝睿¶
覽八紘外天文七曜披臨深應在即居髙豈忘危(紀事/云中)¶
(宗九日登髙應制二十四人韋安石蘇瓌詩/先成于經野盧懐慎詩後成時景龍三年也)¶
　　　侍宴旋師喜㨗應制¶
蜂蟻屯夷落熊羆逐漢飛忘軀百戰後屈指一年歸厚¶
眷紓天藻深慈觧御衣興酣歌舞出朝野歎光輝¶
<pb:KR4h0140_WYG_104-6a>¶
　　　梁王宅侍宴應制同用風字¶
梁園開勝景(一作/境)軒駕動宸衷早荷承湛露脩竹引薰¶
風九醖傾鍾石百獸協絲桐小臣陪宴鎬獻壽奉維嵩¶
　竇希玠¶
竇希玠扶風人中宗時為禮部尚書開元初太子少傅¶
開府儀同三司世為外戚貴盛莫比詩一首¶
　　　奉和九日幸臨渭亭登髙應制得明(一作/英)字¶
鑾輿廵上苑鳳駕瞰層城御座丹烏麗宸居白鶴驚玉¶
<pb:KR4h0140_WYG_104-6b>¶
旗縈桂葉金杯汎菊英九晨陪聖膳萬嵗奉承明¶
　陸景初¶
陸景初蘇州吳人宰相元方子景雲中與崔湜同知政¶
事睿宗以其能紹先業賜名象先詩一首¶
　　　奉和九日幸臨渭亭登髙應制得臣字¶
九秋光順豫重節霽良辰登髙識漢苑問道侍軒臣菊¶
花浮秬鬯茰房挿搢紳聖化邊陲謐長洲鴻雁賓¶
　鄭南金¶
<pb:KR4h0140_WYG_104-7a>¶
鄭南金中宗時人詩一首¶
　　　奉和九日幸臨渭亭登髙應制得日字¶
重陽玉律應萬乗金輿出風起韻虞弦雲開吐堯日菊¶
花浮聖酒茱香挂衰質欲知恩煦多順動觀秋實¶
　李咸¶
李咸中宗時學士詩一首¶
　　　奉和九日幸臨渭亭登髙應制得直字¶
重陽乗令序四野開晴色日月數初幷乾坤聖登極菊¶
<pb:KR4h0140_WYG_104-7b>¶
黄迎酒泛松翠凌霜直遊海難為深負山徒倦力¶
　趙彦伯¶
趙彦伯中宗時𢎞文館學士詩三首¶
　　　奉和九日幸臨渭亭登髙應制得花字¶
九日報仙家三秋轉嵗華呼鷹下鳥路戯馬出龍沙簪¶
挂丹茰蘂杯浮紫菊花所願同微物年年共辟邪(詩内/第三)¶
(四句與趙/彦昭同)¶
　　　從宴桃花園詠桃花應制(本趙彦/昭詩)¶
<pb:KR4h0140_WYG_104-8a>¶
紅蕚競燃春苑曙䒠茸新吐御筵開長年願奉西王讌¶
近侍慚無東朔才¶
　　　苑中遇雪應制¶
千鍾聖酒御筵披六出祥英亂遶枝即此神仙對瓊圃¶
何煩轍跡向瑶池¶
　于經野¶
于經野中宗時為户部尚書詩一首¶
　　　奉和九日幸臨渭亭登髙應制得樽字¶
<pb:KR4h0140_WYG_104-8b>¶
御氣三秋節登髙九曲門桂筵羅玉爼菊醴溢芳樽遵¶
渚歸鴻度承雲舞鶴鶱微臣濫陪賞空荷聖眀恩¶
　盧懐慎¶
盧懐慎滑州人第進士歷監察御史遷右御史臺中丞¶
黄門侍郎開元初進同紫微黄門平章事卒諡文成詩¶
二首¶
　　　奉和九日幸臨渭亭登髙應制得還字¶
時和素秋節宸豫紫機闗鶴似聞琴至人疑宴鎬還曠¶
<pb:KR4h0140_WYG_104-9a>¶
　　望臨(一作/迷)平野潺湲俯暝灣無因酬大徳空此媿崇班¶
　　　　　奉和聖製龍池篇¶
　　代邸東南龍躍泉(一作/或躍)清漪碧浪逺浮天樓臺影就波¶
　　中出日月光疑鏡裏懸雁沼洄流成舜海龜書薦社應¶
　　堯年大川既濟慙為楫報徳空思奉細涓¶
　¶
　¶
　¶
<pb:KR4h0140_WYG_104-9b>¶
　¶
　¶
　¶
　¶
　¶
　¶
　¶
御定全唐詩巻一百四¶
