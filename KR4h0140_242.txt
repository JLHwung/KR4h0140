# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.797951
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百四十二
<pb:KR4h0140_WYG_242-1a>¶
　欽定四庫全書¶
御定全唐詩巻二百四十二¶
　　張繼¶
　張繼字懿孫襄州人登天寳進士第大厯末檢校祠部¶
　員外郎分掌財賦於洪州髙仲武謂其累代詞伯秀發¶
　當時詩體清迥有道者風今編詩一卷¶
　　　　郢城西樓吟(一作郎/士元詩)¶
　連山盡塞(一作/處)水縈迴山上戍(一作/城)門臨水開珠簾(一/作)¶
<pb:KR4h0140_WYG_242-1b>¶
　(朱/欄)直下一百丈日暖遊鱗自相向昔人愛(一作/受)險閉層¶
　城今人復愛閒江清(郎集作今日/愛閒江復清)沙洲楓岸無来客草¶
　綠花開(一作/紅)山鳥鳴¶
　　　　登丹陽樓(一作郎/士元詩)¶
　寒臯那可望旅客又初還迢遰髙樓上蕭疎凉(一作/曠)野¶
　間暮晴依逺水秋興屬連山浮(一作/游)客時相見霜彫朱¶
　(一作/動)翠顔¶
　　　　春夜皇甫冉宅歡宴(一作/對酒)¶
<pb:KR4h0140_WYG_242-2a>¶
流落時相見悲歡共此情興因尊酒洽愁為故人輕暗¶
滴花莖(一作/垂)露斜暉月過城那知横吹笛(一作/曲)江外作¶
邊聲¶
　　　㑹稽秋晚奉呈于太守¶
寂寂(一作/寞)訟庭幽森森㦸戸秋山光隐危堞湖色上髙¶
樓禹穴探書罷天台作賦遊雲浮(一作/浮雲)将越客嵗晚共¶
淹留¶
　　　題嚴陵釣臺¶
<pb:KR4h0140_WYG_242-2b>¶
舊隐人如在清風亦似秋客星沈夜壑釣石俯春流鳥¶
向喬(一作/深)枝聚魚依淺瀬遊古来芳餌下誰是不吞鈎¶
　　　清明日自西午橋至𤓰巗村有懷¶
晚霽龍門雨春生汝穴風鳥啼官路静花發毁垣空鳴¶
玉慙時輩垂絲學老翁舊遊人不見惆悵洛城東¶
　　　洛陽作(一作初出/徽安門)¶
洛陽天子縣金谷石崇(一作/家)鄉草色侵官道花枝出苑¶
牆書成休逐客賦罷遂為郎貧賤非吾事西遊思(一作/當)¶
<pb:KR4h0140_WYG_242-3a>¶
自强¶
　　　晚次淮陽¶
㣲凉風葉下楚俗轉清閒侯館臨秋水郊扉掩暮山月¶
明潮漸近(一作/滿)露濕雁初還浮客了無定萍流淮海間¶
　　　送竇十九判官使江南¶
遊客(一作/宦)淹星紀裁詩鍊土風今看乘傳去那與問津¶
同南郡迎(一作/過)徐子(一作/穉)臨川謁謝公思歸一惆悵於¶
越古亭中¶
<pb:KR4h0140_WYG_242-3b>¶
　　　江上送客遊廬山¶
楚客自相送霑裳春水邊晚来風信好併發上江船花¶
映新林岸雲開瀑布泉愜心應在此佳句向誰傳¶
　　　酬張二十員外前國子博士竇叔向¶
故交日零落心賞寄何人幸與馮唐遇心同跡復親語¶
言未終夕離別又傷春結念湓城下聞猨詩興新¶
　　　㑹稽郡樓雪霽(一作/望雪)¶
江城昨夜雪如花郢客登樓齊望(一作/望霽)華夏(一作/大)禹壇¶
<pb:KR4h0140_WYG_242-4a>¶
前仍聚玉西施浦(一作/渚)上更飛沙(一作/飄紗)簾櫳向晚寒風¶
度睥晲初晴落景斜數處微明銷不盡湖山清(一作/青)映¶
越人家¶
　　　馮翊西樓(一作郎/士元詩)¶
城上西樓倚暮天樓中歸望正凄然近郭亂山横古渡¶
野荘喬木帶新烟北風吹雁聲能苦逺客辭家月再圓¶
陶令好文常對酒相招那惜醉為眠(一作一和/白雲篇)¶
　　　送鄒判官往陳留(一作洪州送郄紹/充河南租庸判官)¶
<pb:KR4h0140_WYG_242-4b>¶
齊宋(一作/魯)傷心(一作/分廵)地頻年此用兵女停襄邑杼農廢¶
汶陽耕國使(一作/使者)乘軺去諸侯(一作/藩)擁莭迎深仁荷(一/作)¶
(佐又/作頼)君子薄賦恤黎甿火燎原猶熱波(一作/風)揺海未平¶
應将否泰理一問魯諸生¶
　　　酬李書記校書越城秋夜見贈¶
東越秋城夜西人白髪年寒城警刁斗孤憤抱龍泉鳳¶
輦棲岐下鯨波鬭洛川量空海陵粟賜乏水衡錢投閣¶
嗤揚子飛書代魯連蒼蒼不可問余亦賦思𤣥¶
<pb:KR4h0140_WYG_242-5a>¶
　　　感懐(一作陸沈詩題作/上禮部楊侍郎)¶
調與時人背(一作/等)心将静者論終年帝(一作/在)城裏不識¶
五侯門¶
　　　長相思¶
遼陽望河縣白首無由(一作/人)見海上珊瑚枝年年寄春¶
燕¶
　　　奉寄皇甫補闕¶
京口情人別久楊州估客来疎潮至潯陽回(一作/来)去相¶
<pb:KR4h0140_WYG_242-5b>¶
思無處通書¶
　　　楓橋夜泊(一作夜/泊楓江)¶
月落烏啼霜滿天江楓漁父(一作/火)對愁眠姑蘇城外寒¶
山寺夜半鐘聲到客船¶
　　　閶門即事¶
耕夫召(一作/占)募逐樓船春草青青萬頃田試上吳門窺¶
郡郭清明幾處有新煙¶
　　　安公房問法¶
<pb:KR4h0140_WYG_242-6a>¶
流年一日復一日世事何時是了時試向東林問禪伯¶
遣将心地學琉璃¶
　　　上清詞¶
紫陽宫女捧丹砂王母令(一作/今)過漢帝家春風不肯停¶
仙馭却向蓬莱看杏花¶
　　　送顧況泗上覲叔父¶
吳鄉嵗貢足嘉賔後進之中見此人別業更臨洙泗上¶
擬将書巻對殘春¶
<pb:KR4h0140_WYG_242-6b>¶
　　　留別(一作皇甫冉詩/題作又得雲字)¶
何事千年遇聖君坐令雙鬢老江雲南行更入山深淺¶
岐路悠悠水自分¶
　　　送張中丞歸使幕(一作韓/翃詩)¶
獨受主恩歸當朝似者稀玉壺分御酒金殿賜春衣拂¶
席流鶯醉鳴鞭駿馬肥滿臺簮白筆捧手戀清輝¶
　　　華州夜宴庾侍御宅(一作韓/翃詩)¶
世故他年別心期此夜同千峰孤燭外片雨一更中酒¶
<pb:KR4h0140_WYG_242-7a>¶
客逢山簡詩人得謝公自憐驅匹馬拂曙向關東¶
　　　贈章八元¶
相見談經史江樓坐夜闌風聲吹戸響燈影照人寒俗¶
薄交游盡時危出處難衰年逢二妙亦得悶懷寛¶
　　　城西虎跑寺(第七句/缺二字)¶
石勢虎蹲伏山形龍屈盤寺開梁殿閣墳掩晋衣冠出¶
澗泉聲細斜陽塔影寒近城多　　棲息此中安¶
　　　褚主簿宅㑹畢庶子錢員外郎使君(一作韓/翃詩)¶
<pb:KR4h0140_WYG_242-7b>¶
開甕臘酒熟主人心賞同斜陽疎竹上殘雪亂山中更¶
喜宣城印朝廷與謝公¶
　　　奉送王相公赴幽州(一作韓翃詩題/下有巡邊二字)¶
黄閣開幃幄丹墀拜冕旒位髙湯左相權總漢諸侯不¶
改周南化仍分趙北憂雙旌過易水千騎入幽州塞草¶
連天暮邊風動地愁無因随逺道結束佩吳鈎¶
　　　重經巴丘¶
昔年髙接李膺歡日泛仙舟醉碧瀾詩句亂随青草落¶
<pb:KR4h0140_WYG_242-8a>¶
酒腸俱逐洞庭寛浮生聚散雲相似往事冥㣲夢一般¶
今日片帆城下去秋風回首淚闌干¶
　　　九日巴丘楊公臺上宴集¶
凄凄霜日上髙臺水國秋凉客思哀萬叠銀山寒浪起¶
一行斜字早鴻来誰家搗練孤城暮何處題衣逺信回¶
江漢路長身不定菊花三笑旅懐開¶
　　　遊靈巖¶
靈巖有路入煙霞臺殿髙低釋子家風滿迴廊飄墜葉¶
<pb:KR4h0140_WYG_242-8b>¶
水流絶澗泛秋花青松閱世風霜古翠竹題詩嵗月賖¶
誰謂無生真可學山中亦自有年華¶
　　　河間獻王墓¶
漢家宗室獨稱賢遺事閒中見舊編偶過河間尋往跡¶
却憐荒塚帶寒煙頻求千古書連帙獨對三雍䇿幾篇¶
雅樂未興人巳逝雄歌依舊大風傳¶
　　　秋日道中¶
齊魯西風草樹秋川原髙下過東州道邊白鶴来華表¶
<pb:KR4h0140_WYG_242-9a>¶
陌上蒼麟卧古丘九曲半應非禹跡三山何處是仙洲¶
徑行俯仰成今古却憶當年賦逺遊¶
　　　華清宫¶
天寳承平奈樂何華清宫殿鬱嵳峩朝元閣峻臨秦嶺¶
羯鼔樓髙俯渭河玉樹長飄雲外曲霓裳閒舞月中歌¶
只今惟有温泉水嗚咽聲中感慨多¶
　　　春申君祠¶
春申祠宇空山裏古柏隂隂石泉水日暮江南無主人¶
<pb:KR4h0140_WYG_242-9b>¶
彌令過客思公子蕭條寒景傍山村寂寞誰知楚相尊¶
當時珠履三千客趙使懷慚不敢言¶
　　　人日代客子是日立春¶
人日兼春日長懷復短懷遥知雙彩勝併在一金釵¶
　　　寄鄭員外¶
經月愁聞雨新年苦憶君何時共登眺整屐待晴雲¶
　　　飲李十二宅¶
重門敞春夕燈燭靄餘輝醉我百尊酒留連夜未歸¶
<pb:KR4h0140_WYG_242-10a>¶
　　　山家¶
板橋人渡泉聲茅簷日午雞鳴莫嗔焙茶煙暗却喜晒¶
榖天晴¶
　　　歸山¶
心事數莖白髪生涯一片青山空林有雪相待古道無¶
人獨還¶
　　　金谷園¶
綵樓歌館正融融一騎星飛錦帳空老盡名花春不管¶
<pb:KR4h0140_WYG_242-10b>¶
年年啼鳥怨東風¶
　　　郵亭¶
雲淡山横日欲斜郵亭下馬對殘花自從身逐征西府¶
每到開時不在家¶
　　　宿白馬寺¶
白馬䭾經事已空斷碑殘刹見遺踪蕭蕭茅屋秋風起¶
一夜雨聲覊思濃¶
　　　明徳宫¶
<pb:KR4h0140_WYG_242-11a>¶
　碧瓦朱楹白晝閑金衣寳扇暁風寒摩雲觀閣髙如許¶
　長對河流出斷山¶
　　　　讀嶧山碑¶
　六國平来四海家相君當代擅才華誰知頌徳山頭石¶
　却與他人戒後車¶
　　　　句¶
　漢月經時掩胡塵與歲深(詠鏡見/詩式)¶
　¶
<pb:KR4h0140_WYG_242-11b>¶
　¶
　¶
　¶
　¶
　¶
　¶
　¶
御定全唐詩卷二百四十二¶
