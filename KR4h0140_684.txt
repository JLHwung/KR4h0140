# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:58.803243
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百八十四
<pb:KR4h0140_WYG_684-1a>¶
　欽定四庫全書¶
御定全唐詩巻六百八十四¶
　　呉融¶
　呉融字子華越州山隂人龍紀初及進士第韋昭度討¶
　蜀表掌書記累遷侍御史去官依荆南成汭久之召為¶
　左補闕拜中書舍人昭宗反正造次草詔無不稱㫖進¶
　户部侍郎鳳翔刼遷融不克從去客閺郷俄召還翰林¶
　遷承㫖卒有唐英集三巻今編詩四巻¶
<pb:KR4h0140_WYG_684-1b>¶
　　　　奉和御製(一本有幸/嶽寺三字)¶
　嶽寺清秋霽宸遊永日閒霓旌森物外鳳吹落人間玉¶
　潄穿城水屏開對闕山皆知聖情恱麗藻灑芳蘭¶
　　　　和集賢相公西溪侍宴觀競渡¶
　片水聳層槁祥烟靄慶霄晝花鋪廣宴晴電閃飛橈浪¶
　疊揺仙仗風微定彩標都人同盛觀不覺在行朝¶
　　　　山居即事四首¶
　桂樹秋来風滿枝碧巖歸日免乖期故人盡向蟾宫折¶
<pb:KR4h0140_WYG_684-2a>¶
獨我攀條欲寄誰¶
不傲南窗且採樵乾松每帯濕雲燒庖厨却得長兼味¶
三秀芝根五术苗¶
萬事翛然只有棊小軒髙浄簟凉時䦨珊半局和微醉¶
花落中庭樹影移¶
無鄰無里不成邨水曲雲重掩石門何用深求避秦客¶
吾家便是武陵源¶
　　　紅白牡丹¶
<pb:KR4h0140_WYG_684-2b>¶
不必繁絃不必歌静中相對更情多殷鮮一半霞分綺¶
潔澈旁邉月颭波看久願成荘叟夢惜留湏倩魯陽戈¶
重来應共今来別風堕香殘(一作/殘香)襯緑莎¶
　　　中秋(此下一本有/十五夜三字)陪熙用學士(此下一本有/侍郎二字)禁¶
　　　中翫月(此下一本有因書/五言六韵六字)¶
月圎年十二秋半毎多隂此夕無纎靄同君宿禁林未¶
髙知海濶當午見宫深衣似繁霜透身疑積水沉遭逢¶
陪侍輦歸去憶抽簮太液池南岸相期到暁吟¶
<pb:KR4h0140_WYG_684-3a>¶
　　　題豪家故池¶
嵗久無泉引春来仰雨流萍枯(一作/乾)黏朽檻沙淺露沉¶
舟照影人何在持竿客寄遊翛然興廢外回首謝眠鷗¶
　　　偶題¶
賤子曽塵國士知登門倒屣憶當時西州酌盡看花酒¶
東閣編成詠雪詩莫道精靈無伯有尋聞任侠報爰絲¶
烏衣舊宅猶能認粉竹金松一兩枝¶
　　　渚宫立春書懐¶
<pb:KR4h0140_WYG_684-3b>¶
春候侵殘臘江蕪綠已齊風髙鶯轉澁雨宻雁飛低向¶
日心須在歸朝路欲迷近聞驚御火猶及㶚陵西¶
　　　聞李翰林遊池上有寄¶
花飛絮落水和流玉署詞臣奉詔遊四面看人随畫鷁¶
中流合樂起眠鷗皇恩自抱丹心報清頌誰将白雪酬¶
不為禁鐘催入宿前峯月上未囬舟¶
　　　谷口寓居偶題¶
涔涔病骨怯朝天谷口歸来取性眠峭壁削成開畫障¶
<pb:KR4h0140_WYG_684-4a>¶
急溪飛下咽繁弦不能塵土争閑事且放形神學散仙¶
已熟前峯採芝徑更於何䖏養殘年¶
　　　無題¶
萬態千端一瞬中沁園蕪沒佇秋風鵁鶄夜警池塘冷¶
蝙蝠晝飛樓閣空粉貌早聞殘洛市簫聲猶自傍秦宫¶
今朝陌上相非者曽此歌鐘㡬醉同¶
　　　賦雪¶
一夜隂風度平明顥氣交未知融結判惟見混茫包路¶
<pb:KR4h0140_WYG_684-4b>¶
莫藏行跡林難出樹梢氣應封獸穴險必堕禽巢影宻¶
燈囘照聲繁竹送敲翫宜蘓(一作/酥)讓㸃飡稱蜜匀(一作/同)¶
抄結凍防魚躍黏沙費馬跑爐寒資爇荻屋暖賴編茅¶
逺不分山疊低宜失地坳䦨干髙百尺新霽若為抛¶
　　　寄僧¶
栁拂池光一㸃清紫方袍袖杖藜行偶傳新句来中禁¶
誰把閒書寄上卿錫倚山根重蘚破棊敲石面碎雲生¶
應憐正視淮王詔不識東林物外情¶
<pb:KR4h0140_WYG_684-5a>¶
　　　酬僧¶
吾師既續恵休才况值髙秋萬象開吟䖏逺峯横落照¶
定中黄葉下青苔雙林不見金蘭久丹椘空翻組繡来¶
聞說近郊寒尚綠登臨應待一追陪¶
　　　題延夀坊東南角古池¶
蔓草蕭森曲岸摧水籠沙淺露莓苔更無蔟蔟紅妝㸃¶
猶有雙雙翠羽来雨細㡬逢耕犢去日斜時見釣人囘¶
繁華自古皆相似金谷荒園土一堆¶
<pb:KR4h0140_WYG_684-5b>¶
　　　登鸛雀樓¶
鳥在林梢脚底看夕陽無際戍烟殘凍開河水奔渾急¶
雪洗條山錯落寒始為一名抛故國近因多難怕長安¶
祖鞭掉折徒為爾贏淂雲溪負釣竿¶
　　　和峡州馮使君題所居¶
三年拔薤成仁政一日誅茅葺所居曉岫近排吟閣冷¶
夜江遥響寝堂虗惟懐避地逃多難不羡朝天卧直廬¶
記得街西鄰舍否投荒南去五千餘¶
<pb:KR4h0140_WYG_684-6a>¶
　　　秋日感事¶
一葉飄然夕照沉世間何事不經心㡬人欲話雲䑓峻¶
獨我方探禹穴深雞檄固應無下䇿鶴書還要問中林¶
自憐情為多憂動不為西風白露吟¶
　　　鶯¶
日落林西鳥(一作/烏)未知自先飛上最髙枝千啼萬語不¶
離恨已去又来如有期慣識江南春早䖏長驚薊北夢¶
回時謝家園裏成吟久只欠池塘一句詩¶
<pb:KR4h0140_WYG_684-6b>¶
　　　次韻(一本無/韵字)和王員外雜遊四韻¶
一兮難減亦難加得似溪頭浣越紗兩槳慣邀催去艇¶
七香曽占取来車黄昏忽堕當樓月清曉休開滿鏡花¶
誰見玉郎腸斷䖏露床風簟半欹斜¶
　　　秋事¶
江天暑氣自涼清物候須知(一作/因)一雨成松竹健来唯¶
欠語蕙蘭衰去始多情他年擬獻書空在此日知機意¶
盡平更欲輊橈放烟浪葦花深處睡秋聲¶
<pb:KR4h0140_WYG_684-7a>¶
　　　和陸拾遺題諫院松¶
落落孤松何處尋月華西畔結根深曉含仙掌三清露¶
晚上宫墻百雉隂野鶴不歸應有怨白雲髙去太無心¶
碧巖秋澗休相望捧日元須在禁林¶
　　　題楊子津亭¶
楊子江津十四經紀行文字徧長亭驚人旅髩斬新白¶
無事海門依舊青前路莫知霜凛凛故郷何䖏雁𠖇𠖇¶
可憐不識生離者數㸃漁帆落暮汀¶
<pb:KR4h0140_WYG_684-7b>¶
　　　閒望¶
三㸃五㸃映山雨一枝兩枝臨水花蛱蝶狂飛掠芳草¶
鴛鴦穏睡(一作/對浴)翹暖沙闕下新居成别(一作/非已)業江南舊¶
隠是誰家東遷西去俱(一作/都)無計却羡暝歸林上鴉¶
　　　雪後過昭應¶
路過章䑓氣象寛九重城闕在雲端烟含上苑沉沉紫¶
雪露南山&KR0719;&KR0719;(一作/&KR1128;&KR1128;)寒綺陌已堪騎(一作/馳)寳馬綠蕪行¶
即彈(一作/藉)金丸㶚川南北真圖畫更待殘陽一望看¶
<pb:KR4h0140_WYG_684-8a>¶
　　　商人¶
百尺竿頭五兩斜此生何處不為家北抛衡嶽南過雁¶
朝彂襄陽莫看花蹭蹬也應無陸地團圎應覺有天涯¶
随風逐浪年年别却笑如期八月槎¶
　　　岐下聞杜鵑¶
化去蠻鄊北飛来渭水西為多亡國恨不忍故山啼怨¶
已驚秦鳳靈應識漢雞數聲煙漠漠餘思草萋萋樓逈¶
波無際林昏日又低如何不腸斷家近五雲溪¶
<pb:KR4h0140_WYG_684-8b>¶
　　　雨後聞思歸樂二首¶
山禽連夜呌兼雨未嘗休儘(一作/祇)道思歸樂應多離别¶
愁我家方旅食故國在滄洲聞此不能寐青燈𦭘屋(一/作)¶
(舍/)幽¶
一夜鳥(一作/自)飛鳴闗闗徹五更似因歸路隔長使别魂¶
驚未省愁雨暗就中傷月明須知越吟客欹枕不勝情¶
　　　中夜聞啼禽¶
漠漠蒼蒼未五更宿禽何䖏兩三聲若非西澗回波觸¶
<pb:KR4h0140_WYG_684-9a>¶
即是南塘急雨驚金屋獨眠堪寄恨商陵永訣更牽情¶
此時歸夢随腸斷半壁殘燈(一作/釭)閃閃眀¶
　　　靈池縣見早梅(時太尉中書令京兆公/奉詔討蜀余在幕中)¶
小園晴日見寒梅一寸郷心萬里囘春日暖時抛笠澤¶
戰塵飛䖏上琴䑓棲身未識登龍地落茟元非倚馬才¶
待勒燕然歸未得雪枝南畔少徘徊¶
　　　野廟¶
古原荒廟揜莓苔何䖏喧喧鼔笛来日暮鳥歸(一作/啼)人¶
<pb:KR4h0140_WYG_684-9b>¶
散盡野風吹起紙錢灰¶
　　　閒書¶
接鷺陪鸞漫得羣未如髙卧紫溪雲晋陽起義尋常見¶
湖口屯營取次聞大扺鷦鵬須自適何嘗玉石不同焚¶
囘看帯礪山河者濟(一作/到)得危時沒舊勲¶
　　　寄貫休上人¶
别来如夢亦如雲八字㣲言不復聞世上浮沉應念我¶
茟端飛動只降君㡬同江步吟秋霽更憶山房語夜分¶
<pb:KR4h0140_WYG_684-10a>¶
見擬沃州尋舊約且教丹頂許為鄰¶
　　　書懐¶
傍巖依樹結簷楹夏物蕭踈景更清灘響忽髙何䖏雨¶
松陰自轉逺山晴見多鄰犬遥相認来慣幽禽近不驚¶
争得便誇饒勝事九衢塵裏免勞生¶
　　　重陽日荆州作¶
萬里投荒已自哀髙秋寓目更徘徊濁醪任冷難辭醉¶
黄菊因暄却未開上(一作/舊)國莫歸戎馬亂故人何在塞¶
<pb:KR4h0140_WYG_684-10b>¶
鴻来驚時感事俱無奈不待殘陽下椘䑓¶
　　　寄貫休¶
休公何䖏在知我宦情無已似馮唐老方知武子愚一¶
身仍更病雙闕又須趨若得重相見𠖇心學半銖¶
　　　秋日渚宫即事¶
漠漠澹雲烟秋歸澤國天風髙還促燕雨細未妨蟬静¶
引荒城望凉驚旅枕眠更堪憔悴裏欲汎洞庭船¶
　　　荆州寓居書懐¶
<pb:KR4h0140_WYG_684-11a>¶
一室四無鄰荒郊接古津幽閑消俗態揺落露家貧絶¶
跡思浮海修書嬾寄秦東西不復問翻笑泣岐人¶
　　　和嚴諫議蕭山廟十韻(舊說常聞簫管之/聲因而得名次韵)¶
澤國瞻遺廟雲韶(一作/巔)仰舊名一隅連障影千仭落泉¶
聲老狖尋危棟秋蛇束畫楹路長資稅駕嵗儉絶豐盛¶
黙黙雖難測昭昭本至平豈知遷去客自有復(一作不/擇㸃)¶
来兵羙舜歌徒作欺堯犬正獰近兼聞順動敢復怨徂¶
征日出天須霽風休海自清肺腸無䖏說一為啟聰明¶
<pb:KR4h0140_WYG_684-11b>¶
　　　松江晚泊¶
樹逺天疑盡江奔地欲随孤帆落何處殘日更新離客¶
是凄凉本情為繫滯枝寸腸無計免應只椘猿知¶
　　　湖州溪樓書獻鄭員外¶
危檻等飛檣閑追晚際凉青林上雨色白鳥破溪光目¶
以髙須極心因静更傷唯公舊相許早晚侍長楊¶
　　　秋興¶
㣲雨過菰葦野居生早凉襟期(一作/身心)漸蕭灑精爽欲飛¶
<pb:KR4h0140_WYG_684-12a>¶
揚魚買罾頭活酒沽船上香不緣人不用始道静勝忙¶
　　　端居¶
片雨過前汀端居枕簟清病魔(一作/容)随暑退詩思𠊓凉¶
生别燕殷勤語殘蟬彷彿鳴古来悲不盡况我本多情¶
　　　途中¶
一棹歸何䖏蒼茫落照昏無人應失路有樹始知春湖¶
岸春耕廢江城戰鼓喧儒冠解相誤學劍盡乗軒¶
　　　西陵夜居¶
<pb:KR4h0140_WYG_684-12b>¶
寒潮落逺汀暝色入柴扃漏永沉沉静燈孤的的清林¶
風移宿鳥池雨定流螢盡夜成愁絶啼蛩(一作/螀)莫近庭¶
　　　燕雛¶
掠水身猶重偎風力尚微瓦苔難定立簷雨忽喧歸未¶
識重溟逺先愁一葉飛銜泥在他日兩兩占春暉¶
　　　新秋¶
白髮又經秋端居海上洲(一作/舟)無機因事發有涕為時¶
流新酒乗涼壓殘棊隔夜收公車無路入同拜老閑侯¶
<pb:KR4h0140_WYG_684-13a>¶
　　　題越州法華寺¶
寺在(一作/聳)五峯陰穿縁一徑尋雲藏古殿暗石護小房¶
深宿鳥連僧定寒猨應客吟上方應見海月出試登臨¶
　　　寒食洛陽道¶
路岐無樂䖏時莭倍思家綵索颺輕吹黄鸝啼落花連¶
軋(一作/&KR0008;)馳寳馬歴禄(一作/碌)鬬香車行客勝(一作賸/一作頻)囘首¶
看看春日斜¶
　　　憶事¶
<pb:KR4h0140_WYG_684-13b>¶
去年花下把金巵曽賦楊花數句詩囬首朱門閉荒草¶
如今愁到牡丹時¶
　　　金陵遇悟空上人(上人與故相/國楊公有舊)¶
東閣無人事渺茫老僧持鉢過丹陽十年棲止如何報¶
好與南譙剰炷香¶
　　　途中¶
栁弱風長在雲䡖雨易休不勞芳草色更惹夕陽愁萬¶
里獨歸去五陵無與遊春心漸傷盡何䖏有髙樓¶
<pb:KR4h0140_WYG_684-14a>¶
　　　秋園¶
始憐春草細霏霏不覺秋来緑漸稀惆悵擷芳人散盡¶
滿園烟露蝶髙飛¶
　　　富春¶
天下有水亦有山富春山水非人寰長川不是春来緑¶
千峯倒影落其間¶
　　　山居即事¶
小亭前面接青崕白石交加襯緑苔日暮松聲滿階砌¶
<pb:KR4h0140_WYG_684-14b>¶
不闗風雨鶴歸来¶
　　　寓言¶
非明非暗朦朦月不暖不寒慢慢(一作/縵縵)風獨卧空床好¶
天氣平生閒事到心中¶
　　　華清宫二首¶
四郊飛雪暗雲端惟此宫中落旋乾緑樹碧簷相掩映¶
無人知道外邉寒¶
長生祕殿倚青蒼擬敵金庭不死郷無奈逝川東去急¶
<pb:KR4h0140_WYG_684-15a>¶
秦陵松柏滿殘陽¶
　　　過九成宫¶
鳳輦東歸二百年九成宫殿半荒阡魏公碑字封蒼蘚¶
(魏文貞/徵有碑)文帝泉聲落野田(太宗行幸有/靈泉自湧)碧草斷霑仙掌¶
露緑楊猶憶御爐煙昇平舊事無人說萬疊青山但(一/作)¶
(阻/)一川¶
　　　出潼闗¶
重門随地險一徑入天開華嶽眼前盡黄河脚底来飛¶
<pb:KR4h0140_WYG_684-15b>¶
軒何滿路丹陛正求才獨我踈慵質飄然又此囘¶
　　　過丹陽¶
雲陽縣郭半郊坰風雨(一作/色)蕭條萬古情山帯梁朝陵¶
路斷水連劉尹宅基平桂枝自折思前代(李考功於/此知貢舉)藻¶
鑑難逢恥後生(殷文學於/此集英靈)遺事滿懐兼滿目不堪孤棹¶
艤荒城¶
　　　和人題武城寺¶
神清(一作/驚)已覺三清近目斷仍勞萬象牽渭水逺含秋¶
<pb:KR4h0140_WYG_684-16a>¶
草渡漢陵髙枕夕陽天半巖雲粉千竿竹滿寺風雷百¶
尺泉别有䦨干壓行路看人塵土竟流年¶
　　　長安里中聞猨¶
夹巷重門似海深椘猨争得此中吟一聲紫陌纔囬首¶
萬里青山已到心慣倚客船和雨聽可堪侯第見塵侵¶
無因永夜聞清嘯禁路人歸月自沉¶
　　　岐下聞子規¶
劍閣西南逺鳳䑓蜀魂何事此飛来偶因隴樹相迷至¶
<pb:KR4h0140_WYG_684-16b>¶
惟恐邉風却送囬只有花知啼血䖏(一作/慘)更無猨替斷¶
腸哀誰憐越客曽聞䖏月落江平曉霧開¶
　　　敷水有丐者云是馬侍中諸孫憫而有贈¶
天地塵昬九鼎危大貂曽出武侯師一心忠赤山河見¶
百戰功名日月知舊宅已聞栽禁樹(即今奉/誠園)諸孫仍見¶
丐征岐而今不要敎人識正藉将軍死鬪時¶
　　　還俗尼(本是/歌妓)¶
栁眉梅額倩(一作/靚)妝新笑脫袈裟得舊身三峡却為行¶
<pb:KR4h0140_WYG_684-17a>¶
(一作/雲)雨客九天曾是散花人空門付與悠悠夢寳帳迎¶
囬暗暗春寄與江南徐孝克一生長短託清塵¶
　　　彭門用兵後經汴路三首¶
長亭(一作/門)一望一徘徊千里闗河百戰来細栁舊營猶¶
鏁月祈連新塚已封苔霜凋綠野愁無際燒接黄雲慘¶
不開若比江南更牢落子山詞賦莫興哀¶
隋堤風物已凄凉堤下仍多舊戰場金鏃有苔人拾得¶
蘆花無主鳥銜将秋聲暗促河聲急野色遥連日色黄¶
<pb:KR4h0140_WYG_684-17b>¶
獨上寒城正愁絶戍鼙驚起雁行行¶
鐡馬雲旗夢渺茫東来無䖏不堪傷風吹白草人行少¶
月落空城鬼嘯長一自(一作/已見)紛争驚宇宙可憐蕭索絶¶
烟光曾為塞北閑遊客遼水天山未斷腸¶
　　　寄殿院髙侍御¶
黄梅雨細羃長洲栁宻花踈(一作/稀)水漫流釣艇正尋逋¶
客去繡衣方結少年遊風前不肯看垂手燈下還應惜¶
褁(一作/喜㸃)頭一夜自憐無羽翼獨當何遜滴堦愁¶
<pb:KR4h0140_WYG_684-18a>¶
　　　新安道中玩流水¶
一渠春碧弄潺潺宻竹繁花掩映間看䖏便須終日住¶
算来争得此身閑縈紆似接迷春(一作/人)洞清冷應連有¶
雪山上却征車再(一作/更)囬首了然塵土(一作/世)不相闗¶
　　　憶釣舟¶
青山小隠枕潺湲一葉垂綸㡬泝沿後浦春風随興去¶
南塘秋雨有時眠慣衝曉霧驚羣雁愛颭殘陽入亂烟¶
廻首無人寄惆悵九衢塵土困揚鞭¶
<pb:KR4h0140_WYG_684-18b>¶
　　　靈寳縣西側津(一本無側津二字/一本註側律二字)¶
碧溪㶑㶑流殘陽晴沙兩兩眠鴛鴦栁花無奈苦多暇¶
蛱蝶有情長自忙千里宦遊成底事每年風景是他鄊¶
髙歌一曲垂鞭去盡日無人識椘狂¶
　　　即席¶
家住叢䑓舊名参絳圃新醉波疑奪燭嬌態欲沈春伴¶
雨聊過椘歸雲定占秦桃花正濃暖争不浪迷人¶
　　　出遲¶
<pb:KR4h0140_WYG_684-19a>¶
園宻花藏易樓深月到難酒虗留客盡燈暗(一作/滅)逺更¶
殘麝想眉間印鴉知頂(一作/鬂)上盤文王之圃小莫惜借¶
人看¶
　　　送僧歸日本國¶
滄溟分故國渺渺泛杯歸天盡終期到人生此别稀無¶
風亦駭浪未午已斜暉繫帛何須雁金烏日日飛¶
　　　送僧歸破山寺¶
萬里指呉山髙秋杖錫還别来雙闕老歸去片雲閑師¶
<pb:KR4h0140_WYG_684-19b>¶
在有無外我嬰塵土間居然本相别不要慘離顔¶
　　　夏夜有寄¶
月上簟如水軒髙簾在鉤竹聲寒不夏蛩思静先秋偶¶
得清宵興方知白日愁所思何䖏逺斜漢欲低流¶
　　　春詞¶
鸞鏡長侵夜鴛衾不識寒羞多轉靣語妬極定睛看金¶
市舊居近鈿車新造寛春期莫相誤一日百(一作/有)花殘¶
　　　汴上晚泊¶
<pb:KR4h0140_WYG_684-20a>¶
　亭上風猶急槁邉月已斜栁寒難吐絮浪濁不成花岐¶
　路春三月園林海一涯蕭然正無寐夜櫓莫咿啞¶
　　　　送僧南遊¶
　戰鞞鳴未已瓶屨抵何郷偶别塵中易貪歸物外忙後¶
　蟬抛鄠杜先雁下瀟湘不得&KR0025;師去殷勤謝草堂¶
　　　　戯(一本有/作字)¶
　恨極同填海情長抵導江丁香&KR0025;小結蓮子徹枝雙整¶
　髻花當檻吹燈月在窗秦䑓非久計早晚降霓幢¶
<pb:KR4h0140_WYG_684-20b>¶
　　　　雪中寄盧延讓秀才¶
　苦貧皆共雪吾子豈同悲(一作/兹)永日應無食經宵必有¶
　詩渚宫寒過莭華省試臨期努力圗西去休将凍餒辭¶
　¶
　¶
　¶
　¶
御定全唐詩巻六百八十四¶
