# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.011038
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百十六
<pb:KR4h0140_WYG_216-1a>¶
　欽定四庫全書¶
御定全唐詩巻二百十六¶
　　杜甫¶
　杜甫字子美其先襄陽人曾祖依藝爲鞏令因居鞏甫¶
　天寶初應進士不第後獻三大禮賦明皇奇之召試文¶
　章授京兆府兵曹參軍安祿山䧟京師肅宗即位靈武¶
　甫自賊中遯赴行在拜左拾遺以論救房琯出爲華州¶
　司功參軍關輔饑亂寓居同州同谷縣身自負薪采梠¶
<pb:KR4h0140_WYG_216-1b>¶
　餔糒不給乆之召補京兆府功曹道阻不赴嚴武鎭成¶
　都奏爲參謀檢校工部員外郎賜緋武與甫世舊待遇¶
　甚厚乃於成都浣花里種竹植樹枕江結廬縱酒嘯歌¶
　其中武卒甫無所依乃之東蜀就高適既至而適卒是¶
　歲蜀帥相攻殺蜀大擾甫攜家避亂荆楚扁舟下峽未¶
　維舟而江陵亦亂乃泝沿湘流遊衡山寓居耒陽卒年¶
　五十九元和中歸葬偃師首陽山元稹志其墓天寶間¶
　甫與李白齊名時稱李杜然元稹之言曰李白壯浪縱¶
<pb:KR4h0140_WYG_216-2a>¶
恣擺去拘束誠亦差肩子美矣至若鋪陳終始排比聲¶
韻大或千言次猶數百詞氣豪邁而風調清深屬對律¶
切而脱棄凡近則李尚不能歴其藩翰況堂奥乎白居¶
易亦云杜詩貫穿古今盡工盡善殆過於李元白之論¶
如此蓋其出處勞佚喜樂悲憤好賢惡惡一見之於詩¶
而又以忠君憂國傷時念亂爲本旨讀其詩可以知其¶
世故當時謂之詩史舊集詩文共六十卷今編詩十九¶
巻¶
<pb:KR4h0140_WYG_216-2b>¶
　　　奉贈韋左丞丈二十二韻(韋濟天寶七載爲河/南尹遷尚書左丞)¶
紈袴不餓死儒冠多誤身丈人試靜聼賤子請具陳甫¶
昔少(一作/妙)年日早充觀國賓讀書破萬卷下筆如有神¶
賦料揚雄敵詩看子建親李邕求識面王翰願卜(一作/爲)¶
鄰自謂頗挺出(一作生/一作特)立登要路津致君堯舜上再使¶
風俗淳此意竟蕭條行歌非隱淪騎驢三十載旅食(一/作)¶
(客/)京華春朝扣富兒門暮隨肥馬塵殘杯與冷炙到處¶
潛悲辛主上頃見徵歘然欲求伸青冥却垂翅蹭蹬無¶
<pb:KR4h0140_WYG_216-3a>¶
縱鱗(天寶中詔徵天下士有一藝者皆得詣京師就/選李林甫抑之奏令考試遂無一人得第者)甚¶
媿丈人厚甚知丈人眞每於百寮上猥誦佳句新竊效¶
貢公喜難甘原憲貧焉能心怏怏秖是走踆踆今欲東¶
入海即將西去秦尚憐終南山囘首清渭濱常擬報一¶
飯況懐辭大臣白鷗沒(一作/波)浩蕩萬里誰能馴¶
　　　送髙三十五書記(髙適渤海人解褐為封丘尉/不就客遊河西哥舒翰竒之)¶
　　　(表爲/書記)¶
崆峒小麥熟且(一作/吾)願休王師請公問主將焉用窮荒¶
<pb:KR4h0140_WYG_216-3b>¶
爲(積石軍每歲麥熟吐蕃穫之邊人呼為吐蕃麥莊天/寳六年哥舒翰掩擊大破之後不敢復至八載又克)¶
(其石堡城然自此用兵河西不/已故追言戒之欲適告翰也)飢鷹未飽肉側翅隨人¶
飛高生跨鞍馬有似幽幷(一作/幷州)兒脫身簿尉中始與捶¶
楚(唐簿尉有罪/輒受鞭撻)辭借問今何官觸熱向武威荅云(一作/言)¶
一書記所媿國士知人實不易知更(一作/尤)湏愼其儀(一/作)¶
(宜/)十年出幕府自可持旌麾(一作/旗)此行旣特逹足以慰¶
所思(一作亦足/慰逺思)男兒功名遂亦在老大時常恨結驩淺¶
各在天一涯又如參與商慘慘中腸(一作中/腸安不)悲驚風吹¶
<pb:KR4h0140_WYG_216-4a>¶
(一作/飄)鴻鵠不得相追隨黄塵翳沙漠念子何當(一作/時)歸¶
邊城有餘力早寄從軍詩¶
　　　贈李白¶
二年客東都所歴厭機巧野人對羶腥蔬食常不飽豈¶
無青精(一作籸/一作䭀)飯使我顔色好苦乏大(一作/買)藥資山林¶
迹如埽李侯金閨彥(一作/深)脱身事幽討亦(一作/未)有梁宋¶
遊方期拾瑶草¶
　　　遊龍門奉先寺(龍門即伊闕一名闕口/在河南府北四十里)¶
<pb:KR4h0140_WYG_216-4b>¶
已從招提遊更宿招提境陰壑生虚(一作/靈)籟月林散清¶
影天闕(一作闊一作閱/一作闚一作開)象緯逼雲臥衣裳冷欲覺聞晨¶
鐘令人發深省¶
　　　望嶽¶
岱宗夫如何齊魯青未了造化鍾神秀陰陽割昏曉盪¶
胷生曾雲決眥入歸鳥㑹當凌絶頂一覽衆山小¶
　　　陪李北海宴歴下亭(天寳初李邕為北海太守/歴下亭在齊州以歴山得)¶
　　　(名/)¶
<pb:KR4h0140_WYG_216-5a>¶
東藩駐皁蓋北渚凌青荷(一作清河/一作清菏)海内(一作/右)此亭古¶
濟南名士多(原注時邑人/蹇處士在座)雲山已發興玉佩仍當歌修¶
竹不受暑交流空湧波藴眞愜所遇落日將如何貴賤¶
俱物役從公難重過¶
　　　同李太守登歴下古城員外新亭亭對鵲湖(原/注)¶
　　　(時李之芳自尚書/郎出齊州置此亭)¶
新亭結搆罷隱見清湖隂跡籍臺觀舊氣溟(一作/冥)海嶽¶
深圎荷想自昔遺堞感至今芳宴此時具(一作/俱)哀絲(一/作)¶
<pb:KR4h0140_WYG_216-5b>¶
(絃/)千古心主稱壽尊客筵秩宴北(一作/密)林不阻蓬蓽興¶
得兼(一作/兼得)梁甫吟¶
　　　𤣥都壇歌寄元逸人¶
故人昔隱東蒙峰已佩含景(公孫端劍銘/含景吐商)蒼精龍(劍之/在左)¶
(蒼龍/象也)故人今居子午谷獨在(一作/竝)陰崖結(一作/白)茅屋屋¶
前太古𤣥都壇青石漠漠常(一作/松)風寒子規夜啼山竹¶
裂王母晝下雲旗飜(一作/蟠)知君此計成(一作/誠)長往芝草¶
琅玕日應長鐵鏁(終南大秦嶺有采蜜人山行尋鐘聲/而入至一寺旁有大竹林一二頃截)¶
<pb:KR4h0140_WYG_216-6a>¶
(竹盛蜜歸以告戍卒卒復往取竹見崖垂鐵鎻/長三丈掣鎻欲上二虎踞崖大呼驚怖而返)高垂不¶
可攀致身福地何蕭爽¶
　　　今夕行(原注自齊趙西/歸至咸陽作)¶
今夕何夕歲云徂更長燭明不可孤咸陽客舍一事無¶
相與博塞(一作/賭博)爲歡娛馮陵大叫呼五白(招魂成梟而/牟呼五白些)¶
(五白梟盧雉/皆博齒也)&KR0221;跣不肻成梟盧(一作/牟)英雄有時亦如此¶
邂逅豈即非良圖君莫笑劉毅從來布衣願家無儋石¶
輸百萬¶
<pb:KR4h0140_WYG_216-6b>¶
　　　貧交行¶
飜手作雲覆手雨紛紛輕薄何湏數君不見管鮑貧時¶
交此道今人棄如土¶
　　　兵車行¶
車轔轔馬蕭蕭行人弓箭各在腰耶孃妻子走相送塵¶
埃不見咸陽橋牽衣頓足闌(一作/橋)道哭哭聲直上干雲¶
霄道傍過者問行人行人但云點行頻或從十五北防¶
河(開元十五年以吐蕃為邊害詔隴右河西兵集/臨洮朔方兵集㑹州防秋至冬初無冦而罷)便至¶
<pb:KR4h0140_WYG_216-7a>¶
四十西營田去時里正(唐制百户爲一/里里置正一人)與裹頭歸來頭¶
白還(一作/猶)戍邊邊亭(一作/庭)流血成海水武(一作/我)皇(唐人/稱太)¶
(宗爲文皇明/皇爲武皇)開邊意未已君不聞漢家山東(太行之東/唐都長安)¶
(凡河北諸道/皆爲山東)二百州千村萬落生荆杞縱有徤婦把鋤¶
犂禾生隴畞無東西況復秦兵耐苦戰被驅不異犬與¶
雞長者雖有問役夫敢申恨且如今年冬未休關(一作/隴)¶
西卒(一作役夫心益憤如今縱得休還為隴西卒通鑑/天寳九載十二月關西遊奕使王難得擊吐蕃克)¶
(五橋㧞/樹敦城)縣官急索租(一作縣官/云急索)租稅從何出信知生男¶
<pb:KR4h0140_WYG_216-7b>¶
惡反是生女好生女猶是(一作/得)嫁比鄰生男(一作/兒)埋沒¶
隨百草君不見青海頭古來白骨無人收新鬼煩冤舊¶
鬼哭天陰雨濕聲(一作/悲)啾啾(朱長孺曰天寶十載鮮于/仲通討南詔蠻士卒死者)¶
(六萬制大募兩京及河南北兵以擊南詔人莫肯應楊/國忠遣御史分道捕人枷送軍所此詩序南征之苦設)¶
(爲役夫問荅之詞君不聞以下言征戍/之苦海内驛騷不獨南征一役爲然也)¶
　　　髙都䕶驄馬行(髙仙芝開元末/爲安西副都䕶)¶
安西都䕶胡青驄聲價歘然來向東此馬臨陣久無敵¶
與人一心成大功功成惠養(赭白馬賦/願終惠養)隨所致飄飄(一/作)¶
<pb:KR4h0140_WYG_216-8a>¶
(颻/)逺自流沙至雄姿未受伏櫪恩猛氣猶思戰塲利腕¶
(一作/踠)促蹄髙如踣鐵交河㡬蹴曾冰裂五花(翦鬃爲辮/或三花或)¶
(五花或云印以/三花飛風之字)散作雲滿身萬里方看汗流血長安壯¶
兒不敢騎走過掣電傾城知青絲絡頭爲君老何由却¶
出橫門道(長安城北出西頭第一/門曰横門其外有橫橋)¶
　　　天育驃騎(一本有/圖字)歌(天育廏名/未詳所出)¶
吾聞天子之馬走千里今之畫圖無乃是是何意態雄¶
且傑駿(一作/騣)尾蕭梢朔風起毛爲綠縹(一作/驃)兩耳黃眼¶
<pb:KR4h0140_WYG_216-8b>¶
有紫燄雙瞳方矯矯(一作/然)龍性(一作矯/龍性逸)合(東坡書/作含)變化¶
卓立天骨森開張伊昔太僕張景順監牧攻駒(一作考/牧攻駒)¶
(一作考/牧神駒)閱清峻遂令大奴(漢昌邑王使大奴以衣車載/女子注奴之尤長大者此言)¶
(景順之牧/馬奴耳)守(一作/字)天育别養驥子憐神俊(一作/駿)當時四¶
十萬匹馬張公歎其材盡下故獨寫眞傳世人見之座¶
右久更新年多物化空形影嗚呼健歩無由騁如今豈¶
無騕褭與驊騮時無王良伯樂死即休¶
　　　白絲行¶
<pb:KR4h0140_WYG_216-9a>¶
繰絲湏長不湏白越羅蜀錦金粟尺象(一作/牙)牀玉手亂¶
殷紅萬草千花動凝碧巳悲素質隨時染(一作/改)裂下嗚¶
機色相射羙人細意熨帖平裁縫滅盡鍼線迹春天衣¶
著爲君舞蛺蜨飛來黃鸝語落絮游絲亦有情隨風照¶
日宜(一作/疑)輕舉香汗輕(一作/清)塵汚顔色(一作似微汚一/作汚不著一作)¶
(似顔/色)開新合故置何(一作/相)許君不見才(一作/志)士汲引難¶
恐懼棄捐忍羇旅¶
　　　秋雨歎三首¶
<pb:KR4h0140_WYG_216-9b>¶
雨中百草秋爛死階下決明顏色鮮著葉滿枝翠羽蓋¶
開花無數黃金錢凉風蕭蕭吹汝急恐汝後時難獨立¶
堂上書生空白頭臨風三齅馨香泣¶
闌(一作/蘭)風長(去聲一作/伏一作仗)雨(一作東/風細雨)秋紛紛四海(一作/萬里)八¶
荒同一雲去馬來牛不復辨濁涇清渭何當分禾(一作/木)¶
頭生耳黍穗黑農夫田婦(一作/父)無消息城中㪷米換(一/作)¶
(抱/)衾禂相許寜論兩相直¶
長安布衣誰比數反鏁衡門守環堵老夫不出長蓬蒿¶
<pb:KR4h0140_WYG_216-10a>¶
穉子無憂走(音/奏)風雨雨聲颼颼催早寒胡雁翅濕高飛¶
難秋來未曾(一作/省)見白日埿汚后(一作/厚)土何時乾¶
　　　歎庭前甘菊花¶
檐(一作階/一作庭)前甘菊移時晚青蘂重陽不堪摘明日蕭條¶
醉盡(一作/盡醉)醒殘花爛熳開何益籬邊野外多衆芳采擷¶
細瑣升中堂念兹空長大枝葉結根失所纒(一作/埋)風霜¶
　　　醉時歌(原注贈廣文/館博士鄭䖍)¶
諸公衮衮登臺(一作/華)省廣文先生官獨冷甲第紛紛厭¶
<pb:KR4h0140_WYG_216-10b>¶
粱肉廣文先生飯不足先生有道出羲皇先生有才(一/作)¶
(文一作所談一作/所該一作所抱)過屈宋徳尊一代常轗軻(一作/壈)名垂¶
萬古知何用杜陵野客人更(一作/見)嗤被褐短窄(一作/穴)鬢¶
如絲日糴太(一作/泰)倉五升米時赴鄭老同襟(一作/衾)期得¶
錢即相覓沽酒不復疑忘形到爾汝痛飲眞(一作/直)吾師¶
清夜沈沈動春酌燈(一作/檐)前細雨檐(一作/燈)花落但覺髙¶
歌有(一作/感)鬼神焉知餓死塡溝壑相如逸才親滌器子¶
雲識字終投閣先生早賦歸去來石田茅屋荒蒼苔儒¶
<pb:KR4h0140_WYG_216-11a>¶
術於我何有哉孔丘盜跖俱塵埃不須聞此意慘愴生¶
前相遇且銜杯¶
　　　醉歌行(原注别從姪勤落/第歸勤一作勸)¶
陸機二十作文賦汝更小年能綴文總角草書又神速¶
世上兒子徒紛紛驊騮作駒巳汗血鷙鳥舉翮連青雲¶
詞源(一作/賦)倒流(一作/傾)三峽水筆陣獨埽千人軍只今年¶
(一作/生)纔十六七射策君門期第一舊穿楊葉眞自知暫¶
蹶霜蹄未爲失偶然擢秀非難取㑹是排風有毛質汝¶
<pb:KR4h0140_WYG_216-11b>¶
身已(一作/即)見唾成珠汝伯何由髮如漆春光澹(一作/潭)沲¶
秦東亭渚蒲牙白水荇青風吹客衣日杲杲樹攪離思¶
花冥冥酒盡沙頭雙玉缾衆賓皆(一作/巳)醉我獨醒乃知¶
貧賤别更苦吞聲躑躅涕淚零¶
　　　贈衛八處士¶
人生不相見動如參與商今夕(一作/此)復何夕共此燈燭¶
(一作宿/此燈)光少壯能幾時鬢髮各已蒼訪舊(一作/問)半爲鬼¶
驚(一作/嗚)呼熱中腸焉知二十載重上君子堂昔别君未¶
<pb:KR4h0140_WYG_216-12a>¶
婚兒女忽成行怡然敬父執問我來何方問荅乃未已¶
(一作未/及已)兒女(一作/驅兒)羅酒漿夜雨翦春韭新(一作/晨)炊間(一/作)¶
(聞/)黃粱主稱㑹面難一舉累(一作/蒙)十觴十(一作/百)觴亦不¶
醉(一作/辭)感子故意長明日隔山岳世事兩茫茫¶
　　　苦雨奉寄隴西公兼呈王徴士(原注隴西公即/漢中王瑀徴士)¶
　　　(琅邪/王澈)¶
今秋乃淫雨仲月來寒風羣木水光下萬象(一作/家)雲氣¶
中所思礙行潦九里信不通悄悄素滻路迢迢天漢東¶
<pb:KR4h0140_WYG_216-12b>¶
願騰六尺馬(一作/駒)背若孤征鴻劃見公(一作/君)子面超然¶
歡笑同奮飛既胡越局促傷樊籠一飯四五起慿軒心¶
力窮嘉蔬沒混濁時菊碎榛叢鷹隼亦屈猛烏鳶何所¶
蒙式瞻北鄰居取適南巷翁挂席釣川漲焉知清興終¶
　　　同諸公登慈恩寺墖(原注時髙適薛據先有此/作按寺乃髙宗在東宫時)¶
　　　(爲文徳皇后/立故名慈恩)¶
髙標跨蒼天(一作/穹)烈風無時休自非曠(一作/壯)士懐登兹¶
翻百憂方知象敎力足(一作/立)可追㝠搜仰穿龍蛇窟始¶
<pb:KR4h0140_WYG_216-13a>¶
出(一作/驚)枝撐幽七星在北户(一作/户北)河漢聲西流羲和鞭¶
白日少昊行清秋秦(一作/泰)山忽破碎涇渭不可求俯視¶
但一氣馬能辨皇州囘首呌虞舜蒼梧雲正愁惜哉瑶¶
池飲(一作/燕)日晏崐崘丘黃鵠去不息哀鳴何所投君看¶
隨陽雁各有稻粱謀¶
　　　示從孫濟(濟字應物官給/事中京兆尹)¶
平明跨驢出未知(一作/委)適誰門權門多噂&KR0689;且復尋諸¶
孫諸孫貧無事宅舎如荒村堂前自生竹堂後自生萱¶
<pb:KR4h0140_WYG_216-13b>¶
萱草秋已死竹枝霜不蕃(一作翻/一作繁)淘米少汲水汲多井¶
水渾刈葵莫放手放手傷葵根阿翁嬾惰乆覺兒行歩¶
奔所來(一作/求)爲宗族亦不爲盤飱小人利口實(一作實/利口)¶
薄俗難可(一作/具)論勿受外嫌猜同姓古所敦¶
　　　九日寄岑參(參南/陽人)¶
出門復入門兩(一作/雨)脚但如(一作/仍)舊所向泥活活(一作/浩浩)¶
思君令人瘦沈吟坐西(一作/秋)軒(一作吟卧/軒窗下)飲(一作/飯)食錯¶
昏晝寸歩曲江頭難爲一相就吁嗟呼(一作/乎)蒼生稼穡¶
<pb:KR4h0140_WYG_216-14a>¶
不可救安得誅雲師疇能補天漏大明韜日月曠野號¶
禽獸君子强逶迤小人困馳驟維南有崇山恐(一作/漭)與¶
川浸溜是節(一作/時)東籬菊紛披爲誰秀岑生多新詩(一/作)¶
(語/)性亦嗜醇酎采采黃金花何由滿(一作/灑)衣袖¶
　　　送孔巢父謝病歸遊江東兼呈李白(巢父字弱/翁冀州人)¶
　　　(與李白等隱徂/徠號竹溪六逸)¶
巢父掉頭不肻住東將入海隨煙霧詩卷長留天地間¶
釣竿欲拂珊瑚(一作/三珠)樹深山大澤龍蛇逺春寒野隂風¶
<pb:KR4h0140_WYG_216-14b>¶
景暮(一作花繁草/青春日暮)蓬萊織(一作仙/人玉)女囘雲車指㸃虚無¶
是征(一作/引歸)路自是君身有仙骨世人那得知其故惜君¶
只欲苦死留富貴何如草頭露(一作我欲苦留君富/貴何如草頭易晞露)蔡¶
侯靜者意有餘清夜置酒臨前除罷琴惆悵月照(一作/㸃)¶
席幾歲寄我空中書南尋禹穴見李白道甫問信今何¶
如(一本云巢父掉頭不肻住東將入海隨煙霧書卷長/攜天地間釣竿欲拂珊瑚樹我擬把袂苦留君富貴)¶
(何如草頭露深山大澤龍蛇逺花繁草青風景暮仙人/玉女回雲車指㸃虚無引歸路若逢李白騎鯨魚道甫)¶
(問信今/何如)¶
<pb:KR4h0140_WYG_216-15a>¶
　　　飲中八仙歌¶
知章(賀知章㑹稽人/自稱秘書外監)騎馬似乘船眼花落井水底眠汝¶
陽(讓皇帝長子/璡封汝陽王)三斗始朝天道逄(一作/見)麴車口流涎恨¶
不移封向酒泉左相(李適之天寶元/年為左丞相)日興費萬錢飲如¶
長鯨吸百川銜杯樂聖稱世(一作/避)賢宗之(崔宗之日用/之子襲封齊)¶
(國/公)瀟灑美少年舉觴白眼望青天皎如玉樹臨風前蘇¶
晉(晉珦之子官/至左庻子)長齋繡佛前醉中往往愛逃禪李白一¶
斗詩百篇長安市上酒家眠天子呼來不上船自稱臣¶
<pb:KR4h0140_WYG_216-15b>¶
是酒中仙張旭(旭善/草書)三杯草聖傳脫㡌露頂王公前揮¶
毫落紙如雲煙焦遂(甘澤謡布衣焦/遂為陶峴客)五斗方卓然髙談¶
雄辨驚四筵¶
　　　曲江三章章五句(曲江在杜陵西北五里開元/中開鑿爲勝境南有紫雲樓)¶
　　　(芙蓉苑西有杏園慈恩都/人遊賞盛於中和上已)¶
曲江蕭條秋氣髙菱荷枯折隨風濤遊子空嗟垂二毛¶
白石素沙亦相蕩哀鴻獨叫求其曹¶
即事非今亦非古長歌激越梢林莽比屋豪華固難數¶
<pb:KR4h0140_WYG_216-16a>¶
吾人甘作心似灰弟姪何傷淚如雨¶
自斷此生休問天杜曲幸有桑麻田故將移住南山邊¶
短衣匹馬隨李廣看射猛虎終殘年¶
　　　麗人行¶
三月三日天氣新長安水邊多麗人態濃意逺淑且眞¶
肌理細膩骨肉匀繡(一作/畫)羅衣裳照暮春蹙金孔雀銀¶
麒麟頭上何所有翠微(一作/爲)㔩(烏合/反)葉(一作/訇㔩)垂鬢脣背¶
(一作/身)後何所見珠壓腰衱(一作襻/一作肢)穩稱身就中雲幕椒¶
<pb:KR4h0140_WYG_216-16b>¶
房親賜名大國虢與秦紫駝之峰(一作/珍)出翠釜水精之¶
盤行素鱗犀箸厭飫久未下鑾刀縷切空(一作/坐)紛綸黃¶
門飛鞚不動塵御廚絡繹(一作/絲絡)送八珍簫鼔(一作/管)哀吟¶
感鬼神賓從雜(一作/合)遝實要津後來鞍馬何逡廵當軒¶
(一作/道)下馬入錦茵楊花雪落覆(音/副)白蘋青鳥飛去銜紅¶
巾炙手可熱勢(一作/世)絶倫愼莫近(一作/向)前丞相嗔(明皇/毎年)¶
(十月幸華清宫楊國忠姊妹五家扈從毎家爲一隊著/一色衣五家合隊照暎如百花之煥發燦爛芳馥於路)¶
(而國忠私於虢國不避雄狐之刺毎入/朝或聯鑣方駕不施幃幔同入禁中)¶
<pb:KR4h0140_WYG_216-17a>¶
　　　樂遊園歌(原注晦日賀蘭楊長史筵醉中作英/華作晦日賀蘭楊長史筵醉歌漢神)¶
　　　(爵中起樂遊苑在萬年縣南亦名樂遊原唐長/安中太平公主置亭原上每正月晦日三月三)¶
　　　(日九月九日/士女畢集)¶
樂遊古園崒(一作/萃)森爽煙緜碧草萋萋長公子華筵勢¶
最髙秦川(水出秦嶺下/一名樊川)對酒平如掌長生木瓢示(一作/樂)¶
眞率更調鞍馬狂(一作/雄)歡賞青春波浪芙蓉園白日雷¶
霆夾(一作/甲)城仗閶闔晴開昳(音迭一作/詄一作映)蕩蕩曲江翠幕¶
排銀牓拂水低徊舞袖飜緣雲清切歌聲上却憶年年¶
<pb:KR4h0140_WYG_216-17b>¶
人醉時只今未醉巳先悲數莖白髪那抛得百罰(一作/刻)¶
深杯亦(一作/辭)不辭聖朝亦(一作/已)知賤士醜一物自(一作/但)¶
荷皇天慈(一作/私)此身飲罷(一作/罷飲)無歸處獨立蒼茫自詠¶
詩¶
　　　渼陂行(陂在鄠縣西五/里周一十四里)¶
岑參兄弟皆好奇攜我逺來遊渼陂天地黤慘忽異色¶
波濤萬頃堆琉璃琉璃汗漫泛舟入事殊興極憂思集¶
鼉作鯨吞不復知惡風白浪何嗟及主人錦帆相爲開¶
<pb:KR4h0140_WYG_216-18a>¶
舟子喜甚無氛埃鳬鷖散亂櫂謳發絲管啁啾空翠來¶
沈竿續蔓(一作/縵)深莫測菱(一作/芡)葉荷花靜(一作/淨)如拭宛¶
在中流渤澥清下歸無極(一作臨/無地)終南黑半陂已南純¶
浸山動影褭窕沖融間船舷暝戛雲際寺(雲際山有/大安寺)水¶
面月出藍田關(即秦嶢關在藍/田縣南六十里)此時驪龍亦吐珠馮夷¶
擊鼓羣龍趨湘妃漢女出歌舞金支(房中歌金支秀/華樂上衆餙也)翠¶
旗光有無咫尺但愁雷雨至蒼茫不曉神靈意少壯幾¶
時柰老何向來哀樂何其多¶
<pb:KR4h0140_WYG_216-18b>¶
　　　渼陂西南臺¶
高臺面蒼陂六月風日冷蒹葭離披去天水相與永懐¶
新目似擊接要心已領仿像識鮫人空蒙辨魚艇錯磨¶
終南翠顚倒白閣(紫閣黄閣白閣三/峰相去不甚逺)影崷(一作/薔)崒(西京/賦嵓)¶
(峻崷/崒)增光輝(一作/隂)乘陵(風賦乗/陵髙城)惜俄頃勞生媿嚴(遵/)鄭¶
(樸/)外物慕張(良/)邴(曼/容)世復輕驊騮吾甘雜鼃黽知歸俗¶
可忽取適(一作/足)事莫並身退豈待官老來苦便(平/聲)静況¶
資菱芡足庶結茅茨迥從此具扁舟彌年逐清景¶
<pb:KR4h0140_WYG_216-19a>¶
　　　戲簡鄭廣文䖍兼呈蘇司業源明(蘇源明武功/人為東平太)¶
　　　(守召爲國/子司業)¶
廣文到官舎繫(一作/置)馬堂階下醉則(一作/即)騎馬歸頗遭¶
官長罵才名四(一作/三)十年坐客寒無氊賴(一作/近)有蘇司¶
業時時與(一作/乞)酒錢¶
　　　夏日李公(一作李/家令)見訪(黄鶴云按宗室世系當/是李炎時為太子家令)¶
逺林暑氣薄公子過我遊貧居類村塢僻近城南樓旁¶
舍頗淳樸所願(一作/須)亦易求隔屋喚西家借問有酒不¶
<pb:KR4h0140_WYG_216-19b>¶
牆頭過濁醪展席俯長流清風左右至客意已驚秋巢¶
多衆鳥鬬(一作/喧)葉密鳴蟬稠苦道(一作/遭)此物聒孰謂(一/作)¶
(語/)吾廬幽水花晚色靜(一作/淨)庶足充淹留預恐尊中盡¶
更起爲君謀¶
　　　奉同郭給事湯東靈湫作(驪山溫湯之/東有龍湫)¶
東山(即驪/山)氣鴻濛(一作/濛鴻)宫殿居上頭君來必十月樹羽¶
臨九州隂火煑玉泉噴薄漲巖幽有時浴赤日光抱空¶
中樓閬風入轍迹曠(一作/廣)原(一作/野)延㝠搜沸(一作/拂)天萬¶
<pb:KR4h0140_WYG_216-20a>¶
乗動觀水百丈湫幽靈(一作/靈湫)斯(一作/新)可佳(一作/怪)王命官¶
屬休初聞龍用壯擘石摧林丘中夜窟宅改移因風雨¶
秋倒懸瑶池影屈注蒼(一作/滄)江流味如甘露漿揮弄滑¶
且柔翠旗澹偃蹇雲車紛少留簫鼓蕩四溟異香泱漭¶
浮鮫(一作/蛟)人獻微(一作/徴)綃曾祝(穆天子朝於燕然奉璧/南面曾祝佐之曾重也)¶
沈豪牛百祥奔盛明古先莫能儔坡陀金蝦蟇(喻安/祿山)出¶
見蓋有由至尊顧之笑王母(唐人多以王/母比貴妃)不肯(一作/遣)收¶
復歸虚無底化作長黄虯(一作龍/與虯)飄飄(一作/颻)青𤨏郎文¶
<pb:KR4h0140_WYG_216-20b>¶
彩珊瑚鉤浩歌淥水曲清絶聽者愁¶
　　　夜聽許十損(一作許十一一/作許十無損字)誦詩愛而有作¶
許生五臺(山在代州/五臺縣)賓業白(寳積經有純白業五戒十/善四禪四定皆屬善名)¶
出石壁余亦師粲可(逹摩傳慧可/慧可傳粲)身猶縛禪寂何階子¶
方便謬引為匹敵離索晚相逄包蒙欣有擊(昜九二包/蒙上九擊)¶
(蒙/)誦詩渾(一作/混)遊衍四座皆(一作/俱)辟易應手看捶鉤清¶
心聽鳴鏑精微穿溟涬(音/幸)飛動摧霹靂陶謝不枝梧風¶
騷共推激紫燕(一作/鸞)自超詣翠駮(中曲之山有獸如馬/爪牙如虎一角能食)¶
<pb:KR4h0140_WYG_216-21a>¶
(豹名/曰駮)誰翦剔君意人莫知人間夜寥闃¶
　　　橋陵詩三十韻因呈縣内諸官(睿宗葬橋陵改/蒲城爲奉先官)¶
　　　(如赤/縣)¶
先帝昔晏駕兹山朝百靈崇岡擁象設沃野開天庭即¶
事壯重險論功超五丁坡陀因(一作/用)厚地(一作/力)却略羅¶
峻屏雲闕虚冉冉風松肅泠泠石門霜露(一作/霧)白玉殿¶
莓苔青宫女晚(一作/曉)知曙祠官(一作/臣)朝見星空梁簇畫¶
㦸隂井敲銅缾中使日夜(一作/相)繼(一作日/繼夜)惟王心不寜¶
<pb:KR4h0140_WYG_216-21b>¶
豈徒䘏備享尚謂求無形孝理敦國政神凝推道經瑞¶
芝産廟柱好鳥鳴(一作巢/一作宿)巖扄高岳前嵂崒洪河左瀅¶
濙(朱長孺注謂瀅玉篇同滎胡坰烏迥二切無營音濙/字玉篇韻畧俱無毛氏據此詩增恐非當作瀠按類)¶
(篇瀠𤣥扄切/濎濙小水貌)金城蓄峻址沙苑交囘汀永與奥區固川¶
原紛眇冥居然赤縣立臺榭爭岧亭官屬果稱是聲華¶
眞(一作/宜)可聽王劉美竹潤裵李春蘭馨鄭氏才振古啖¶
侯筆不停遣辭必中律利物常發硎綺繡相展轉琳琅¶
愈(一作/逾)青熒側聞魯恭化秉德崔瑗銘太史候鳬影王¶
<pb:KR4h0140_WYG_216-22a>¶
喬隨鶴翎朝儀限霄漢客思囘林坰轗軻辭下杜飄颻¶
陵(一作/凌)濁涇諸生舊短褐旅泛一浮萍荒歲兒女瘦暮¶
途涕泗零主人念老馬廨署(一作/宇)容(一作/客)秋螢流寓理¶
豈愜窮愁醉未醒何當擺俗累浩蕩乗滄溟¶
　　　沙苑行(沙苑在馮翊縣南東西八十里南北三/十里其地宜畜牧唐置沙苑監掌牛馬)¶
　　　(諸/牧)¶
君不見左輔白沙如白水(一作白/如水)繚以周牆百餘里龍¶
媒昔是渥洼生汗血今稱獻於此苑中騋牝三千匹豐¶
<pb:KR4h0140_WYG_216-22b>¶
草青青寒不死食(音/字)之豪健西域無(一作騰/西域)每嵗攻(一/作)¶
(收一/作牧)駒冠邊鄙王有虎臣司苑門入門天廏皆雲屯驌¶
驦一骨獨當御春秋二時歸(一作/朝)至尊至尊内外馬盈¶
億(一作内外馬/數將盈億)伏櫪在坰空大存逸羣絶足信殊傑倜¶
儻權竒難具論纍纍塠阜藏奔突往往坡陀縱超越角¶
壯飜同(一作/騰)麋鹿遊浮深簸蕩黿鼉窟泉(一作/海)出巨魚¶
長比人丹砂作尾黃金鱗豈知異物同精氣雖未成龍¶
亦有神¶
<pb:KR4h0140_WYG_216-23a>¶
　　　驄馬行(原注太常梁卿敕賜馬也李/鄧公愛而有之命甫製詩)¶
鄧公馬癖人共知初得花驄大宛種夙昔傳聞思一見¶
牽來左右神皆竦雄姿逸態何崷崪顧影驕嘶自矜寵¶
隅目青熒夾鏡懸肉駿(一作/騣)碨礌連錢動朝來乆(一作/少)¶
試華軒下未覺千金滿高價赤汗微生白雪毛銀鞍却¶
覆香羅帕卿家舊賜公取(一作/有)之(一作/能取)天廐真龍此其¶
亞晝洗須騰涇渭深朝(一作夕/一作晨)趨可刷幽并夜吾聞良¶
驥老始成此馬數年人更驚豈有四蹄疾於鳥不與八¶
<pb:KR4h0140_WYG_216-23b>¶
駿俱先鳴時俗造次那得致雲霧晦冥方降精近聞下¶
詔喧都邑肯使(一作/知有)騏驎地上行¶
　　　去矣行(鮑欽止曰天寶十四載甫在率府數上/賦頌不䝉采錄欲辭職去作去矣行)¶
君不見韝上鷹一飽則飛掣焉能作堂上燕銜泥附炎¶
熱野人曠蕩無靦顏豈可乆在王侯間未試囊中餐玉¶
法明朝且入藍田山(後魏李預椎玉七十枚為屑/日服食之藍田山出美玉)¶
　　　自京赴奉先縣詠懐五百字(原注天寳十四/載十二月初作)¶
杜陵有布衣老大意轉拙許身一何愚(一作/過)竊比稷與¶
<pb:KR4h0140_WYG_216-24a>¶
契居然成濩落白首甘(一作/苦)契(一作/挈)闊蓋棺事則已此¶
志常覬豁窮年憂黎元歎息腸(一作/腹)内熱取笑同學翁¶
浩歌彌激烈非無江海志蕭灑送(一作/迭)日月生逄堯舜¶
(一作/為)君不忍便永訣當今廊廟具構厦豈云缺葵藿傾¶
太陽物性固莫(一作/難)奪顧惟螻螘軰但自求其穴胡爲¶
慕大鯨輙擬偃溟渤以兹悟(一作/誤)生理獨恥事干謁兀¶
兀遂至今忍為塵埃沒終媿巢與由未能易其節沈飲¶
聊自適(一作/遣)放歌頗愁絶嵗暮百草零疾風高岡裂天¶
<pb:KR4h0140_WYG_216-24b>¶
衢隂崢嶸客子中夜發霜嚴衣帶斷指直不得(一作/能)結¶
凌晨過驪山御榻在嵽嵲蚩尤塞寒空蹴蹋崖谷滑瑶¶
池氣鬱律羽林相摩戛君臣(一作/聖君)留歡娱樂動殷樛嶱¶
(一作膠葛一作䗶蝎一/作福嵑嶱一作湯嶱)賜浴皆長纓(華清宫内供奉兩/湯外更有湯十六)¶
(所安祿山及將士楊國忠兄/弟姊妹並賜浴賜食賜錢)與宴(一作/謀)非短褐彤庭所¶
分帛本自寒女出鞭撻(一作/箠)其夫家聚歛貢城闕聖人¶
筐篚恩實欲(一作/願)邦國活臣如忽至理君豈棄此物多¶
士盈朝廷仁者宜戰慄況聞内金盤盡在衛霍室中堂¶
<pb:KR4h0140_WYG_216-25a>¶
舞(一作/有)神仙煙霧散(一作/䝉)玉質煖客貂䑕裘悲管逐清¶
瑟勸客駞蹄羮霜橙壓香橘朱門酒肉臭路有凍死骨¶
榮枯咫尺異惆悵難再述北轅就涇渭官渡又改轍羣¶
氷(一作/水)從西下極目髙崪兀疑是崆峒來恐觸天柱折¶
河梁幸未坼枝撐聲窸窣行旅相攀援川廣不(一作/且)可¶
越老妻寄(一作/既)異縣十口隔風雪誰能乆不顧庶往共¶
飢渴入門聞號咷幼子飢(一作/餓)已卒吾寜舎一哀里巷¶
亦(一作/猶)嗚咽所媿爲人父無食致夭折豈知秋未(一作/禾)¶
<pb:KR4h0140_WYG_216-25b>¶
登貧窶有倉卒生常(一作/當)免租税名不隸征伐撫迹猶¶
(一作/獨)酸辛平人固騷屑黙思失業徒因念逺戍卒憂端¶
齊(一作/際)終南澒洞不可掇¶
　　　奉先劉少府新畫山水障歌(英華題作新畫山/水障歌奉先尉劉)¶
　　　(單宅/作)¶
堂上不合生楓樹怪底江山(一作/山川)起煙霧聞君埽却赤¶
縣圖乗興遣畫滄洲趣畫師亦無數好手不可遇對此¶
融心神知君重毫素豈但祁岳(畫錄有名無迹者二十/五人祁岳在李國恒之)¶
<pb:KR4h0140_WYG_216-26a>¶
(上一云乃祁樂之誤/岑參有送祁樂詩)與鄭䖍筆迹逺過楊契丹(隋參軍/楊契丹)¶
(山東人六/法兼修)得非懸圃裂(一作/圻)無乃瀟湘飜悄然坐我天¶
姥下耳邊巳似聞清猨反思前夜風雨急乃(一作/恐)是蒲¶
(一作/滿)城鬼神入元氣淋漓障猶濕眞宰上訴天應泣野¶
亭春還雜花逺漁翁暝蹋孤舟立滄浪水深青溟闊(一/作)¶
(滄浪之水/深且闊)欹岸(一作/峰)側島(一作/岸)秋毫末不見湘妃鼓瑟¶
時至今斑竹臨江活劉侯天機精愛畫入骨髓自有兩¶
兒郎揮灑亦莫比大兒聰明到能添老樹巓崖裏小兒¶
<pb:KR4h0140_WYG_216-26b>¶
心孔開貌(音/邈)得山僧及童子若耶溪雲門寺(俱在/㑹稽)吾獨¶
胡爲在泥滓青鞵布韤從此始¶
　　　白水(即奉/先)縣崔少府十九翁高齋三十韻(原注/天寳)¶
　　　(十五載/五月作)¶
客從南縣來浩蕩無與適旅食白日長况當朱炎赫髙¶
齋坐林杪信宿游衍闃清晨陪躋攀傲睨俯峭壁崇岡¶
相枕帶曠野懐(一作㢠/一作迥)咫尺始知賢主人贈此遣愁寂¶
危階根青冥曾冰生淅瀝上有無心雲下有欲落石泉¶
<pb:KR4h0140_WYG_216-27a>¶
聲聞復急(一作/息)動靜隨所擊(一作/激)鳥呼藏其身有似懼¶
彈射吏隱道(一作適一作/通一作識)性情兹焉其窟宅白水見舅¶
氏諸翁乃仙伯杖藜長松隂作尉窮谷僻為我炊雕胡¶
逍遥展良覿坐乆風頗愁(一作/怒)晩來山更碧相對十丈¶
蛟歘翻盤渦坼何得空裏雷殷殷尋地胍煙氛(一作/氣)藹¶
崷(一作/&KR0008;)崪魍魎森慘戚崐崙崆峒巔囘首如(一作/知)不隔¶
前軒頽(一作/摧)反照巉絶華岳赤兵氣漲林巒川光雜鋒¶
鏑知是相公軍(天寶十四載祿山反拜哥舒翰為兵馬/副元帥以討祿山明年正月加同平章)¶
<pb:KR4h0140_WYG_216-27b>¶
(事/)鐵馬雲(一作/煙)霧積玉觴淡無味胡羯豈强敵長歌激¶
屋梁淚下流祍席人生半哀樂天地有順逆慨彼萬國¶
夫休明僃征狄(一作/敵)猛將紛塡委廟謀蓄長策東郊何¶
時開帶甲且來(一作/未)釋欲告清宴罷(一作/疲)難拒幽明廹¶
三歎酒食旁何由似平昔¶
　　　三川觀水漲二十韻(原注天寶十五載七月中/避冦時作按三川屬鄜以)¶
　　　(華池黑水洛/水同㑹得名)¶
我經華原來不復見平陸北上唯土山連天走窮(一作/穹)¶
<pb:KR4h0140_WYG_216-28a>¶
谷火雲無時出(一作出/無時)飛電常在目自多窮岫雨行潦¶
相豗(一作/灰)蹙蓊(音/烏)匌(音閤又/音溘)川氣黄羣流㑹空曲清晨¶
望髙浪忽謂隂崖踣(音/匐)恐泥竄蛟龍登危聚麋鹿枯查¶
卷㧞樹礧磈共充塞聲吹鬼神下勢閲人代速不有萬¶
穴歸何以尊四瀆及觀泉源漲反懼江海覆漂沙坼岸¶
去(一作/去岸)潄壑松柏秃乗陵(一作/凌)破山門囘斡裂(一作/倒)地¶
軸交洛赴洪河及關豈信宿應沉數州沒如聽萬室哭¶
穢濁殊未清風濤怒猶蓄(一作/畜)何時通舟車隂氣不(一/作)¶
<pb:KR4h0140_WYG_216-28b>¶
(亦/)黲黷浮生有蕩汨吾道正覊束人寰難容身石壁滑¶
側足雲雷此(一作/屯)不已艱險路更跼普天無川梁欲濟¶
願水縮因悲中林士未脱衆魚腹舉頭向蒼天安得騎¶
鴻鵠¶
　　　悲陳陶(陳濤斜在咸陽縣一名陳陶澤至徳元/年十月房琯與安守忠戰敗績於此)¶
孟冬十郡良家子血作陳陶澤中水野曠(一作/廣)天清(一/作)¶
(晴/)無戰聲四萬義軍同日死羣胡歸來血(一作/雪)洗箭仍¶
唱(一作/撚箭)胡歌飲都市都人囘面向北啼日夜更望官軍¶
<pb:KR4h0140_WYG_216-29a>¶
至(一作前後官/軍苦如此)¶
　　　悲青坂¶
我軍青坂在東門天寒飲馬太白窟黄頭奚兒日向西¶
數騎彎弓敢馳突山雪河氷野(一作晚/一作已)蕭飋(一作颺/一作颯)青¶
是&KR0463;(一作/人)煙白人骨焉得附書與我軍忍待明年莫倉¶
卒(蘇軾曰琯既敗猶欲持重有所伺而中人邢/延恩等促戰倉皇失據遂及於敗故後篇云)¶
　　　哀江頭¶
少陵(漢宣帝葬杜陵許后葬南園謂之/小陵後人呼為少陵杜甫家焉)野老吞聲哭春¶
<pb:KR4h0140_WYG_216-29b>¶
日潛行曲江曲江頭宫殿鎻千門細柳新蒲為誰綠憶¶
昔霓旌下南苑苑中萬物生顏色昭陽殿裏第一人同¶
輦隨君侍君側輦前才(一作/詞)人帶弓箭白馬嚼(一作/噍)齧¶
黃金勒翻身向天(一作/空)仰射雲一箭(一作笑/一作發)正墜䨇飛¶
翼明眸皓齒今何在血汚遊魂歸不得清渭東流劒閣¶
深去住彼此無消息人生有情淚霑臆江水(一作/草)江花¶
豈終極黄昏胡騎塵滿城欲往城南忘南(一作/望城)北¶
　　　哀王孫(舊書天寶十五載六月九日潼關不守/十二日明皇自延秋出幸蜀親王妃主)¶
<pb:KR4h0140_WYG_216-30a>¶
　　　(俱不/及從)¶
長安城頭頭(一作多/一作頸)白烏夜飛延秋門上呼又向(一作/來)¶
人家啄大屋屋底逹官走避胡金鞭斷折九馬死骨肉¶
不待(一作/得)同馳驅腰下寶玦青珊瑚可憐王孫泣路隅¶
問之不肻道姓名但道困苦乞為奴已經百日竄荆棘¶
身上無有完肌膚髙帝子孫盡隆(一作/髙)凖(音/拙)龍種自與¶
常人殊豺狼在邑龍在野王孫善保千金軀不敢長語¶
臨交衢且為王孫立斯須昨夜東(一作/春)風吹血腥東來¶
<pb:KR4h0140_WYG_216-30b>¶
橐(一作/駱)駝滿舊都朔方健兒好身手昔何勇鋭今何愚¶
竊聞天(一作/太)子已傳位聖德北服南單于花門&KR1603;面請¶
雪恥愼勿出口他人狙哀哉王孫愼勿疎五陵佳氣無¶
時無¶
　　　大雲寺贊公房四首(武后幸光明寺沙門宣政/進大雲經中有女主之符)¶
　　　(因改為大/雲經寺)¶
心在水精域衣霑春雨時洞門盡徐歩深院果幽期到¶
(一作/倒)扉(一作屣/一作履)開復閉撞鐘齋及兹醍醐長發性飲(一/作)¶
<pb:KR4h0140_WYG_216-31a>¶
　(飯/)食過扶衰把臂有多日開懐無媿辭黄鸝(一作/鶯)度結¶
　構紫鴿下罘罳(一作/芳菲)愚(一作/芳)意㑹所適花邊行自遲湯¶
　休起我病㣲笑索題詩¶
　細輭青絲履光明白㲲巾深藏供老宿取用及吾身自¶
　顧轉無趣交情何尚新道林才不世惠遠德過人雨瀉¶
　暮檐竹風吹青(一作/春)井芹天隂對圖畫最覺潤龍鱗¶
　燈影照無睡心清聞妙香夜深殿突兀風動金鋃鐺天¶
　黑閉春院地清棲暗芳玉繩囘斷絶鐵鳳森翺翔梵放¶
<pb:KR4h0140_WYG_216-31b>¶
　時出寺鐘殘仍殷牀明朝在沃野苦見塵沙黄¶
　童兒汲井華慣捷(一作/健)缾上(一作/在)手霑灑不濡地埽除¶
　似無帚明(一作/晨)霞爛複閤霽霧搴髙牖側塞被徑花飄¶
　颻委墀(一作/階)柳艱難世事廹隱遯佳期後晤語契深心¶
　那能總箝口奉辭還杖策暫别終囘首泱泱(一作/浹浹)泥汚¶
　人听听(與狺/同)國多狗既未兔羈絆(一作/寓)時來憇奔走近¶
　公如白雪執熱煩何有¶
御定全唐詩卷二百十六¶
