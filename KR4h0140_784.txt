# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:03.893614
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百八十四
<pb:KR4h0140_WYG_784-1a>¶
　欽定四庫全書¶
御定全唐詩卷七百八十四¶
　　景龍文館學士(詩一/首)¶
　　　　長寧公主宅流杯¶
　憑髙瞰逈足怡心茵閣桃源不暇尋餘雪依林成玉樹¶
　殘霙㸃岫即瑶岑¶
　　神龍從臣(詩一/首)¶
　　　　侍宴桃花園詠桃花應制(紀事張仁亶自朔方/入朝中宗迎宴於桃)¶
<pb:KR4h0140_WYG_784-1b>¶
　　　(花園命從臣詠桃花時李嶠趙/彦昭等各有賦此詩失姓名)¶
　源水叢花無數開丹跗紅萼間青梅從今結子三千歲¶
　預喜仙遊復摘來¶
　　天寶時人(詩一/首)¶
　　　　玉龍子詩(太平廣記云玉龍子本太宗晉陽宫/物文徳皇后嘗賜大帝廣不數寸而)¶
　　　　(温潤精巧非人間所有後則天以賜𤣥宗開元/中三輔旱祈禱無應乃密投於南山龍池風雨)¶
　　　(隨作及上皇幸西蜀迴次渭水左/右臨流濯㺯沙中得之人有詩曰)¶
　聖運潛符瑞玉龍自興雲雨更無蹤不如渭水沙中得¶
<pb:KR4h0140_WYG_784-2a>¶
爭保鑾輿復九重¶
　僖宗朝北省官(詩一/首)¶
　　　寄兄(江鄰幾襍志云僖宗幸蜀有北省官/避地江左而元昆扈蹕在蜀因寄詩)¶
渉江今日恨偏多援筆長吁欲奈何倘使淚流西去得¶
便應添作錦江波¶
　洪州將軍(詩一/首)¶
　　　題屈原祠(青𤨏集屈子沈沙之處在岳州境内/汨羅江上有祠以漁父配享唐末有)¶
　　　(洪州衙前軍將忘其姓名題/一絶自後能詩者不能措手)¶
<pb:KR4h0140_WYG_784-2b>¶
蒼藤古木幾經春舊祀祠堂小水濵行客謾陳三酎酒¶
大夫元是獨醒人¶
　貞元文士(詩一/首)¶
　　　題端正樹(酉陽雜爼云長安西端正樹去馬嵬/一舍之程廼徳宗皇帝幸奉天覩其)¶
　　　(蔽芾錫以羙名有文士經/過題詩逆旅不顯姓名)¶
昔日偏霑雨露榮徳皇西幸賜嘉名馬嵬此去無多地¶
合向楊妃冡上生¶
　河北士人(詩二/首)¶
<pb:KR4h0140_WYG_784-3a>¶
　　　寄内詩(本事詩河北朱滔括兵不擇士族悉令/赴軍自閱於毬塲有士子容止可觀進)¶
　　　(趨淹雅滔召問曰所業者何曰學為詩問有妻/否曰有即令作寄内詩及代妻荅詩援筆立成)¶
　　　(滔憐之遺/束帛遣歸)¶
握筆題詩易荷戈征戍難慣從鴛被暖怯向鴈門寒瘦¶
盡寛衣帶啼多漬枕檀試留青黛著廻日畫眉看¶
　　　代妻荅詩¶
蓬鬢荆釵世所稀布裙猶是嫁時衣胡麻好種無人種¶
合是歸時底不歸(此詩一作女/郎葛鵶兒作)¶
<pb:KR4h0140_WYG_784-3b>¶
　元和舉子(詩一/首)¶
　　　丙申歲詩(摭言曰元和十一年丙申中書舍人/李逢吉下放髙澥等三十三人多取)¶
　　　(寒素時/有詩)¶
元和天子丙申年三十三人同得仙袍似爛銀文似錦¶
相將白日上青天¶
　懿宗朝舉子(詩一/首)¶
　　　刺安南事詩(北夢𤨏言云懿宗朝安南失于撫/柔勞動兵役有舉子聞許卒二千)¶
　　　(没于蠻鄉有詩以刺吟之知/失于授任為國家生事爾)¶
<pb:KR4h0140_WYG_784-4a>¶
南荒不擇吏致我交趾覆聫綿三四年致我交趾辱懦¶
者鬥則退武者兵益黷軍容滿天下戰將多金玉刮得¶
齊民瘡分為猛士祿雄雄許昌師忠武冠其族去為萬¶
騎風住為一川肉時有殘卒廻千門萬户哭哀聲動閭¶
里怨氣成山谷誰能聽鼓聲不忍看金鏃念此堪淚流¶
悠悠潁川綠¶
　白衫舉子(詩一/首)¶
　　　歌(侯鯖錄敬翔當權時有一/舉子白衫作舞歌唱云)¶
<pb:KR4h0140_WYG_784-4b>¶
執板狂歌乞個錢塵中流浪且隨緣直饒到老常如此¶
猶勝危時弄化權¶
　唐末朝士(詩一/首)¶
　　　覩野花思京師舊遊¶
曽過街西看牡丹牡丹纔謝便心闌如今變作村園眼¶
鼓子花開也喜歡¶
　西鄙人(詩一/首)¶
　　　哥舒歌(天寶中哥舒翰為安西節度使控地/數千里甚著威令故西鄙人歌此)¶
<pb:KR4h0140_WYG_784-5a>¶
北斗七星髙哥舒夜帶刀至今窺牧馬不敢過臨洮¶
　太上隱者(詩一/首)¶
　　　荅人(古今詩話云太上隱者人莫知其本末/好事者從問其姓名不荅留詩一絶云)¶
偶來松樹下髙枕石頭眠山中無厯日寒盡不知年¶
　黄山隱(詩一/首)¶
　　　向竹吟(雲溪友議云皇甫大夫素好道術在夏/口時有一人著道士服策杖躡履直入)¶
　　　(㦸門公遽起迎之道士則傲然不窺向竹而吟/云云自謂我是七賢中一賢也問姓名云黄山)¶
　　　(隱公未能明其㫖偽留於宫觀曰斯人若是至/道名利俱捐試令軍將持書送絹百疋錢一百)¶
<pb:KR4h0140_WYG_784-5b>¶
　　　(千文山隱啟緘忻喜立修廻報遂乃脫其道服/餙以青衿引見謝陳禮度甚恭殊異初來傲睨)¶
　　　(之態皇甫公判書之末乃至盡刑山隱擬為妖/惑敢蔑公侯死無于吉致孫策鏡裏之妖來非)¶
　　　(許邁起劉恢舟中之顧足見凡/愚自貽伊禍云是王相公事)¶
積塵為太山掬水成東海富貴有時乖希夷無日改綘¶
節出崆峝霓衣發光彩古者有七賢六個今何在¶
　婺州山中人(詩一/首)¶
　　　歌(葆光錄婺州有僧入山見一人古貌巾褐騎/牛手執鞭光鑠日色扣角而歌云云僧揖之)¶
　　　(不應/馳去)¶
<pb:KR4h0140_WYG_784-6a>¶
靜居青嶂裏髙嘯紫煙中塵世連仙界瓊田前路通¶
　同谷子(詩五/首)¶
　　　五子之歌(紀事云昭宗播岐何后用事有同谷/子者詠五子之歌何后潛令秦王誅)¶
　　　(之事未行/而奔去)¶
邦惟固本自安寧臨下常須馭朽驚何事十旬遊不返¶
禍胎從此召殷兵¶
酒色聲禽號四荒那堪峻宇又彫墻靜思今古為君者¶
未或因兹不滅亡¶
<pb:KR4h0140_WYG_784-6b>¶
唯彼陶唐有冀方少年都不解思量如今筭得當時事¶
首為盤遊亂紀綱¶
明明我祖萬邦君典則貽將示子孫惆悵太康荒墜後¶
覆宗絶祀滅其門¶
仇讐萬姓遂無依顔厚何曽解忸怩五子既歌邦已失¶
一場前事悔難追¶
　崔公佐客(詩一/首)¶
　　　獻公佐詩(郡閣雅談云公佐牧郡日宴賔僚有/一客巾屨不完衣破肘見突筵而入)¶
<pb:KR4h0140_WYG_784-7a>¶
　　　(崔喜其來令下牙籌引滿數觥神色自若飲妓/駭其藍縷因大&KR1744;客獻詩云云崔令掩口無咍)¶
　　　(賢/士)¶
破額幞頭衫也穿使君猶許對華筵今朝幸倚文章守¶
遮莫青蛾笑揭天¶
　洛中舉子(詩二/首)¶
　　　贈妓茂英(太平廣記茂英年小時舉子與相/識後到江外偶於飲席遇之因贈)¶
憶昔當初過柳樓茂英年小尚嬌羞隔窗未省聞髙語¶
對鏡曽窺學上頭一别中原俱老大再來南國見風流¶
<pb:KR4h0140_WYG_784-7b>¶
彈絃酌酒話前事零落碧雲生暮愁¶
　　　又贈(舉子時謁節帥留連數月宴飲既頻茂英/為酒糺諧戲頗洽一日告辭帥開筵送别)¶
　　　(因暗留絶句與之帥取覽/知其情即令人送付舉子)¶
少插花枝少下籌須防女伴妬風流坐中若打占相令¶
除却尚書莫㸃頭¶
　江陵士子(詩一/首)¶
　　　寄故姬(盧氏雜記曰江陵寓居士子忘其姓名/有美姬甚貧去遊交廣間戒其姬曰我)¶
　　　(若五年不歸任爾改適去後五年未歸姬遂為/前刺史所納在髙麗坡底及明年歸已失姬所)¶
<pb:KR4h0140_WYG_784-8a>¶
　　　(在尋訪知處遂為詩寄之刺史見/詩給一百千及資裝遣還士子)¶
隂雲羃羃下陽臺惹著襄王更不廻五度看花空有淚¶
一心如結不曽開纎蘿自合依芳樹覆水寧思返舊杯¶
惆悵髙麗坡底宅春光無復下山來¶
　織錦人(詩一/首)¶
　　　吟(盧氏襍説云盧氏子失第徒歩出都城逆旅/寒甚有一人續至附火吟云云盧愕然以為)¶
　　　(白樂天詩問姓名曰姓李世織綾錦前屬東都/官錦坊近以薄伎投本行皆云以今花様與前)¶
　　　(不同不謂伎倆見以文彩求售/者不重於世如此且東歸去)¶
<pb:KR4h0140_WYG_784-8b>¶
學織繚綾功未多亂拈機杼錯抛梭莫教官錦行家見¶
把此文章笑殺他¶
　　　句¶
如今不重文章士莫把文章誇向人¶
　吏部選人(詩一/首)¶
　　　送南中尉¶
羡君初拜職嗟我獨無名且是正員尉全勝兼試卿¶
　建業卜者(詩一/首)¶
<pb:KR4h0140_WYG_784-9a>¶
　　　題紫微觀¶
昨日朝天過紫微醮壇風泠杏花稀碧桃泥我傳消息¶
何事人間更不歸¶
　天嶠遊人(詩一/首)¶
　　　題鄧仙客墓(鄧仙客晉延康代為國/師錫紫服𦵏麻姑山)¶
鶴老芝田雞在籠上清那與俗塵同既言白日升仙去¶
何事人間有殯宫¶
　驪山遊人(詩一/首)¶
<pb:KR4h0140_WYG_784-9b>¶
　　　題故翠㣲宫(談苑云翠微寺在驪山絶頂舊驪/宫也唐太宗避暑於此後寺亦廢)¶
　　　(有遊人/題云)¶
翠微寺本翠微宫樓閣亭臺幾十重天子不來僧又去¶
樵夫時倒一株松¶
　衡州舟子(詩一/首)¶
　　　吟(語林云衡州人多文詞至於樵夫往往能言/詩嘗有人赴廣州幕府夜聞舟中吟問之乃)¶
　　　(其所/作也)¶
野鵲灘西一櫂孤月光遥接洞庭湖堪嗟廻雁峰前過¶
<pb:KR4h0140_WYG_784-10a>¶
望斷家山一字無¶
　華山老人(詩一/首)¶
　　　月夜¶
澗水泠泠聲不絶溪流茫茫野花發自去自來人不知¶
歸時常對空山月¶
　終南山翁(詩一/首)¶
　　　終南(一作陳/季卿詩)¶
霜鶴鳴時夕風急亂鴉又向寒林集此君輟櫂悲且吟¶
<pb:KR4h0140_WYG_784-10b>¶
獨對蓮花一峰立¶
　吳越失姓名人(詩五/首)¶
　　　大慶堂賜宴元璫有詩呈吳越王¶
非為親賢展綺筵恒常寧敢恣遊盤緑槎楊柳綿初軟¶
紅暈櫻桃粉未乾谷鳥乍啼聲似澀甘霖方霽景猶寒¶
笙歌風𦂳人酣醉却遶珍叢爛漫㸔¶
　　　又和¶
櫻桃花下㑹親賢風逺銅壺轉露盤蝶下粉墻梅乍折¶
<pb:KR4h0140_WYG_784-11a>¶
蟻浮金斚酒難乾雲和緩奏泉聲咽珠箔低垂水影寒¶
狂簡斐然吟詠足却邀羣彦重吟㸔¶
　　　再和¶
我有嘉賓宴乍歡畫簾紋細鳳雙盤影籠沼沚修篁宻¶
聲透笙歌羯鼓乾散後便依書篋寐渴來潛想玉壺寒¶
櫻桃零落紅桃媚更俟旬餘共醉㸔¶
　　　重和¶
冷宴殷勤展小園舞鞇柔軟綵虬盤篸花盡日疑頭重¶
<pb:KR4h0140_WYG_784-11b>¶
病酒經宵覺口乾嘉樹倚樓青瑣暗晩雲藏雨碧山寒¶
文章天子文章别八采盧郎未可㸔¶
　　　御製春遊長句¶
天意分明道已光春遊嘉景勝仙鄉玉爐煙直風初靜¶
銀漢雲銷日正長柳帶似眉全展綠杏苞如臉半開香¶
黄鶯歴歴啼紅樹紫鷰闗闗語畫梁低檻晩晴籠翡翠¶
小池波暖浴鴛鴦馬嘶廣陌貪新草人醉花堤怕夕陽¶
比屋管弦呈妙曲連營羅綺鬬時妝全吳霸越千年後¶
<pb:KR4h0140_WYG_784-12a>¶
　獨此昇平顯萬方¶
　¶
　¶
　¶
　¶
　¶
　¶
　¶
<pb:KR4h0140_WYG_784-12b>¶
　¶
　¶
　¶
　¶
　¶
　¶
　¶
御定全唐詩卷七百八十四¶
