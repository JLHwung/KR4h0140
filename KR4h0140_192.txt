# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.413364
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百九十二
<pb:KR4h0140_WYG_192-1a>¶
　欽定四庫全書¶
御定全唐詩巻一百九十二¶
　　韋應物¶
　　　　登高望洛城作¶
　高臺造雲端遐瞰周四垠雄都定鼎地勢據萬國尊河¶
　岳出雲雨土圭酌乾坤舟通(一作/盈)南越貢城背北邙原¶
　帝宅夾清洛丹霞捧朝暾葱蘢瑶臺榭&KR0772;窱雙闕門十¶
　載構屯難兵戈若(一作/乆)雲屯膏腴滿榛蕪比屋空毁垣¶
<pb:KR4h0140_WYG_192-1b>¶
　聖主乃東眷俾賢拯元元熙熙居守化泛泛太府恩至¶
　損當(一作/方)受益苦寒必生温平明四城開稍見市井喧¶
　坐感理亂迹永懐經濟言吾生自不達空鳥何翩翻天¶
　高水流逺日晏城郭昏裵囘訖旦夕聊用寫憂煩¶
　　　　同徳寺閣集眺¶
　芳節欲云晏遊遨樂相從髙閣照丹霞飀飀含逺風寂¶
　寥氛氲廓超忽神慮空旭日霽皇州岧嶤見两宫嵩少¶
　多秀色羣山莫與崇三川浩東注&KR0518;澗亦來同隂陽降¶
<pb:KR4h0140_WYG_192-2a>¶
太和宇宙得其中舟車滿川陸四國靡不通舊堵今既¶
葺庶甿亦已豐周覽思自奮行當遇時邕¶
　　　登寳意寺上方舊遊(寺在武功/曽居此寺)¶
翠嶺香臺出半天萬家烟樹滿晴川諸僧近住不相識¶
坐聼微(一作/岩)鐘記往年¶
　　　登樂遊廟作¶
高原出東城鬱鬱見咸陽上有千載事乃自漢宣皇頹¶
壖久凌遲陳迹翳丘荒春草雖復緑驚風但飄揚周覽¶
<pb:KR4h0140_WYG_192-2b>¶
京城内雙闕起中央微鐘何處來暮色忽蒼蒼歌吹喧¶
萬井車馬塞康荘昔人豈不爾百世同一傷(一作/場)歸當¶
守冲漠跡寓心自忘¶
　　　登西南岡卜居遇雨尋竹浪至灃壖縈帶數里¶
　　　清流茂樹雲物可賞¶
登高創危構林表見川流微雨颯已至蕭條川氣秋下¶
尋密竹盡忽曠沙際遊紆曲(一作/直)水分野綿延稼盈疇¶
寒花明廢墟樵牧笑榛丘雲水成(一作/交)隂澹竹樹更清¶
<pb:KR4h0140_WYG_192-3a>¶
幽適自戀佳賞(一作愜心賞/又一作幽賞)復兹永日留¶
　　　灃上與幼遐月夜登西岡翫花¶
置酒臨高隅佳人自城闕已翫滿川花還看滿川月花¶
月方浩然賞心何由歇¶
　　　臺上遲客¶
高臺一悄(一作/聊)望逺樹間朝暉但見東西騎坐(一作/端)令¶
心賞違始霽郊原緑暮春啼鳥稀徒然對芳物何能獨¶
醉歸¶
<pb:KR4h0140_WYG_192-3b>¶
　　　登樓¶
兹樓日登眺流嵗暗蹉跎坐厭淮南守秋山紅樹多¶
　　　善福寺閣¶
殘霞照高閣青山出逺林晴明一登望瀟灑此幽襟¶
　　　樓中月夜¶
端令倚懸檻長望抱沈憂寧知故園月今夕在兹樓衰¶
蓮送餘馥華露湛新秋坐見蒼林變清輝愴已休(一作/収)¶
　　　寒食後北樓作¶
<pb:KR4h0140_WYG_192-4a>¶
園林過新節風花亂高閣遥聞擊鼓聲蹴踘軍中樂¶
　　　西樓¶
高閣一長望故園何日歸烟塵擁(一作/在)函谷秋雁過來¶
稀¶
　　　夜望¶
南樓夜巳寂暗鳥動林間不見城郭事沈沈唯四山¶
　　　晩登郡閣¶
悵然高閣望巳掩東城闗春風偏送柳夜景欲沈山¶
<pb:KR4h0140_WYG_192-4b>¶
　　　登重𤣥寺閣¶
時暇陟雲構晨霽澄景光始見吳都(一作/郡)大十里鬱蒼¶
蒼山川表明麗湖海呑大荒合沓臻水陸駢闐㑹四方¶
俗繁節又暄雨順物亦康禽魚各翔泳草木遍芬芳於¶
兹省甿俗一用勸農桑誠知虎符忝但恨歸路長¶
　　　觀早朝¶
伐鼔通嚴城車馬溢廣躔煌煌列明燭朝服照華鮮金¶
門杳深沈尚聼清漏傳河漢忽已没司閽啟晨闗丹殿¶
<pb:KR4h0140_WYG_192-5a>¶
據龍首崔嵬對南山寒生千門裏日照雙闕間禁旅下¶
成列爐香起中天輝輝覩明聖濟濟行(音/航)俊賢媿無鴛¶
鷺姿短翮空飛還誰當假毛羽雲路相追攀¶
　　　陪元侍御春遊¶
何處醉春風長安西復東不因俱罷職豈得此時同貰¶
酒宣平里尋芳下苑中往來楊柳陌猶避昔年驄¶
　　　遊龍門香山泉¶
山水本自佳遊人已忘慮碧泉更幽絶賞愛未(一作/不)能¶
<pb:KR4h0140_WYG_192-5b>¶
去潺湲寫幽磴繚繞帶(一作/對)嘉樹激轉忽殊流歸泓又¶
同注羽觴自成(一作/伐)翫永日亦延趣靈草有時香仙(一/作)¶
(山/)源不知處還當候圓月攜手重遊寓¶
　　　龍門遊眺¶
鑿山導伊流中斷若天闢都門遥相望佳氣生朝夕素¶
懐出塵意適有携手客精舍遶(一作/繚)層阿千龕隣(一作/鱗)¶
峭壁縁雲路猶緬憩澗鐘已寂花樹發烟華淙流散石¶
脈長嘯招逺風臨潭潄金碧日落望都城人間何役役¶
<pb:KR4h0140_WYG_192-6a>¶
(一作襄囘悵還/駕城闕多物役)¶
　　　洛都遊寓¶
東風日已和元化亮無私草木同時植生條有髙畢罷¶
官守園廬豈不懐渴飢窮通非所干跼促當何為佳辰¶
幸可遊親友亦相追朝從華林宴暮返東城期掇英出¶
蘭臯翫月歩川坻軒冕誠可慕所憂在縶維¶
　　　再遊龍門懐舊侣(嘗與竇黄州洛陽韓丞澠/池李丞宻鄭二尉同遊)¶
两山鬱相對晨䇿方上干靄靄眺都城悠悠俯清瀾邈¶
<pb:KR4h0140_WYG_192-6b>¶
矣二三子兹焉屢遊盤良時忽已周獨往念前歡好鳥¶
始云至衆芳亦未闌遇物豈殊昔慨傷自有端¶
　　　荘嚴精舍遊集¶
良遊因時暇乃在西南隅緑烟凝層城豐草滿通衢精¶
舍何崇曠煩跼一𢎞舒架虹施廣䕃構雲眺八區即此¶
塵境逺忽聞幽鳥殊新林(一作/秋)泛景光叢緑含露濡永¶
日亮難遂平生少歡娛誰能遽還歸幸與(一作/得)高士俱¶
　　　府舍月遊¶
<pb:KR4h0140_WYG_192-7a>¶
官舍(一作/寺)耿深夜佳月喜同遊横河俱半落泛露忽驚¶
秋散彩疎羣樹分規澄素流心期與浩景蒼蒼殊未收¶
　　　任鄠令渼陂遊眺¶
野水灔長塘烟花亂晴日氤氲緑樹多蒼翠千山出遊¶
魚時可見新荷尚未密屢往心獨閒恨無理人術¶
　　　西郊遊矚¶
東風散餘沍陂水淡巳緑(一本/作渌)烟芳何處尋杳靄春山¶
曲新禽哢暄節晴光泛嘉木一與諸君遊華觴忻見屬¶
<pb:KR4h0140_WYG_192-7b>¶
　　　再遊西郊渡¶
水曲一追遊遊人重懐戀嬋娟昨夜月還向波中見驚¶
禽棲不定流芳寒未徧携手更何時佇看花似霰¶
　　　月溪與幼遐君貺同遊(時二子/還城)¶
岸篠覆廻溪廻溪曲如月沈沈水容緑寂寂流鶯(一作/鶯初)¶
歇淺石方凌亂遊禽時出没半雨夕陽霏縁源雜花發¶
明晨重來此同心應巳闕¶
　　　與幼遐君貺兄弟同遊白家竹潭¶
<pb:KR4h0140_WYG_192-8a>¶
清賞非素期偶遊方自得前登絶嶺險下視深潭黒密¶
竹已成暮歸雲殊未極春鳥依谷暄紫蘭含幽色巳將¶
芳景遇復欵平生憶終念一歡别臨風還黙黙¶
　　　秋夕西齋與僧神静遊¶
晨登西齋望不覺至夕曛正當秋夏交原野起烟氛坐¶
聼凉飈舉華月稍披雲漠漠山猶隠灧灧川始分物幽¶
夜更殊境静興彌臻息機非傲世于時乏嘉聞究空自¶
為理况與釋子羣¶
<pb:KR4h0140_WYG_192-8b>¶
　　　觀田家¶
微雨衆卉新一雷驚蟄始田家㡬日閒耕種從此起丁¶
壯俱在野場圃亦就理歸來景常晏飲犢西澗水飢劬¶
不自苦膏澤且為喜倉廪無宿儲徭役猶未巳方慙不¶
耕者禄食出閭里¶
　　　園亭覽物¶
積雨時物變夏緑滿園新殘花已落實髙笋半成筠守¶
此幽棲地自是忘機人¶
<pb:KR4h0140_WYG_192-9a>¶
　　　觀灃水漲¶
夏雨萬壑湊灃漲(一作/流)暮渾渾草木盈川谷澶漫一平¶
吞槎梗方瀰泛濤沬亦洪翻北来注涇渭所過無安源¶
雲嶺同昏黒觀望悸心魂舟人空斂棹風波正自奔¶
　　　陪王卿郎中遊南池¶
鵷鴻俱失侣同為此地遊露浥荷花氣風散柳園秋烟¶
草凝衰嶼星漢泛歸流林高初上月塘深未轉舟清言¶
屢往復華樽始獻酬終憶秦川賞端坐起離憂¶
<pb:KR4h0140_WYG_192-9b>¶
　　　南園陪王卿遊矚¶
形跡雖拘檢世事澹無心郡中多山水日夕聼幽禽几¶
閣文墨暇園林春景深雜花芳意散緑池暮色沈君子¶
有高躅相携在幽尋一酌何為貴可以寫冲襟¶
　　　遊西山¶
時事方擾擾幽賞獨悠悠㺯泉朝渉澗采石夜歸州揮¶
翰題蒼峭下馬歴嵌丘所愛唯山水到此即淹留¶
　　　春遊南亭¶
<pb:KR4h0140_WYG_192-10a>¶
川明氣巳變巖寒雲尚擁南亭草心緑春塘泉脈動景¶
煦聼禽響雨餘看柳重逍遥池舘華益媿専城寵¶
　　　再遊西山¶
南譙古山郡信是髙人居自歎乏𢎞量終朝親簿書於¶
時忽命駕秋野正蕭疎積逋誠待責尋山亦有餘測測¶
石泉冷曖曖烟谷虚中有釋門子種果(一作/藥)結茅廬出¶
身厭名利遇境即躊躇守直雖多忤視險方晏如况將¶
塵埃外襟抱從此舒¶
<pb:KR4h0140_WYG_192-10b>¶
　　　遊靈巖寺¶
始入松路永獨忻山寺幽不知臨絶檻乃見西江流吳¶
岫分烟景楚甸散林丘方悟闗塞眇重軫故園愁聞鐘¶
戒歸騎憩澗惜良遊地踈泉谷狹春深草木稠兹焉賞¶
未極清景(一作/澹)期杪秋¶
　　　與盧陟同遊永定寺北池僧齋¶
密竹行已逺子規啼更深緑池芳草氣閒齋春樹隂晴¶
蝶飄蘭逕遊蜂遶花心不遇君携手誰復此幽尋¶
<pb:KR4h0140_WYG_192-11a>¶
　　　遊溪¶
野水烟鶴唳楚天雲雨空翫舟清景晩垂釣緑蒲中落¶
花飄旅衣歸流澹清風縁源不可極逺樹但青葱¶
　　　遊開元精舍¶
夏衣始輕體遊歩愛僧居果園新雨後香臺照日初緑¶
隂生晝静(一作/寂)孤花表春餘符竹方為累形跡一來疎¶
　　　襄武舘遊眺¶
州民知禮讓訟簡得遨遊高亭憑古地山川當暮秋是¶
<pb:KR4h0140_WYG_192-11b>¶
時秔稻熟西望盡田(一作/平)疇仰恩慙政拙念勞喜歲收¶
澹泊風景晏繚繞雲樹幽節往情惻惻天高思悠悠嘉¶
賔幸雲集芳罇始淹留還希習池賞(一作還喜/曲池濵)聊以駐¶
鳴騶¶
　　　秋景詣瑯瑘精舍¶
屢訪塵外跡未窮幽賞情高秋天景逺始見山水清上¶
陟巖殿憩暮看雲壑平蒼茫寒色起迢遞晩鐘鳴意有¶
清夜戀身為符守嬰悟言(一作/方愛)緇衣子蕭灑中林行¶
<pb:KR4h0140_WYG_192-12a>¶
　　　同韓郎中閒庭南望秋景¶
朝下抱餘素地髙心本閒如何趨府客罷秩見秋山疎¶
樹共寒意遊禽同暮還因君悟清景西望一開顔¶
　　　慈恩精舍南池作¶
清境豈云逺炎氛忽如遺重門布緑隂菡蓞滿廣池石¶
髪散清淺林光動漣漪縁崖摘紫房扣檻集靈龜浥浥¶
餘露氣馥馥幽襟披積喧忻物曠躭玩覺景馳明晨復¶
趨府幽賞當反思¶
<pb:KR4h0140_WYG_192-12b>¶
　　　雨夜宿清都觀¶
靈飈動閶闔微雨灑瑶林復此新秋夜髙閣正沈沈曠¶
嵗恨殊跡兹夕一披襟洞户含凉氣網軒構層隂况自¶
展良友芳罇遂盈斟適悟委前妄清言怡道心豈戀腰¶
間綬如彼籠中禽¶
　　　善福精舍秋夜遲諸君¶
廣庭獨閒歩夜色方湛然丹閣已排雲皓月更(一作/正)高¶
懸繁露降秋節蒼林鬱芊芊仰觀天氣凉髙詠古人篇¶
<pb:KR4h0140_WYG_192-13a>¶
撫已亮無庸結交賴羣賢屬予翹思時方子中夜眠相¶
去隔城闕佳期屢徂(一作/阻)遷如何日夕待見月三四圓¶
　　　東郊¶
吏舍跼終年出郊曠清曙楊柳散和風青山澹吾慮依¶
叢適自憩縁澗還復去微雨靄芳原春鳩鳴何處樂幽¶
心屢止遵事跡猶遽終罷斯(一作/期)結廬慕陶真可庶¶
　　　秋郊作¶
清露澄境逺旭日照林初一望秋山淨蕭條形迹疎登¶
<pb:KR4h0140_WYG_192-13b>¶
原忻時稼采菊行故墟方願沮溺耦淡泊守田廬¶
　　　行寛禪師院¶
北望極長廊斜扉映(一作/掩)藂竹亭午一來尋院幽僧亦¶
獨唯聞山鳥啼愛此林下宿¶
　　　神静師院¶
青苔幽巷徧新林露氣微經聲在深竹高齋獨掩扉憩¶
樹愛嵐嶺聼禽悦朝暉方耽静中趣自與塵事違¶
　　　精舍納凉¶
<pb:KR4h0140_WYG_192-14a>¶
山景寂巳晦野寺變蒼蒼夕風吹高殿露葉散林光清¶
鐘始戒夜幽禽尚歸翔誰復掩扉卧不詠南軒凉¶
　　　藍嶺精舍¶
石壁精舍高排雲聊直上佳遊愜始願忘險得前賞崖¶
傾景方晦谷轉川如掌緑林含蕭條飛閣起𢎞敞道人¶
上方至深夜還獨往日落羣山隂天秋百泉響所嗟累¶
已成安得長偃仰¶
　　　道晏寺主院¶
<pb:KR4h0140_WYG_192-14b>¶
北隣有幽竹潜筠穿我廬往來地已密心樂道者居殘¶
花廻往節輕條䕃夏初聞鐘北窗起嘯傲永日餘¶
　　　義演法師西齋¶
結茅臨絶岸隔水聞清磬山水曠蕭條登臨散情性稍¶
指縁原騎還尋汲澗逕長嘯倚亭樹悵然川光暝¶
　　　澄秀上座院¶
繚繞西南隅鳥聲轉幽静秀公今不在獨禮髙僧影林¶
下噐未收何人適煮茗¶
<pb:KR4h0140_WYG_192-15a>¶
　　　至西峰蘭若受田婦饋¶
攀崖復縁澗遂造幽人居鳥鳴泉谷暖土起萌甲舒聊¶
登石樓憩下翫潭中魚田婦有嘉獻潑撒新嵗餘常怪¶
投錢飲事與賢逹疎今我何為答鰥寡欲焉如¶
　　　曇智禪師院¶
高年不復出門徑(一作/援)衆草生時夏方新雨果藥發餘¶
榮疎澹下林景流暮幽禽情身名两俱遣獨此野寺行¶
　　　起度律師同居東齋院¶
<pb:KR4h0140_WYG_192-15b>¶
釋子喜相偶幽林俱避喧安居同僧夏清夜諷道言對¶
閣景恒晏歩庭隂始繁逍遥無一事松風入南軒¶
　　　遊瑯瑘山寺¶
受命恤人隠兹遊久未遑鳴騶響幽澗(一作/谷)前旌耀崇¶
岡青冥臺砌寒緑縟草木香填壑躋花界疊石構雲房¶
經製隨巖轉繚繞豈定方新泉泄隂壁髙蘿䕃緑塘攀¶
林一栖止飲水得清凉物累誠可遣疲甿終未忘還歸¶
坐郡閣但見山蒼蒼¶
<pb:KR4h0140_WYG_192-16a>¶
　　　同越瑯瑘山(趙氏生/辟彊)¶
石門有雪無行跡松壑凝烟滿衆香餘食施庭寒鳥下¶
破衣掛樹老僧亡¶
　　　詣西山深師¶
曹溪舊弟子何縁住此山世有征戰事心將流水閒埽¶
林驅虎出宴坐一林間藩守寧為重擁騎造雲闗¶
　　　尋簡寂觀瀑布¶
躡石欹危過急澗攀崖迢遞弄懸泉猶將虎竹為身累¶
<pb:KR4h0140_WYG_192-16b>¶
欲付歸人絶世縁¶
　　　簡寂觀西澗瀑布下作¶
淙(一作/深)流絶壁散虚烟翠澗深叢際松風起飄來灑塵¶
襟窺蘿翫猿鳥解組傲雲林茶果邀真侣觴酌洽同心¶
曠嵗懐兹賞行春始重尋聊將横吹笛一寫山水音¶
　　　遊南齋¶
池上鳴佳禽僧齋日幽寂髙林晚露清紅藥無人摘春¶
水不生烟荒岡筠翳石不應朝夕遊良為蹉跎客¶
<pb:KR4h0140_WYG_192-17a>¶
　　　南園¶
清露夏天曉荒園野氣通水禽遥泛雪池蓮迥披紅幽¶
林詎知暑環舟似不窮頓灑塵喧意長嘯滿襟風¶
　　　西亭¶
亭宇麗朝景簾牖散暄風小山初搆石珍樹正然紅弱¶
藤已扶樹(一作/援)幽蘭欲成叢芳心幸如此佳人時不同¶
　　　夏景園廬¶
羣木晝隂静北窗凉氣多閒居逾時節夏雲巳嵯峨搴¶
<pb:KR4h0140_WYG_192-17b>¶
葉愛繁緑縁澗弄驚波豈為論夙志對此青山阿¶
　　　夏至避暑北池¶
晝晷已云極宵漏自此長未及施政教所憂變炎凉公¶
門日多暇是月農稍忙髙居念田里苦熱安可當亭午¶
息羣物獨遊愛方塘門閉隂寂寂城高樹蒼蒼緑筠尚¶
含粉圓荷始散芳於焉灑煩抱可以對華觴¶
　　　題從姪成緒西林精舍書齋¶
棲身齒(一作/始)多暮息心君獨少慕謝始精文依僧欲觀¶
<pb:KR4h0140_WYG_192-18a>¶
妙冽泉前堦注清池北窗照果藥雜芬敷松筠疎蒨峭¶
屢躋幽人境每肆芳辰眺採栗𤣥猿窟擷芝丹林嶠紵¶
衣豈寒禦蔬食非飢療雖甘巷北單(一作/簟)豈塞青紫耀¶
郡有優賢榻朝編貢士詔欲同(一作/求)朱輪載勿憚移文¶
誚¶
　　　題鄭𢎞憲侍御遺愛草堂¶
居士近依僧青山結茅屋疎松映嵐晚春池含苔緑繁¶
華冒陽嶺新禽響幽谷長嘯攀喬林慕兹髙世躅¶
<pb:KR4h0140_WYG_192-18b>¶
　　　同元錫題瑯瑘寺¶
適從郡邑喧又兹三伏熱山中清景多石罅寒泉潔花¶
香天界事松竹人間别殿分嵐嶺明磴臨懸(一作/𤣥)壑絶¶
昏旭窮陟降幽顯盡披閲嶔(一作/嶺)駭風雨區寒知龍蛇¶
穴情虚澹泊生境寂塵妄滅經世豈非道無為厭車(一/作)¶
(歸/)轍¶
　　　題鄭拾遺草堂¶
借地結茅棟横竹掛朝衣秋園雨中緑幽居塵事違隂¶
<pb:KR4h0140_WYG_192-19a>¶
　(一作/凉)井夕蟲亂髙林霜果稀子有白雲意搆此想巖扉¶
　¶
　¶
　¶
　¶
　¶
　¶
　¶
<pb:KR4h0140_WYG_192-19b>¶
　¶
　¶
　¶
　¶
　¶
　¶
　¶
御定全唐詩巻一百九十二¶
