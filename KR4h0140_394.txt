# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.205694
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百九十四
<pb:KR4h0140_WYG_394-1a>¶
　欽定四庫全書¶
御定全唐詩卷三百九十四¶
　　李賀¶
　　　　南園¶
　方領蕙帶折角巾杜若已老蘭苕春南山削秀藍玉合¶
　小雨歸去飛涼雲熟杏暖香梨葉老草梢(一作/蒲)竹柵鏁¶
　池痕(一作/漘)鄭公鄉老開酒尊坐汎楚奏(一作/酒)吟招魂¶
　　　　假龍吟歌¶
<pb:KR4h0140_WYG_394-1b>¶
　石軋銅杯吟詠枯瘁蒼鷹(一作/鸞)擺血白鳳下肺桂子自¶
　落雲弄車蓋木死沙崩惡谿島阿母得仙今不老窞中¶
　跳汰截清涎隈壖卧水埋金爪崖蹬蒼苔(一作/蒼)弔石髮¶
　江君掩帳篔簹折蓮花去國一千年雨後聞腥猶帶䥫¶
　　　　感諷六首¶
　人間春蕩蕩帳暖香揚揚飛花染幽紅誇嬌来洞房舞¶
　席泥金蛇桐竹羅花牀眼逐春暝醉粉随涙色黃王子¶
　下馬來曲沼鳴鴛鴦焉知腸車轉一夕廵九方¶
<pb:KR4h0140_WYG_394-2a>¶
苦風吹朔寒沙驚秦木折舞影逐空天畫鼓餘清節蜀¶
書秋信斷黒水朝波咽嬌魂從廻風死處懸鄉月¶
雜雜胡馬塵森森邊士㦸天敎胡馬戰曉雲皆血色婦¶
人携漢卒箭箙囊巾幗不慙金印重踉蹡腰鞬力恂恂¶
鄉門老昨夜試鋒鏑走馬遣書勲誰能分粉墨¶
青門(一作烏/又作馬)放彈去馬色連空郊何年帝家物玉装鞍¶
上搖去去走犬歸来来坐烹羔千金不了饌狢(一作/格)肉¶
稱盤臊試問誰家子乃老(一作/云)能佩刀西山白蓋下賢¶
<pb:KR4h0140_WYG_394-2b>¶
儁寒蕭蕭¶
曉菊泫(一作/泣)寒露似悲團扇風秋涼經漢殿班子泣衰¶
紅本無辭輦意豈見入空宫腰衱珮珠斷灰蝶生隂松¶
蝶(一作/蜂)飛紅粉臺栁掃吹笙道十日懸户庭九秋無衰¶
(一作/素)草調歌送風轉杯池白魚小水宴截香腴菱科映¶
青罩䒠䝉(一作/茸)梨花滿春昏弄長嘯(一作/笑)唯愁苦花落¶
不悟世衰到撫舊唯銷(一作/傷)魂南山坐悲峭(一作/嘯)¶
　　　莫愁曲¶
<pb:KR4h0140_WYG_394-3a>¶
草生龍坡下鵶噪城堞頭何人此城裏城角栽石榴青¶
絲繫五馬黃金絡雙牛白魚駕蓮船夜作十里逰歸來¶
無人識暗上沈香樓羅牀倚瑶瑟殘月傾簾鉤今日槿¶
花落明朝桐樹秋莫(一作/若)負平生意何名何(一作/作)莫愁¶
　　　夜來樂¶
紅羅複帳金流(一作/塗)蘇華燈九枝懸鯉魚麗人暎月開¶
銅鋪春水滴酒猩猩沽(一本有/價字)重一箧香十株赤金𤓰¶
子兼雜麩五絲封青鳬(一作五色絲封青鳬一/作五色絲封青玉鳬)阿侯此¶
<pb:KR4h0140_WYG_394-3b>¶
笑千萬餘南軒漢轉簾影疎桐林啞啞挾子烏劍崖鞭¶
節青石珠白騧吹湍凝霜鬚漏長送珮承明(一作/胡)廬倡¶
樓嵯峨明月孤新客下馬故客去綠蟬秀黛重拂梳¶
　　　嘲雪¶
昨日發葱嶺今朝下蘭渚喜從千里來亂笑含春語(一/作)¶
(雨/)龍沙溼漢旗鳳扇迎秦素乆别遼城鶴毛衣已應故¶
　　　春懷引¶
芳蹊宻影成花洞栁結濃烟花(一作/隂香)帶重蟾蜍碾玉挂¶
<pb:KR4h0140_WYG_394-4a>¶
(一作/作)明弓捍撥装金打仙鳳寳枕垂雲選春夢鈿合碧¶
寒龍腦凍阿侯繫錦覓周郎憑仗東風好相送¶
　　　白虎行¶
火烏日暗崩騰雲秦皇虎視蒼生羣燒書滅國無暇日¶
鑄劍佩玦惟(一作/呼)将軍玉壇設醮思冲天一世二世當¶
萬年燒丹未得不死藥拏舟海上尋神仙鯨魚張鬛海¶
波沸耕人半作征人鬼雄豪氣猛如燄烟(一作猛燄/烈燒空)無¶
人為決天河水誰最苦兮誰最苦報人義士深相許漸¶
<pb:KR4h0140_WYG_394-4b>¶
離擊筑荆卿歌荆卿把酒燕丹語劍如霜兮膽(一作/腸)如¶
鐵出燕城兮望秦月天授秦封祚未移(一作/終)衮龍衣㸃¶
荆卿血朱旗卓地白虎死漢王知(一作/却)是真天子¶
　　　有所思¶
去年陌上歌離曲今日君書逺逰蜀簾外花開二月風¶
臺前淚滴千行竹琴心與妾腸此夜斷還續想君白馬¶
懸雕弓世間何處無春風君心未肎鎮如石妾顔不乆¶
如花紅夜殘髙碧橫長河河上無梁空白波西風未起¶
<pb:KR4h0140_WYG_394-5a>¶
悲龍梭年年織素攅雙蛾江山迢遰無休絶淚眼看燈¶
乍明滅自從孤館深鎻窗桂花㡬度圓還缺鵶鵶向曉¶
鳴森木風過池塘響叢玉白日蕭條夢不成橋南更問¶
仙人卜¶
　　　啁少年¶
青驄馬肥金鞍光龍腦入縷羅衫香美人狹坐飛瓊觴¶
貧人喚云天上郎別起髙樓臨碧篠絲曳紅綾出深沼¶
有時半醉百花前背把金丸落飛鳥自説生來未為客¶
<pb:KR4h0140_WYG_394-5b>¶
一身美妾過三百豈知斸地種苖(一作/田)家官税頻催勿¶
(一作/沒)人織長得(一作/金)積玉誇豪毅每揖閒人多意氣生¶
來不讀半行書只把黃金買身貴少年安得長少年海¶
波尚變為桑田榮枯遞傳(一作/轉)急如箭天公不(一作/豈)肎¶
於公偏莫道韶華鎮長在髪白面皺專相待¶
　　　髙平縣東私路¶
侵侵槲葉香木花滯寒雨今夕山上秋永謝無人處石¶
磎逺荒澀棠實懸辛苦古者(一作/道)定幽尋呼君作私路¶
<pb:KR4h0140_WYG_394-6a>¶
　　　神仙曲¶
碧峰海面藏靈書上帝㨂作神仙居清明(一作/晴時)笑語聞¶
空虛鬪乗巨浪騎鯨魚春羅書字邀王母共讌紅樓最¶
深處鶴羽衝風過海遲不如却使青龍去猶疑王母不¶
相許垂露(一作/霧)娃鬟更傳語¶
　　　龍夜吟¶
鬈髪胡兒眼睛綠髙樓夜静吹横竹一聲似向天上來¶
月下美人望鄉哭直排七㸃星藏指暗合清風調宫徴¶
<pb:KR4h0140_WYG_394-6b>¶
蜀道秋深雲滿林湘江半夜龍驚起玉堂美人邊塞情¶
碧窗皓月愁中聼寒碪能𢷬百尺練粉淚凝珠滴紅線¶
胡兒莫作隴頭吟隔窗暗結愁人心¶
　　　崑崙使者¶
崑崙使者無消息茂陵烟樹生愁色金盤玉露自淋漓¶
元氣茫茫收不得麒麟背上石文裂虬龍鱗下紅枝折¶
何處偏傷萬國心中天夜乆髙明月¶
　　　漢唐姬飲酒歌¶
<pb:KR4h0140_WYG_394-7a>¶
御服沾霜露天衢長蓁棘金隠秋塵姿無人為帶飾玉¶
堂歌聲寝芳林烟樹隔雲陽臺上歌鬼哭復何益鐵劍¶
常(一本缺/此字)光光至兇威屢逼(一作伏劍明秋/水兇威屢脅逼)彊梟噬母¶
心犇厲索人魄相看兩相泣淚下如波激寧用清酒為¶
欲作黃泉客(一作/隔)不説玉山頹且無飲中色勉從天帝¶
訴天上寡沈厄無處張繐帷如何望松柏妾身晝團團¶
君魂夜寂寂蛾眉自覺長頸粉誰憐白矜持昭陽意不¶
肎看(一作/即)南陌¶
<pb:KR4h0140_WYG_394-7b>¶
　　　聼頴師琴歌¶
別浦雲歸桂花渚蜀國絃中雙鳳語芙蓉葉落秋鸞離¶
越王夜起逰天姥暗珮清臣敲水玉渡海蛾眉牽(一作/乗)¶
白鹿誰看挾劍赴長橋誰看浸髮題春竹竺僧前立當¶
吾門梵宫真相眉稜尊古琴大軫長八尺嶧陽老樹非¶
桐孫涼館聞絃驚病客藥嚢暫别龍鬚席請歌直(一作/當)¶
請卿相歌奉禮官卑復何益¶
　　　謡俗¶
<pb:KR4h0140_WYG_394-8a>¶
　　上林胡蝶小試伴漢家君(一作/春)飛向南城去誤落石榴¶
　　裙脈脈花滿樹翾翾燕遶雲出門不識路羞問陌頭人¶
　　　　　静女春曙曲¶
　　嫩葉憐芳抱新蕋泣露枝枝滴天淚粉窗香咽穨曉雲¶
　　錦堆花宻藏春睡戀屏孔雀搖金尾鶯舌分明呼婢子¶
　　氷洞寒龍半匣水一隻商鸞逐烟起¶
　　　　　少年樂¶
　　芳草落花如錦地二十長逰醉鄉裏紅纓不動白馬驕¶
<pb:KR4h0140_WYG_394-8b>¶
　垂栁金絲香拂水呉娥未笑花不開綠鬢聳堕蘭雲起¶
　陸郎倚醉牽羅袂奪得寳釵金翡翆¶
　　　　　句¶
　　不見山巔樹摧杌下為薪日暏井中泥上出作埃塵(箜/篌)¶
　　(謡一作豈甘井中/泥時至出作塵)　情知一丘趣不謝千里印　倚劍¶
　　登髙臺悠悠送春目(以上並見/海錄碎事)¶
　¶
御定全唐詩卷三百九十四¶
