# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.595876
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百七十四
<pb:KR4h0140_WYG_374-1a>¶
　欽定四庫全書¶
御定全唐詩巻三百七十四¶
　　孟郊¶
　　　　亂離¶
　天下無義劍中原多瘡痍哀哀陸大夫正直神反欺子¶
　路已成血嵇康今尚嗤為君每一慟如劍在四肢折羽¶
　不復飛逝水不復歸直松摧高柯弱蔓將何依朝為春¶
　日歡夕為秋日悲淚下無尺寸紛紛天雨絲積怨成疾¶
<pb:KR4h0140_WYG_374-1b>¶
　疹積恨成狂癡怨草豈有邊恨水豈有涯怨恨馳我心¶
　茫茫日何之¶
　　　　勸酒¶
　白日無定影清江無定波人無百年壽百年復如何堂¶
　上陳美酒堂下列清歌勸君金曲(一作/屈)巵勿謂朱顔&KR0755;¶
　松栢歲歲茂丘陵日日多君看終南山千古青峨峨¶
　　　　去婦¶
　君心匣中鏡一破不復全妾心藕中絲雖斷猶牽連安¶
<pb:KR4h0140_WYG_374-2a>¶
知御輪士今日翻回轅一女事一夫安可再移天君聽¶
去鶴言哀哀七絲弦¶
　　　君子勿鬱鬱士有謗毁者作詩以贈之¶
君子勿鬱鬱聽我青蠅歌人間少平地森聳山嶽多折¶
輈不在道覆舟不在河須知一尺水日夜增高波叔孫¶
毁仲尼臧倉掩孟軻蘭艾不同香自然難為和良玉燒¶
不熱直竹文不頗自古皆如此其如道在何¶
日往復不見秋堂莫仍學𤣥髪不知白曉入寒銅覺為¶
<pb:KR4h0140_WYG_374-2b>¶
林未離樹有玉猶在璞誰把碧梧枝刻作雲門樂¶
　　　聞砧¶
杜鵑聲不哀斷猿啼不切月下誰家砧一聲腸一絶杵¶
聲不為客客聞髪自(一作/盡)白杵聲不為衣欲令遊子歸¶
　　　遊子¶
萱草生堂堦遊子行天涯慈親倚堂門不見萱草花¶
　　　自歎¶
愁與髪相形一愁白數莖有髪能幾多禁愁日日生古¶
<pb:KR4h0140_WYG_374-3a>¶
若不置兵天下無戰爭古若不置名道路無欹傾太行¶
聳巍峩是天產不平黃河奔濁浪是天生不清四蹄日¶
日多雙輪日日成二物不在天安能免營營¶
　　　求友¶
北風臨大海堅氷臨河靣下有大波瀾對之無由見求¶
友須在良得良終相善求友若非良非良中道變欲知¶
求友心先把黃金鍊¶
　　　投所知¶
<pb:KR4h0140_WYG_374-3b>¶
苦心知苦節不容一毛髪鍊金索堅貞洗玉求明潔自¶
慙所業微功用如鳩拙何殊嫫母顔對彼寒塘月君存¶
古人心道出古人轍盡美固可揚片善亦不遏朝向公¶
卿說暮向公卿說誰謂黃鍾管化為君子舌一說清嶰¶
竹二說變嶰谷三說四說時寒花拆寒木&KR3125;&KR3125;家道路¶
燦燦我衣服豈直輝友朋亦用慰骨肉一暖荷疋素一¶
飽荷升粟而況大恩恩此身報得足且將食檗勞酬之¶
作金刀¶
<pb:KR4h0140_WYG_374-4a>¶
　　　病客吟¶
主人夜呻吟皆入妻子心客子(一作/遠客)晝呻吟徒為蟲鳥¶
音妻子手中病愁思不復深僮僕手中病憂危獨難任¶
丈夫久漂泊神氣自然沈況於滯疾中何人免噓&KR0008;大¶
海亦有涯高山亦有岑沈(一作/此)憂獨無極塵涙互(一作/欲)¶
盈襟¶
　　　感懷¶
孟冬隂氣交兩河正屯兵烟塵相馳突烽火日夜驚太¶
<pb:KR4h0140_WYG_374-4b>¶
行險阻高輓粟輸連營奈何操弧者不使梟巢傾猶聞¶
漢北兒怙亂謀縱橫擅揺干戈柄呼呌豺狼聲白日臨¶
爾軀胡為䘮丹誠豈無感激士以致天下平登高望寒¶
原黃雲鬱崢嶸坐馳悲風莫歎息空沾纓¶
　　　離思¶
不寐亦不語片月秋稍舉孤鴻憶霜羣獨鶴叫雲侶怨¶
彼浮花心飄飄無定所高張繫繂帆遠過梅根渚廻織¶
别離字機聲有酸楚¶
<pb:KR4h0140_WYG_374-5a>¶
　　　結交¶
鑄鏡須青銅青銅易磨拭結交遠小人小人難姑息鑄¶
鏡圖鑑微結交圖相依凡銅不可照小人多是非¶
　　　傷春¶
兩河春草海水清十年征戰城郭腥亂兵殺兒將女去¶
二月三月花㝠㝠千里無人旋風起鶯啼燕語荒城裏¶
春色不揀墓傍株紅顔皓色逐春去春去春來那得知¶
今人看花古人墓令人惆悵山頭路¶
<pb:KR4h0140_WYG_374-5b>¶
　　　擇友¶
獸中有人性形異遭人隔人中有獸心幾人能眞識古¶
人形似獸皆有大聖徳今人表似人獸心安可測雖笑¶
未必和雖哭未必戚靣結口頭交肚裏生荆棘好人常¶
直道不順世間逆惡人巧諂多非義茍且得若是傚眞¶
人堅心如鐵石不諂亦不欺不奢復不溺靣無恡色容¶
心無詐憂惕君子大道人朝夕恒的的¶
　　　夜憂¶
<pb:KR4h0140_WYG_374-6a>¶
豈獨科斗死所嗟文字捐蒿蔓轉驕㺯(一作/王)菱荇減嬋¶
娟未遂擺鱗志空思吹浪旋何當再霖雨洗濯生華鮮¶
　　　惜苦¶
于鵠値諫議以毬不能官焦䝉値舍人以盃不得完(一/作)¶
(官/)可惜大雅㫖意此小團欒名廻不敢辨心轉實是難¶
不惜為君轉轉非君子觀轉之復轉之强轉誰能歡哀¶
哉虛轉言不可窮波瀾¶
　　　寒地百姓吟(自註為鄭相其年居河/南畿内百姓大䝉矜䘏)¶
<pb:KR4h0140_WYG_374-6b>¶
無火炙地眠半夜皆立號冷箭何處來棘針風騷勞(一/作)¶
(騷/)霜吹破四壁苦痛不可逃高堂搥鐘飲到曉聞烹炮¶
寒者願為蛾燒死彼華膏華膏隔仙羅虛遶千萬遭到¶
頭落地死踏地為遊遨遊遨者是誰君子為鬱陶¶
　　　出東門¶
餓馬骨亦聳獨驅出東門少年一日程衰叟十日奔寒¶
景不我為疾走落平原眇黙荒草行恐懼夜魄翻一生¶
自組織千首大雅言道路如抽蠶宛轉羈腸繁¶
<pb:KR4h0140_WYG_374-7a>¶
　　　教坊歌兒¶
十歲小小兒能歌得朝(一作/聞)天六十孤老人能詩獨臨¶
川去年西京寺衆伶集講筵能嘶竹枝詞供養繩牀禪¶
能詩不如歌悵望三百篇¶
　　　訪疾¶
冷氣入瘡痛夜來痛如何瘡從公怒生豈以私恨多公¶
怒亦非道怒消乃天和古有煥輝句嵇康閒婆娑請君¶
吟嘯之正氣庶不訛¶
<pb:KR4h0140_WYG_374-7b>¶
　　　酒德¶
酒是古明鏡輾開小人心醉見異舉止醉聞異聲音酒¶
功如此多酒屈亦以深罪人免罪酒如此可為箴¶
　　　冬日¶
老人行人事百一不及周凍馬四蹄吃陟卓難自收短¶
景仄飛過午光不上頭少壯日與輝衰老日與愁日(一/作)¶
(自/)愁疑在日歲箭迸如讐萬事有何味一生虛自囚不¶
知文字利到死空遨遊¶
<pb:KR4h0140_WYG_374-8a>¶
　　　饑雪吟¶
饑烏夜相啄瘡聲互悲鳴氷腸一直刀天殺無曲情大¶
雪壓梧桐折柴墮崢嶸安知鸞鳯巢不與梟鳶傾下有¶
幸災兒拾遺多新爭但求彼失所但誇此(一作誇/誔自)經營¶
君子亦拾遺拾遺非拾名將補鸞鳯巢免與梟鳶幷因¶
為饑雪吟至曉竟(一作/意)不平¶
　　　偷詩¶
餓犬齚枯骨自喫饞饑涎今文與古文各各稱可憐亦¶
<pb:KR4h0140_WYG_374-8b>¶
如嬰兒食餳桃口旋旋唯有一㸃味豈見逃景延繩床¶
獨坐翁黙覽有所傳終當罷文字别著逍遥篇從來文¶
字淨君子不以賢¶
　　　晚雪吟¶
貧富喜雪晴出門意皆饒鏡海見纎悉氷天歩飄颻一¶
一仙子行家家塵聲銷小兒擊玉指大耋歌聖朝睿氣¶
流不盡瑞仙何夐寥始知望幸色終疑異禮招市井亦¶
清潔閭閻聳岧嶤蒼生願東顧翠華仍西遥天念豈薄¶
<pb:KR4h0140_WYG_374-9a>¶
厚宸衷多憂焦憂焦致太平以兹時比堯古耳有未通¶
新詞有潛韶甘為酒伶擯坐恥歌女嬌選音不易言裁¶
正逢今朝今朝前古文律異同一調願於堯琯中奏盡¶
鬱抑謡¶
　　　自惜¶
傾盡眼中力抄詩過於人自悲風雅老恐被巴竹嗔零¶
落雪文字分明鏡精神坐甘氷抱晚永謝酒懷春徒有¶
言言舊慙無黙黙新始驚儒教誤漸與佛乗親¶
<pb:KR4h0140_WYG_374-9b>¶
　　　老恨¶
無子抄文字老吟多飄零有時吐向床枕席不解聽鬬¶
蟻甚微細病聞亦清泠小大不自識自然天性靈¶
　　　湖州取解述情¶
霅水徒清深照影不照心白鶴未輕舉衆鳥爭浮沉因¶
兹挂帆去遂作歸山吟¶
　　　落第¶
曉月難為光愁人難為腸誰言春物榮獨(一作豈/一作起)見葉¶
<pb:KR4h0140_WYG_374-10a>¶
(一作/花)上霜鵰鶚失勢病(一作鶴鵲/飛失勢)鷦鷯假(一作/改)翼翔棄¶
置復棄置情如刀劍(一作/刃)傷¶
　　　詠懷(一作詠情/一作感寓)¶
濁水心易(一作/已)傾明波興初發思逢海底人乞取蚌中¶
月此興若未諧此心終不歇¶
　　　病起言懷¶
强行尋溪(一作/淨)水洗却殘病姿花景晼晚盡麥風清泠¶
吹交道賤(一作/卧)來見世情貧去知高閒思楚逸澹泊(一/作)¶
<pb:KR4h0140_WYG_374-10b>¶
(淺/薄)厭齊兒終伴碧山侶結言青桂枝¶
　　　秋夕貧居述懷¶
卧冷無遠夢聽秋酸别情高枝低枝風千葉萬葉聲淺¶
井(一作/水)不供飲瘦田長廢耕今交非古交貧語聞皆輕¶
　　　夜感自遣(一作失志夜坐思歸/楚江又作苦學吟)¶
夜學曉未休苦吟神鬼愁如何不自閒心與身為讐死¶
辱片時痛生辱長年羞清桂無直枝碧江思舊遊¶
　　　再下第¶
<pb:KR4h0140_WYG_374-11a>¶
一夕九起嗟夢短不到家兩度長安陌空將涙見花¶
　　　下第東歸留别長安知已¶
共照日月影獨為愁思人豈知鶗鴂鳴(一作鶗鴂/等閑鳴)瑶草¶
不得春一片兩片雲千里萬里身雲歸嵩之陽身寄江¶
之濵棄置復何道楚情吟白蘋¶
　　　失意歸吳因寄東臺劉復侍御¶
自念西上身忽隨東歸風長安日下影又落江湖中離¶
婁豈不明子野豈不聰至寳非眼别至音非耳通因緘¶
<pb:KR4h0140_WYG_374-11b>¶
俗(一作/物)外詞(一作/調)仰(一作/遠)寄高天(一作/飛)鴻¶
　　　下第東南行¶
越風東南清楚日瀟湘明試逐伯鸞去還作靈均行江¶
蘺伴我泣海月投人驚失意容貌改畏途性命輕時聞¶
䘮侶猿一叫千愁并(一作/生)¶
　　　歎命¶
三十年來命唯藏一卦中題詩還問(一作怨問/一作還怨)易問易¶
䝉復䝉本望文字達今因文字窮影孤别離月衣破道¶
<pb:KR4h0140_WYG_374-12a>¶
路風歸去不自息耕耘成楚農¶
　　　遠遊¶
慈烏不遠飛孝子念先歸而我獨何事四時心有違江¶
海戀空積波濤信來稀長為路傍食(一作/客)著盡家中衣¶
别(一作/烈)劍不割物離人難作威遠行少僮僕驅使無是¶
非為性玩好盡積愁心緖微始知時節駛夏(一作/愛)日非¶
長輝¶
　　　商州客舍¶
<pb:KR4h0140_WYG_374-12b>¶
商山風雪壯遊子衣裳單四望失道路百憂攢肺肝日¶
短覺易老夜長知至寒涙流瀟湘弦調苦屈宋彈識聲¶
今所易識意古所難聲意今詎(一作/竟誰)辨高明鍳其端¶
　　　長安旅情¶
盡說青雲路有足皆可至我馬亦四蹄出門似無地玉¶
京十二樓峩峩倚青翠下有千朱門何門薦孤士¶
　　　長安羇旅¶
聽樂别離中聲聲入幽腸曉淚滴楚瑟夜魄遶吳鄉幾¶
<pb:KR4h0140_WYG_374-13a>¶
回羇旅情夢覺殘燭光¶
　　　渭上思歸¶
獨訪千里信回臨千里河家在(一作/住)吳楚鄉淚寄東南¶
(一作/流)波¶
　　　登科後¶
昔日齷齪不足誇今朝放(一作/曠)蕩思無涯(一作今日坦/然未可涯)¶
春風(一作/青春)得意馬蹄疾一日看盡長安花¶
　　　初於洛中選¶
<pb:KR4h0140_WYG_374-13b>¶
塵土日易没驅馳力無餘青雲不我與白首方選書宦¶
途事非遠拙者取自疎終然戀皇邑誓以結吾廬帝城¶
富高門京路遶(一作/饒)勝居碧水走龍蛇(一作/狀)蜿蜒遶庭¶
除尋常異方客過此亦踟蹰¶
　　　乙酉歲舍弟扶侍歸興義莊居後獨止舍待替¶
　　　人¶
誰言舊居止主人忽成客僮僕强與言相懼終脉脉出¶
亦何所求入亦何所索飲食迷精麤衣裳失寛窄囘風¶
<pb:KR4h0140_WYG_374-14a>¶
　卷閑簟新月生空壁士有百役身官無一姓宅丈夫恥¶
　自餙衰鬢從颯白蘭交早已謝榆景徒相廹惟予心中¶
　鏡不語光歴歴¶
　　　　西齋養病夜懷多感因呈上從叔子雲¶
　遠客夜衣薄厭眠待雞鳴一床空月色四壁秋蛩聲守¶
　淡遺衆俗養疴念餘生方全君子拙恥學小人明蚊蚋¶
　亦有時羽毛各有成如何騏驥跡踡跼未能行西北有¶
　平路運來無相輕¶
<pb:KR4h0140_WYG_374-14b>¶
　¶
　¶
　¶
　¶
　¶
　¶
　¶
御定全唐詩巻三百七十四¶
