# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.006660
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百三十二
<pb:KR4h0140_WYG_132-1a>¶
　欽定四庫全書¶
御定全唐詩巻一百三十二¶
　　李頎¶
　李頎東川人家於潁陽擢開元十三年進士第官新鄉¶
　尉集一卷今編詩三卷¶
　　　　湘夫人¶
　九嶷日巳暮三湘雲復愁窅靄羅袂色潺湲江水流佳¶
　期來北渚捐佩(一作/玦)在芳洲¶
<pb:KR4h0140_WYG_132-1b>¶
　　　　塞下曲¶
　黄雲雁門郡日暮風沙裏千騎黑貂裘皆稱羽林子金¶
　笳吹朔雪鐵馬嘶雲水帳下飲蒲萄平生寸心是¶
　　　　古塞下曲¶
　行人朝走馬直指薊城傍薊城通漠北萬里别吾鄉海¶
　上千烽火沙中百戰場軍書發上郡春色度河陽褭褭¶
　漢宮栁青青胡地桑琵琶出塞曲横笛㫁君腸¶
　　　　漁父歌¶
<pb:KR4h0140_WYG_132-2a>¶
白首何老人蓑笠蔽其身避世長不仕釣魚清江濵浦¶
沙明濯足山月靜垂綸寓宿湍與瀨行歌秋復春持竿¶
(一作/橈)湘岸竹爇火蘆洲薪緑水飯香稻青荷包紫鱗於¶
中還自樂所欲全吾真而笑獨醒者臨流多苦辛¶
　　　東京(一作/郊)寄萬楚¶
濩落久無用隠身甘采薇仍聞薄宦者還事田家衣潁¶
水日夜流故人相見稀春山不可望黄鳥東南飛濯足¶
豈長往一樽聊可依(一作/持)了然潭上月適我胷中機在¶
<pb:KR4h0140_WYG_132-2b>¶
昔同門友如今出處非優遊白虎殿偃息(一作/出入)青瑣闈¶
且(一作/日)有薦君表當看攜手歸寄書不待(一作/代)面蘭茞¶
空芳菲¶
　　　寄焦鍊師¶
得道凡百嵗燒丹惟一身悠悠孤峰頂日見三花春白¶
鶴翠微裏黄精幽澗濵始知世上客不及山中人仙境¶
若在夢朝雲如可親何由覩顔色揮手謝風塵¶
　　　望鳴臯山白雲寄洛陽盧主簿¶
<pb:KR4h0140_WYG_132-3a>¶
飲馬伊水中白雲鳴臯上氛氲山絶頂行子時一望照¶
日龍虎姿攢空氷雪狀嵡嵸殊未巳崚嶒忽相向皎皎¶
横緑林霏霏澹青嶂逺映村更失孤髙鶴來傍勝氣欣¶
有逢仙遊且難訪故人吏京劇每事多閒放室畫峨睂¶
峯心格(一/揺)作洞庭浪惜哉清興裏不見子所尚¶
　　　寄萬齊融¶
名髙不擇仕委世隨虛舟小邑常歎屈故鄉行可遊青¶
楓半村户香稻盈田疇為政日清淨何人同海鷗揺巾¶
<pb:KR4h0140_WYG_132-3b>¶
北林夕把菊東山秋對酒池雲(一作/風)滿向家湖水流岸¶
隂止鳴鵠山色映潛虬靡靡俗中理蕭蕭川上幽昔年¶
至呉(一作/東)郡常隠臨(一作/憶卧)江樓我有一書札因之芳杜¶
洲¶
　　　贈張旭¶
張公性嗜酒豁達無所營皓首窮草𨽻時稱太湖精露¶
頂㨿胡牀長呌三五聲興來灑素壁揮筆如流星下舍¶
風蕭條寒草滿户庭問家何所有生事如浮萍左手持¶
<pb:KR4h0140_WYG_132-4a>¶
蟹螯右手執丹經瞪目視霄漢不知醉與醒諸賔且方¶
坐旭日臨東城荷葉裹江魚白甌貯香秔微禄心不屑¶
放神於八紘時人不識者即是安期生¶
　　　贈蘇明府¶
蘇君年㡬許狀貌如玉童采藥傍梁宋共言隨日翁常¶
辭小縣宰一徃東山東不復有家室悠悠人世中子孫¶
皆老死相識悲轉蓬髮白還更黑身輕行若風汎然無¶
所繫心與孤雲同出入雖(一作/唯)一杖(一作/枝)安然知始終¶
<pb:KR4h0140_WYG_132-4b>¶
願聞素女事去采山花叢誘我為弟子逍遥尋葛洪¶
　　　登首陽山謁夷齊廟¶
古人已不見喬木竟誰過寂寞首陽山白雲空復多蒼¶
苔歸地骨皓首采薇歌畢命無怨色成仁其若何我來¶
入遺廟時候微清(一作/辨淳)和落日弔山鬼回風吹女蘿石¶
崖向(一作/門正)西豁引領望黄河千里一飛鳥孤光東逝波¶
驅車層城路惆悵此巖阿¶
　　　謁張果先生¶
<pb:KR4h0140_WYG_132-5a>¶
先生谷神者甲子焉能計自説軒轅師于今㡬千嵗寓¶
遊城郭裏浪跡希夷際應物雲無心逄時舟不繫餐霞¶
斷火粒野服兼荷製白雪淨肌膚青松(一作/春)養身世韜¶
精殊豹隠鍊骨(一作/質)同蟬蜕忽去不知誰偶來寧有契¶
二儀齊夀考六合隨(一作/同)休憩彭聃猶嬰孩松期且微¶
細嘗聞穆天子更憶漢皇帝親屈萬乗尊將窮四海裔¶
車徒徧草木錦帛招談説八駿空往還三山轉虧蔽吾¶
君感至徳𤣥老欣來詣受籙金殿開清齋玉堂閉笙歌¶
<pb:KR4h0140_WYG_132-5b>¶
迎拜首羽帳崇嚴衛禁栁垂香鑪宮花拂仙袂祈年寳¶
祚廣致福蒼生恵何必待龍髯鼎成方取濟¶
　　　光上座廊下衆山五韻¶
名嶽在廡下(一作/廊)吾師居一牀每聞楞伽經只對清翠¶
光百谷聚雪色莓苔侵屋梁氣盤古壁轉勢引幽堦長¶
願遊薜葉下日見金鑪香¶
　　　九月九日劉十八東堂集¶
風俗尚九日此情安可忘菊花辟惡酒湯餅茱茰香雲¶
<pb:KR4h0140_WYG_132-6a>¶
入授衣假風吹閒宇凉主人盡歡意林景晝微茫清切¶
晚砧動東西歸鳥行淹留悵為别日醉秋雲光¶
　　　宋少府東谿泛舟¶
登岸還入舟水禽驚笑語晚葉低衆色濕雲帶殘(一作/繁)¶
暑落日乗醉歸溪流復㡬許¶
　　　與諸公遊濟瀆泛舟¶
濟水出王屋其源來不窮洑泉數眼沸平地流清通皇¶
帝崇祀典詔書視三公分官禱靈廟奠璧沈河宮神應¶
<pb:KR4h0140_WYG_132-6b>¶
每如荅松篁氣葱蘢蒼螭送飛雨赤鯉噴迴風灑酒布¶
瑶席吹簫下玉童𤣥㝠掌隂事祝史告年豐百谷趨潭¶
底三光懸鏡中淺深露沙石蘋藻生虛空晚景臨汎美¶
亭臯輕靄紅晴山傍舟楫白鷺驚絲桐我本家潁北開¶
(一作/出)門見維嵩焉知松峰外又(一作/猶)有天壇東左手正¶
接䍦浩歌眄青穹夷猶傲清吏偃仰狎漁翁對此川上¶
閒非君誰與同霜凝逺村渚月淨蒹葭叢兹境信難遇¶
為歡殊未終淹留悵言别烟嶼夕微濛¶
<pb:KR4h0140_WYG_132-7a>¶
　　　送綦母三謁房給事¶
夫子大名下家無鍾石儲惜哉湖海上曾校蓬萊書外¶
物非本意此生空澹如所思但乗興逺適唯單車髙道¶
時坎坷故交願吹噓徒言青瑣闥不愛承明廬百里人¶
户滿片言爭訟疎手持蓮花經目送飛鳥餘晚景南路¶
别炎雲中伏初此行儻不遂歸食蘆洲魚¶
　　　送劉四¶
愛君少岐嶷髙視白雲鄉九嵗能屬文謁帝遊明光奉¶
<pb:KR4h0140_WYG_132-7b>¶
詔赤墀下拜為童子郎爾來屢遷易三度尉洛陽洛陽¶
十二門官寺鬱相望青槐羅四面渌水貫中央聼訟破¶
秋毫應物利干將辭滿如脱屣立言無否臧嵗暮風雪¶
暗秦中川路長行人飲臘酒立馬帶晨霜生事豈湏問¶
故園寒草荒從今署右職莫笑在農桑¶
　　　送裵騰¶
養徳為衆許森然此丈夫放情白雲外爽氣連虬鬚衡¶
鏡合知子公心誰謂無還令不得意單馬遂長驅桑野¶
<pb:KR4h0140_WYG_132-8a>¶
蠶忙時憐君久踟蹰新晴荷卷葉孟夏雉將雛令弟為¶
縣尹髙城汾水隅相將薄領閒倚望恒峰孤香露圑(一作/)¶
百草紫梨分萬株歸來授衣假莫使故園蕪¶
　　　送司農崔丞¶
黄鸝鳴官寺香草色未已同時皆省郎而我獨留此維¶
監太倉粟常對府小史清隂羅廣庭政事如流水奉使¶
往長安今承朝野歡宰臣應記識明主必遷官塞外貔¶
將虎池中鴛與鸞詞人洞簫賦公子鵕䴊冠邑里春方¶
<pb:KR4h0140_WYG_132-8b>¶
晚昆明花欲闌行行取髙位當使路傍看¶
　　　送崔侍御赴京¶
緑槐䕃長路駿馬垂青絲柱史謁承明翩翩將有期千¶
官大朝日奏事臨赤墀肅肅儀仗裏風生鷹隼姿一從¶
登甲科三拜皆憲司按俗又如此為郎何太遲送君暮¶
春月花落城南陲惜别醉芳草前山勞夢思¶
　　　春送從叔遊㐮陽¶
言別恨非一棄置我宗英向用五經笥今為千里行裹¶
<pb:KR4h0140_WYG_132-9a>¶
糧顧庭草羸馬詰朝鳴斗酒對寒食雜花宜晚晴春衣¶
采洲路夜飲南陽城客夢峴山曉漁歌江水清楚俗少¶
相知逺遊難稱情同人應館縠刺史在郊迎只合侍丹¶
扆翻令辭上京時方春欲暮歎息向流鶯¶
　　　贈别髙三十五¶
五十無産業心輕百萬資屠酤亦與羣不問君是誰飲¶
酒或垂釣狂歌兼詠詩焉知漢髙士莫識越鴟夷寄跡¶
棲霞山蓬頭睢水湄忽然辟命下衆謂趨丹墀沐浴著¶
<pb:KR4h0140_WYG_132-9b>¶
賜衣西來馬行遲能令相府重且有圅闗期僶俛從寸¶
禄舊遊梁宋時皤皤邑中叟相候鬢如絲官舍栁林静¶
河梁杏葉滋摘芳雲景宴把手秋蟬悲小縣情未愜折¶
腰君莫辭吾觀主(一作/聖)人意不久召京師¶
　　　崔五宅送劉跂入京¶
行人惜寸景繫馬暫留歡昨日辭小沛何時到長安鄉¶
中飲酒禮客裏行路難清洛雲鴻度故闗風日寒維將¶
道可樂不念身無官生事東山逺田園芳嵗䦨東歸余¶
<pb:KR4h0140_WYG_132-10a>¶
謝病西去子加餐宗伯非徒爾明時正可干躬耕守貧¶
賤失計在林端宿昔奉顔色慙無雙玉盤¶
　　　送馬録事赴永陽(一作/嘉)¶
子為郡從事主印清淮邊談笑一州裏從容羣吏先手¶
持三尺令遣决如流泉太守既相許諸公誰不然孤城¶
連海樹萬室帶山烟春日谿湖淨芳洲葭菼連炊秔蟹¶
螯熟下筯鱸魚鮮野鶴宿簷際楚雲飛面前聼歌送離¶
曲且駐木蘭船贈爾八行字當聞佳政傳¶
<pb:KR4h0140_WYG_132-10b>¶
　　　臨别送張諲入蜀¶
出門便為客惘然悲徒御四海維一身茫茫欲何去經¶
山復歴水百恨將千慮劒閣望(一作/送)梁州是君斷腸處¶
孤雲傷客心落日感君深夢裏蒹葭渚(一作慕/江畔)天邊橘¶
柚林蜀江流不測蜀路險難尋木有相思號猿多愁苦¶
音莫向愚山隠愚山地非近故鄉可歸來眼見芳菲盡¶
　　　送王昌齡¶
漕水東去逺送君多暮情淹留野寺出向背孤山明前¶
<pb:KR4h0140_WYG_132-11a>¶
望數千里中無蒲稗生夕陽滿舟檝但愛微波清舉酒¶
林月上觧衣沙鳥鳴夜來蓮花界夢裏金陵城歎息此¶
離别悠悠江海行¶
　　　留别王盧二拾遺¶
此别不可道此心當報誰春風灞水上飲馬桃花時誤¶
作好文士只令遊宦遲留書下朝客我有故山期¶
　　　贈别穆元林¶
貳職久辭(一作/九載)滿藏名三十年丹墀策頻獻白首官不¶
<pb:KR4h0140_WYG_132-11b>¶
遷明主日徴士吏曹何忽賢空懷濟世業欲棹滄浪船¶
舉酒洛門外送君春海邊彼鄉有令弟小邑試烹鮮轉¶
浦雲壑媚涉江花島連緑芳暗楚水白鳥飛吳烟贈贐¶
亦奚貴流亂期早旋金閨㑹通籍生事豈徒然¶
　　　不調歸東川别業¶
寸禄言可取託身將見遺慙無匹夫志悔與名山辭紱¶
冕謝知已林園多後時葛巾方濯足蔬食但垂帷十室¶
對河岸漁樵祗在兹青郊香杜若白水映茅茨晝景徹¶
<pb:KR4h0140_WYG_132-12a>¶
雲樹夕隂澄古(一作/石)逵渚花獨開晚田鶴静飛遲且復¶
樂生事前賢為我師清歌聊鼔楫永日望佳期¶
　　　晚歸東園¶
出郭喜見山東行亦未逺夕陽帶歸路(一作/鷺)靄靄秋稼¶
晚樵者乗霽歸野夫(一作/人)及星飯請謝朱輪客垂竿不¶
復返¶
　　　龍門西峰曉望劉十八不至¶
春臺臨永路跂足望行子片片雲觸峯離離鳥渡水叢¶
<pb:KR4h0140_WYG_132-12b>¶
林逺山上霽景(一作/色)雜花裏不見攜手人下山采緑芷¶
　　　裴尹東溪别業¶
公才(一作/朝)廊廟器官亞河南守别墅臨都門驚湍激前¶
後舊交與羣從十日一攜手幅巾望寒山長嘯對髙栁¶
清歡信可尚散吏亦何有岸雪清城隂水光逺(一作/揺)林¶
首閒觀野人筏或飲川上酒幽雲澹徘徊白鷺飛左右¶
庭竹垂卧内村烟隔南阜始知物外情簪紱同芻狗¶
　　　無盡上人東林禪居¶
<pb:KR4h0140_WYG_132-13a>¶
草堂每多暇時謁山僧門所對但羣木終朝無一言我¶
心愛流水此地臨清源含吐山上日蔽虧松(一作/雲)外村¶
孤峯隔身世百衲老寒暄禪户積朝雪花龕來暮猿顧¶
余守耕稼十載隠田園蘿篠慰舂汲巖潭恣討論洩雲¶
豈知限至道莫探元且願啟闗鎻(一作/籥)於焉微尚存¶
　　　題綦母校書别業¶
常稱挂冠吏昨日歸滄洲行客暮帆逺主人庭樹秋豈¶
伊問(一作/得)天命但欲為山遊萬物我何有白雲空自幽¶
<pb:KR4h0140_WYG_132-13b>¶
蕭條江海上日夕見丹丘生事非(一作/本)漁釣賞心隨去¶
留惜哉曠微月欲濟無輕舟倐忽令人老相思河水流¶
　　　題盧道士房¶
秋砧響落木共坐茅君家惟見兩童子林前汲井華空¶
壇静白日神鼎飛丹砂麈尾拂霜草金鈴揺霽霞上章¶
人世隔看奕桐隂斜稽首問仙要黄精堪餌花¶
　　　題神力師院¶
大師神傑貌五嶽森禪房堅持日月珠豁見滄江長隨¶
<pb:KR4h0140_WYG_132-14a>¶
　病㧞諸苦致身如法王階庭藥草徧飯食天花香樹色¶
　向髙閣晝隂横半墻每聞第一義心淨琉璃光¶
　　　　題僧房雙桐¶
　青桐雙拂日傍帶凌霄花緑葉傳僧磬清隂潤井華誰¶
　能事音律焦尾蔡邕家¶
　　　　粲公院各賦一物得初荷¶
　微風和衆草大(一作/木)葉長圓隂晴露珠共(一作/垂)合夕陽¶
　花映深從來不著水清淨本因心¶
<pb:KR4h0140_WYG_132-14b>¶
　　　　李兵曹壁畫山水各賦得桂水帆¶
　片帆浮(一作/在)桂水落日天涯時飛鳥看共度閑雲相與¶
　遲長波無曉夜泛泛欲何之¶
　　　　題合歡¶
　開花復巻葉豓眼又驚心蝶遶西枝露風披東幹隂黄¶
　衫漂細蘂時拂女郎砧¶
　¶
御定全唐詩巻一百三十二¶
