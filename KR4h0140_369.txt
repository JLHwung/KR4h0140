# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.433078
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百六十九
<pb:KR4h0140_WYG_369-1a>¶
　欽定四庫全書¶
御定全唐詩巻三百六十九¶
　　李翺¶
　李翺字習之中貞元進士第調校書郎元和初為國子¶
　博士史館修撰遷考功員外郎除朗廬二州刺史入為¶
　諫議大夫知制誥改中書舎人㑹昌中終山南東道節¶
　度使詩七首¶
　　　　贈藥山高僧惟儼二首(時刺朗州二一本無二/首二字第  首題云再)¶
<pb:KR4h0140_WYG_369-1b>¶
　　　　(贈/)¶
　練得身形似鶴形千株松下两函經我來問道無餘説¶
　雲在青霄水在甁¶
　選得幽居愜野情終年無送亦無迎有時直上孤峯頂¶
　月下披雲嘯一聲¶
　　　　贈毛仙翁¶
　紫霄仙客下三山因救生靈到世間龜鶴計年承甲子¶
　氷霜為質駐童顔韜藏休咎傳眞籙變化榮枯試小還¶
<pb:KR4h0140_WYG_369-2a>¶
從此便敎塵骨貴九霄雲路願追攀¶
　　　拜禹歌(并序/)¶
　　貞元十五年六月二十九日隴西李翺敬拜於禹¶
　　之堂下自賓階升北面立弗敢歎弗敢祝弗敢祈¶
　　退降復敬再行哭而歸且歌曰¶
惟天地之無窮兮哀人生之常勤往者吾弗及兮來者¶
吾弗聞已而已而¶
　　　廣慶寺¶
<pb:KR4h0140_WYG_369-2b>¶
傳者不足信見景勝如聞一水逺赴海兩山髙入雲魚¶
龍晴自戲猨狖晚成羣醉酒斜陽下離心草自薫¶
　　　奉酬劉言史宴光風亭¶
閏餘春早景沈沈禊飲風亭恣賞心紅䄂青娥留永夕¶
漢隂寧肯羡山隂¶
　　　戲贈詩¶
縣君好磚渠繞水恣行游鄙性樂疎野鑿地便成溝兩¶
㟁値芳草中央漾清流所尚既不同磚鑿可自修從他¶
<pb:KR4h0140_WYG_369-3a>¶
後人見境趣誰為幽¶
　皇甫湜¶
皇甫湜字持正新安人元和中擢進士第為陸渾尉仕¶
至工部郎中裵度辟為判官集三巻今存詩三首¶
　　　題浯溪石¶
次山有文章可惋只在碎然長於指叙約㓗有餘態心¶
語適相應出句多分外於諸作者間㧞㦸成一隊中行¶
雖富劇粹羙若(一作/君)可蓋子昻感遇佳未若君雅裁退¶
<pb:KR4h0140_WYG_369-3b>¶
之全而神上與千載對李杜才海翻髙下非可槩文與¶
(一作/於)一氣間為物莫與大先王路不荒豈不仰吾輩石¶
屛立衙衙溪口揚素瀬我思何人知徙倚如有待¶
　　　石佛谷¶
漫澶太行北千里一塊石平腹有壑谷深廣數百尺土¶
僧何為者老草毛髪白寢處容身龕足膝隱成跡金僊¶
啄靈象相好倚北壁花座五雲扶玉毫六虚射文人留¶
紀述時事可辨析鳥跡巧均分龍骸極癯瘠枯松間槎¶
<pb:KR4h0140_WYG_369-4a>¶
枿猛獸恣騰擲蛣&KR0008;蟲食縱(一作/蹤)懸垂露凝滴精藝貫¶
古今窮巖誰愛惜託師禪誦餘勿使塵埃積¶
　　　出世篇¶
生當為大丈夫斷羈羅出泥塗四散號呶擾俶無隅埋¶
之深淵飄然上浮騎龍披青雲汎覽遊八區經太山絶¶
大海一長吁西摩月鏡東弄日珠上括天之門直指帝¶
所居羣仙來迎塞天衢鳳皇鸞鳥燦金輿音聲嘈嘈滿¶
太虚㫖飲食兮照庖厨食之不飫飫不盡使人不陋復¶
<pb:KR4h0140_WYG_369-4b>¶
不愚旦旦狎玉皇夜夜御天姝當御者幾人百千為番¶
宛宛舒舒忽不自知支消體化膏露明湛然無色茵席¶
濡俄而散漫裵然虚無翕然復摶搏久而蘇精神如太¶
陽霍然照清都四肢為琅玕五臟為璠璵顔如芙蓉頂¶
為醍醐與天地相終始浩漫為歡娛下顧人間溷糞蠅¶
蛆¶
　樊宗師¶
樊宗師字紹述河中人始為國子主簿元和中擢軍謀¶
<pb:KR4h0140_WYG_369-5a>¶
宏逺科授著作佐郎歴金部郎中綿絳二州刺史進諌¶
議大夫未拜卒詩七百六十九篇今存一首¶
　　　蜀綿州越王樓詩(并序/)¶
　　綿之城帝猲&KR0008;掀明威瀰石硝馳涪瀬左陵凌(一/作)¶
　　(淩/淩)紅䄺簪天地(一作/池)送行癸壬且掬跎踢于西北¶
　　蟠紅頠(一作/頠)青越王貞故為樓重軒疊飛門明窗¶
　　䝉傘蹇蹇予始登謂日月昏暁可窺其背雷電合¶
　　風雲遇(一作/遘)霜辛露酸星辰介行鬼神變化草木¶
<pb:KR4h0140_WYG_369-5b>¶
　　顯(一作/&KR0008;)繡髻衘蓑芰皆可察極既縈視其江帶又¶
　　極視其土岡斷暴逺近山嶮嶮若閿之束(一作/東)皇¶
　　天原開見荆山我其蔩(音衍一/作黄)河澗(一作/瞷)然為曲¶
　　直淚雨落不可掩因口其心曰無害若(一作/苦)其自¶
　　(一作/目)果星星過歸果星星過歸尚悲不能解重為¶
　　詩以釋益不可顧謂郡中諸君能無有以以華艶¶
　　其念蓄(一作/綴)云¶
危樓倚天門如&KR0146;星辰宫榱薄龍虎怪洄洄繞雷風徂¶
<pb:KR4h0140_WYG_369-6a>¶
秋試登臨大靄屯喬空不見西北路考懐益彫窮石瀬¶
薄濺濺上山杳穹穹昔人創(一作/愴)為逝所適酡顔紅今¶
我兹之來猶挍成嵗功輟田植科畞遊圃歌芳叢地財¶
無叢厚人室安取豐旣乏富庶能千萬慙文翁¶
　盧儲¶
盧儲貞元間人擢進士第一詩二首¶
　　　催妝(李翺典郡江淮儲以進士投巻翺置几案/間其女見之謂小青衣曰此人必為狀頭)¶
　　　(翺聞選以為壻明/年果第一人及第)¶
<pb:KR4h0140_WYG_369-6b>¶
昔年將去玉京遊第一仙人許狀頭今日幸為秦晉㑹¶
早敎鸞鳯下妝樓¶
　　　官舎迎内子有庭花開(一作題芍藥一作/迎内子題庭花)¶
芍藥斬新栽當庭數朶開東風與拘束留待細君來¶
　皇甫松¶
皇甫松湜之子自稱檀欒子詩十三首¶
　　　古松感興¶
皇天后土力使我向此生貴賤不我均若爲天地情我¶
<pb:KR4h0140_WYG_369-7a>¶
家世道徳㫖意匡文明家集四百巻獨立天地經寄言¶
青松姿豈羡朱槿榮昭昭大化光共此遺芳馨¶
　　　怨回紇歌¶
白首南朝女愁聽異域歌収兵頡利國飲馬胡蘆河毳¶
布腥膻久穹廬嵗月多鵰巢城上宿吹笛淚滂沱¶
　　　江上送别¶
祖席駐征棹開帆候信潮隔筵桃葉泣吹管杏花飄船¶
去鷗飛閣人歸塵(一作/鹿)上橋别離惆悵淚江路濕紅蕉¶
<pb:KR4h0140_WYG_369-7b>¶
　　　採蓮子二首¶
菡蓞香連十頃陂小姑貪戲採蓮遲晩來弄水船頭濕¶
更脫紅裙裹鴨兒¶
船動湖光灔灔秋貪看年少信船流無端隔水抛蓮子¶
遥被人知半日羞¶
　　　抛毬樂¶
紅撥一聲飄輕毬墜越綃帶翻金孔雀香滿繡蜂腰少¶
少抛分數花枝正索饒¶
<pb:KR4h0140_WYG_369-8a>¶
金蹙花毬小眞珠繡帶垂幾回衝蠟燭千度入春懐上¶
客終湏醉觥杯自亂排¶
　　　勸僧酒¶
勸僧一杯酒共看青青山酣然萬象滅不動心印(一作/即)¶
閒¶
　　　登郭隗臺¶
燕相謀在兹積金黄巍巍上者欲何顔使我千載悲¶
　　　楊栁枝詞二首¶
<pb:KR4h0140_WYG_369-8b>¶
爛漫春歸水國時吳王宫殿栁絲垂黄鶯長呌空閨畔¶
西子無因更得知¶
春入行宫映翠微𤣥宗侍女舞煙絲如今柳向空城緑¶
玉笛何人更把吹¶
　　　浪淘沙二首¶
灘頭細草接疎林浪惡罾船半欲沈宿鷺眠洲非舊浦¶
去年沙觜是江心¶
蠻歌荳蔻北人愁松雨蒲風野艇秋浪起鵁鶄眠不得¶
<pb:KR4h0140_WYG_369-9a>¶
寒沙細細入江流¶
　　　句¶
夜入眞珠室朝游玳瑁宫(紀事載松為牛僧孺表甥不/相薦舉因㐮陽大水極言誹)¶
(謗眞珠乃/牛愛姬也)¶
　馬異¶
馬異河南人與盧仝友善詩四首¶
　　　送皇甫湜赴舉¶
馬蹄聲特特去入天子國借問去是誰秀才皇甫湜吞¶
<pb:KR4h0140_WYG_369-9b>¶
(一作/含)吐一腹文八音兼五色主文有崔李郁郁為朝徳¶
青銅鏡必明朱絲繩必直稱意太平年願子長相憶¶
　　　貞元旱嵗¶
赤地炎都寸草無百川水沸煮蟲魚定應燋爛無人救¶
淚落三篇古尚書¶
　　　暮春醉中寄(一作/贈)李干秀才¶
歡異(一作/喜)且交親酒生開(一作生/開一)甕春不湏愁犯卯且¶
乞醉過申折草為籌筯鋪花作錦䄄嬌鶯觧言語留客¶
<pb:KR4h0140_WYG_369-10a>¶
也殷勤¶
　　　荅盧仝結交詩¶
有鳥自(一作/兮)南翔口銜一書札逹我山之維開緘金玉¶
煥陸離乃是盧仝結交詩此詩峭絶天邉格力與文星¶
色相射長河㧞作數條絲太華磨成一拳石莫嗟獨笑¶
(一作/秀)無往還月中芳桂難追攀况値亂邦不平年迴陵¶
倒谷如等閑與君俛首大艱阻喙長三尺不得語因君¶
今日形章句羡獮猴兮(一作/子)著衣裳悲蚯蚓兮(一作/子)安¶
<pb:KR4h0140_WYG_369-10b>¶
翅羽上天不識(一作/失)察仰我為遼(或作/僚)天失所將吾劒¶
兮切淤泥使良驥兮捕老鼠昨日脫身卑賤籠卯星借¶
與老人峯抱鋤劚(一作/築)地芸芝术偃蓋参天舊有松术¶
(一作/我)與松兮保身世卧居居兮起于于(一作/吁吁)潄潺潺兮¶
聆嘒嘒道在其中可終嵗不敎辜負堯為帝燒我荷衣¶
摧我身回看天地如砥平鋼刀剉骨不辭去卑(一作/畢)躬¶
君子今明明俛首辭山心惨惻白雲雖好戀不得看雲¶
且擬直湏臾疾風又巻西飛翼為報覃懐心(一作/新)結交¶
<pb:KR4h0140_WYG_369-11a>¶
　死生富貴存後凋我心不畏朱公叔君意湏防劉孝標¶
　以膠投漆若不早就中相去萬里道河水悠悠山之間¶
　無由把袂攄懐抱憶仝吟能文(一作/文能)洽臭成蘭薫不知¶
　何處清風夕擬使張華見陸雲¶
　¶
　¶
　¶
　¶
<pb:KR4h0140_WYG_369-11b>¶
　¶
　¶
　¶
　¶
　¶
　¶
　¶
御定全唐詩巻三百六十九¶
