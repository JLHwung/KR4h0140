# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:03.201475
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百七十二
<pb:KR4h0140_WYG_772-1a>¶
　欽定四庫全書¶
御定全唐詩卷七百七十二¶
　　趙起(詩一首里以下無/世次爵  可考)¶
　　　　奉和登㑹昌山應制(一作錢/起詩)¶
　睿想入希夷真游到具茨玉鸞登嶂逺雲輅出花遲泉¶
　壑凝神處陽和布澤時六龍多順動四海正雍熈¶
　　王瓚(詩二/首)¶
　　　　冬日與羣公泛舟焦山¶
<pb:KR4h0140_WYG_772-1b>¶
　江外水(一作/水初)不凍今年寒復遲衆芳且未歇近臘仍裌¶
　衣載酒適我情興來趣漸微方舟大川上環酌對落暉¶
　兩片青石稜波際無因依三山安可到欲到風引歸滄¶
　溟壯觀多心目豁暫時况得窮日夕乗槎何所之¶
　縱歩不知逺夕陽猶未囘好花隨處發流水趂人來¶
　　慕容韋(詩一/首)¶
　　　　度揭鴻嶺(漳州/)¶
　閩越曾為塞將軍舊置營我歌空感慨西北望神京¶
<pb:KR4h0140_WYG_772-2a>¶
　黄文(詩一/首)¶
　　　湘江¶
瀟湘江頭三月春栁條弄日揺黄金鷓鴣一聲在何許¶
黄陵廟前煙靄深丹青欲畫無好手穩提王勒沈吟乆¶
馬蹄不為行客留心挂長林屢回首¶
　唐温如(詩一/首)¶
　　　題龍陽縣青草湖¶
西風吹老洞庭波一夜湘君白髪多醉後不知天在水¶
<pb:KR4h0140_WYG_772-2b>¶
滿船清夢壓星河¶
　歐陽賓(一作臏/詩一首)¶
　　　訾家洲¶
舊業分明桂水頭人歸業盡水東流春風日暮江頭立¶
不及漁人有釣舟¶
　何敬(詩一/首)¶
　　　題吉州龍溪¶
龍溪之山秀而峙龍溪之水清無底狂風激烈翻春濤¶
<pb:KR4h0140_WYG_772-3a>¶
薄霧冥濛溢清泚奔流百折銀河通落花滚滚浮霞紅¶
四時佳境不可窮彷彿直與桃源通¶
　楊彝(詩一/首)¶
　　　過睦州青溪渡¶
天濶銜江雨冥冥上客衣潭清魚可數沙晩鴈爭飛川¶
谷㽞雲氣鵜鶘傍釣磯飄零江海客欹側一帆歸¶
　裵瑶(詩一/首)¶
　　　闔閭城懷古¶
<pb:KR4h0140_WYG_772-3b>¶
五湖春水接遥天國破君亡不記年惟有妖娥曽舞處¶
古臺寂寞起愁煙¶
　鄭玉(詩一/首)¶
　　　葦谷¶
水㑹三川漾碧波雕陰人唱採花歌舊時白翟今荒壤¶
葦谷凄凄風雨多¶
　麻温其(詩一/首)¶
　　　登岳陽樓¶
<pb:KR4h0140_WYG_772-4a>¶
湖邉景物屬秋天樓上風光似去年仙侣緱生㽞福地¶
湘娥帝子寄哀絃雲門自繞軒臺外木葉偏飛楚客前¶
極目江山何處是一帆萬里信歸船¶
　韋鎰(詩一/首)¶
　　　經望湖驛¶
大漠無屯雲孤峯出亂栁前驅白登道顧失飛狐口遥¶
憶代王城俯臨恒山後纍纍多古墓寂寞為墟乆豈不¶
固金湯終聞擊銅斗交懽初仗信接讌翻貽咎埋寳賊¶
<pb:KR4h0140_WYG_772-4b>¶
夫人磨笄傷彼婦功成行且薄義立名不朽莫慎纎微¶
端其何社稷守身歿國遂亡此立人君醜¶
　謝太虛(詩一/首)¶
　　　杪秋洞庭懷王道士¶
漂泊日復日洞庭今更秋青桃亦何意此夜催人愁惆¶
悵客中月裵回江上樓心知楚天逺目送滄波流謝客¶
久已滅微言無䖏求空餘白雲在客興隨孤舟千里杳¶
難盡一身常獨㳺故園復何許江漢徒遲留¶
<pb:KR4h0140_WYG_772-5a>¶
　周岳秀(詩一/首)¶
　　　君山祠¶
萬頃湖波浸碧天旌封香火幾千年風濤澎湃魚龍舞¶
棟宇崢嶸燕雀遷逺岫光中濃淡樹斜陽影裏往来船¶
江河願借吹嘘便應有神功在目前¶
　馬逢(詩五/首)¶
　　　新樂府¶
温谷春生至宸遊近甸榮雲隨天上轉風入御筵輕翠¶
<pb:KR4h0140_WYG_772-5b>¶
盖浮佳氣朱樓依太清朝臣冠劔退宫女管弦迎¶
　　　部落曲¶
蕃軍傍塞遊代馬噴風秋老將垂金甲閼支著錦裘琱¶
戈䝉豹尾紅斾插狼頭日暮天山下鳴笳漢使愁¶
　　　從軍¶
漢馬千蹄合一羣單于鼓角隔山聞沙塠風起紅樓下¶
飛上胡天作陣雲¶
　　　宫詞二首(一作顧/况詩)¶
<pb:KR4h0140_WYG_772-6a>¶
　金吾持㦸䕶軒簷天樂傳教萬姓瞻樓上美人相倚看¶
　紅妝透出水晶簾¶
　玉樓天半起笙歌風送宫人笑語和月影殿開聞曉漏¶
　水晶簾捲近秋河¶
　¶
　¶
　¶
　¶
<pb:KR4h0140_WYG_772-6b>¶
　¶
　¶
　¶
　¶
　¶
　¶
　¶
御定全唐詩巻七百七十二¶
