# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.287108
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百六十一
<pb:KR4h0140_WYG_261-1a>¶
　欽定四庫全書¶
御定全唐詩卷二百六十一¶
　　任華¶
　任華李杜同時人初為桂州刺史叅佐嘗與賈京尹杜¶
　中丞嚴大夫牋多所致責又與庾中丞書云華本野人¶
　常思漁釣尋當杖策歸乎舊山非有機心致斯扣擊其¶
　亦狂狷之流歟詩三首¶
　　　　寄李白¶
<pb:KR4h0140_WYG_261-1b>¶
　古来文章有能奔逸氣聳髙格清人心神驚人魂魄我¶
　聞當今有李白大獵(一作/鵬)賦鴻猷文嗤長卿笑子雲班¶
　張所作瑣細不入耳未知卿雲得在嗤笑限登廬山觀¶
　瀑布海風吹不斷江月照還空(一作/明)余愛此兩句登天¶
　台望渤海雲垂大鵬飛山壓巨鰲背斯言亦好在(一本/無在)¶
　(字/)至於他作多不拘常律振擺超騰既俊且逸或醉中¶
　操(一作/掃)紙或興来(一作/乗興)走筆手下忽然(一作/有)片雲飛眼¶
　前劃見孤峰出而我有時白日忽欲睡睡覺歘然起攘¶
<pb:KR4h0140_WYG_261-2a>¶
臂任生知有君君也知有任生未中閒聞道在長安及¶
余戾止君已江東訪元丹邂逅不得見君面每常(一作/有時)¶
把酒向東望良乆見說往年在翰林胸中矛㦸何森森¶
新詩傳在宫人口佳句不離明主心身騎天馬多意氣¶
目送飛鴻對豪貴承恩召入凡㡬迴待詔歸来仍半醉¶
權臣妬盛名羣犬多吠聲有勅放君却歸隱淪處(一本/無處)¶
(字/)髙歌大笑出闗去且向東山為外臣諸侯交迓馳朱¶
輪白璧一雙買交者黄金百鎰相知人平生傲岸其志¶
<pb:KR4h0140_WYG_261-2b>¶
不可測數(一本無/數字)十年為客未嘗一日低顔色八詠樓¶
中坦腹眠五侯門下無心憶繁花越臺上細柳吴宫側¶
緑水青山知有君白雲明月偏相識養髙兼養閒可望¶
不可攀荘周萬物外范蠡五湖閒人傳(一作/又聞)訪道滄海¶
上丁令王喬每往還蓬莱徑是曽到来方丈豈唯方一¶
丈伊余每欲乘興往(一作/逺)相尋江湖擁隔勞寸心今朝¶
忽遇東飛翼寄此一章表胸臆儻能報我一(一作/以)片言¶
但訪任華有人識¶
<pb:KR4h0140_WYG_261-3a>¶
　　　寄杜拾遺¶
杜拾遺名甫第二才甚竒任生與君别别来已多時何¶
嘗一日不相思杜拾遺知不知昨日有人誦得數篇黄¶
絹詞吾怪異竒特借問果然(一本無/然字)稱是杜二之所為¶
勢攫虎豹氣騰蛟螭滄海無風似鼓盪華嶽平地欲奔¶
馳曹劉俯仰慚大敵沈謝逡巡稱小兒昔在帝城中盛¶
名君一個諸人見所作無不心膽破郎官叢裡作狂歌¶
丞相閣中常醉卧前年皇帝歸長安承恩濶步青雲端¶
<pb:KR4h0140_WYG_261-3b>¶
積翠扈㳺花匼匝披香寓直月團欒英才特達承天睠¶
公卿無(一作/誰)不相欽羨只縁汲黯好直言遂使安仁却¶
爲掾如今避地錦城隅幕下英寮毎日相隨(一作/就)提玉¶
壺半醉起舞捋髭鬚乍低乍昂傍若無古人制禮但為¶
防俗士豈得爲君設之乎而我不飛不鳴亦何以只待¶
朝廷有知己已曽讀却無限書拙詩一句兩句在人耳¶
如今㸔之總無益又不能崎嶇傍(一作/倚)朝市且當事耕¶
稼豈得便徒爾南陽葛亮為友朋東山謝安作鄰里閒¶
<pb:KR4h0140_WYG_261-4a>¶
常把琴弄悶即攜樽起鶯啼二月三月時花發千山萬¶
山裏此時幽曠無人知火急将書憑驛使為報杜拾遺¶
　　　懐素上人草書歌¶
吾嘗好奇古来草聖無不知豈不知右軍與獻之雖有¶
壮麗之骨恨無狂逸之姿中閒張長史獨放蕩而不羈¶
以顛為名傾蕩於當時張老顛殊不顛於懐素懐素顛¶
乃是顛人謂爾從江南来我謂爾從天上來負顛狂之¶
墨妙有墨狂之逸才狂僧前日動京華朝騎王公大人¶
<pb:KR4h0140_WYG_261-4b>¶
馬暮宿王公大人家誰不造素屏誰不塗粉壁粉壁揺¶
晴光素屏凝曉霜待君揮灑兮不可彌㤀駿馬迎来坐¶
堂中金盈盛酒竹葉香十桮五桮不觧意(一作/起)百桮巳¶
後始顛狂一顛一狂多意氣大呌一聲起攘臂揮毫倐¶
忽千萬字有時一字兩字長丈二翕若長鯨潑刺動海¶
島歘若長蛇戍律透深草囘環繚繞相拘連千變萬化¶
在眼前飄風驟雨相擊射速禄颯拉動簷隙擲華山巨¶
石以為㸃掣衡山陣雲以為畫興不盡勢轉雄恐天低¶
<pb:KR4h0140_WYG_261-5a>¶
而地窄更有何處最可憐褭褭枯藤萬丈懸萬丈懸拂¶
秋水映秋天或如絲或如髪風吹欲絶又不絶鋒芒利¶
如歐冶劍勁直渾是并州鐵時復枯燥何䙰褷忽覺陰¶
山突兀横翠微中有枯松錯落一萬丈倒挂絶壁蹙枯¶
枝千魑魅兮萬魍魎欲出不可何閃屍又如瀚海日暮¶
愁陰濃忽然躍出千黑龍夭矯偃蹇入乎蒼穹飛沙走¶
石滿窮塞萬里颼颼西北風狂僧有絶藝非數仞髙牆¶
不足以逞其筆勢或逢花箋與絹素凝神執筆守恒度¶
<pb:KR4h0140_WYG_261-5b>¶
别來筋骨多情趣霏霏微微㸃長露三秋月照丹鳳樓¶
二月花開上林樹終恐絆騏驥之足不得展千里之步¶
狂僧狂僧爾雖有絶藝猶當假良媒不因禮部張公将¶
爾来如何得聲名一旦喧九垓¶
　魏萬¶
魏萬嘗居王屋山後名顥上元初登第初遇李白於廣¶
陵白曰爾後必著大名於天下因盡出其文命集之其¶
還王屋山也白為之序稱其愛文好古今存詩一首¶
<pb:KR4h0140_WYG_261-6a>¶
　　　金陵酧李翰林謫仙子¶
君抱碧海珠我懷藍田玊各稱希代寳萬里遥相燭長¶
卿慕藺久子猷意已深平生風雲(一作/雅)人暗合江海心¶
去秋忽乗興命駕来東土謫仙逰梁園愛子在鄒魯二¶
處一不見拂衣向江東五兩挂海(一作/淮)月扁舟随長風¶
南遊吴越徧髙揖二千石雪(一作/雲)上天台山春逢翰林¶
伯宣父敬項槖(一作/託)林宗重黄生一長復一少相看如¶
弟兄惕然意不盡更逐西南去同舟入秦淮建業龍盤¶
<pb:KR4h0140_WYG_261-6b>¶
處楚歌對(一作/醉)吴酒借問承恩初宫買長門賦天迎駟¶
馬車才髙世難容道廢可推命安石重攜妓子房空謝¶
病金陵百萬戸六代帝王都虎石據西江鍾山臨北湖¶
二(一作/湖)山信為美王屋人相待應為岐路多不知嵗寒¶
在君游早晩還勿久風塵閒此别未逺别秋期到仙山¶
　崔宗之¶
崔宗之名成輔以字行日用之子襲封齊國公歴左司¶
郎中侍御史謫官金陵與李白詩酒唱和常月夜乗舟¶
<pb:KR4h0140_WYG_261-7a>¶
自采石達金陵詩一首¶
　　　贈李十二白¶
凉風八九月白露滿空庭耿耿意不暢捎捎(一作/稍稍)風葉¶
聲思見雄俊士共話今古情李侯忽来儀把袂苦不早¶
清論既抵掌𤣥談又(一作/多)絶倒分明楚漢事歴歴王霸¶
道擔囊無俗物訪古千里餘袖有匕首劍懐中茂陵書¶
雙眸光照人詞賦凌子虚酌酒弦素琴霜氣正(一作/風氣)凝¶
潔平生心中事今日為君說我家有别業寄在嵩之陽¶
<pb:KR4h0140_WYG_261-7b>¶
明月出髙岑清谿澄素光雲散窗户靜風吹松桂香子¶
若同斯逰千載不相忘¶
　崔成甫¶
崔成甫官校書郎再尉闗輔貶湘隂有澤畔吟李白為¶
之序其為陕縣尉時韋堅為陜郡太守兼水陸轉運使¶
鑿潭望春樓下成甫因變得(丁紇/反)体(都董/反)歌爲得寳歌¶
堅命舟人歌之成甫又廣為十闋今不傳存詩一首¶
　　　贈李十二白¶
<pb:KR4h0140_WYG_261-8a>¶
我是瀟湘放逐臣君辭明主漢江濱天外常求太白老¶
金陵捉得酒仙人¶
　嚴武¶
嚴武字季鷹華州人工部侍郎挺之之子以䕃調太原¶
府叅軍累遷殿中侍御史從明皇入蜀擢諫議大夫至¶
徳初房琯以其名臣子薦為給事中歴劍南節度使入¶
為太子賓客兼御史大夫改吏部侍郎尋轉黄門侍郎¶
再為成都尹以破吐蕃功進撿校吏部尚書封鄭國公¶
<pb:KR4h0140_WYG_261-8b>¶
最善杜甫其復鎮劍南甫往依之詩六首¶
　　　寄題杜拾遺錦江野亭¶
漫向江頭把釣竿懶眠沙草愛風湍莫倚善題鸚鵡賦¶
何須不著鵕䴊冠腹中書籍幽時曬肘後醫方靜處看¶
興發㑹能馳駿馬應須直到使君灘¶
　　　酬别杜二¶
獨逢堯典日再覩漢官時未効風霜勁空慙雨露私夜¶
鐘清萬户曙漏拂千旗並向殊庭謁俱承别館追斗城¶
<pb:KR4h0140_WYG_261-9a>¶
憐舊路渦水惜歸期(自注昔㑹秦/闗今别巴嶺)峰樹還相伴江雲更¶
對垂試迴滄海櫂莫妬敬亭詩秖是書應寄無㤀酒共¶
持但令心事在未肎鬢毛衰最悵巴山裏清猿醒(一作/惱)¶
夢思¶
　　　題巴州光福寺楠木¶
楚江長流對楚寺楠木幽生赤崖背臨谿挿石盤老根¶
苔色青蒼山雨痕髙枝閙葉鳥不度半掩白雲朝與暮¶
香殿蕭條轉宻陰花龕滴瀝垂清露聞道偏多越水頭¶
<pb:KR4h0140_WYG_261-9b>¶
煙生霽斂使人愁月明忽憶湘川夜猿呌還思鄂渚秋¶
看君幽靄㡬千丈寂寞窮山今遇賞亦知鐘梵報黄昏¶
猶卧禪牀戀竒響¶
　　　班婕妤(一作嚴/識𤣥詩)¶
賤妾如桃李君王若嵗時秋風一已勁揺落不勝悲寂¶
寂蒼苔滿沈沈綠草滋繁華非此日指輦競何辭¶
　　　巴嶺答杜二見憶¶
卧向巴山落月時兩鄉千里夢相思可但步兵偏愛酒¶
<pb:KR4h0140_WYG_261-10a>¶
也知光祿最能詩江頭赤葉楓愁客籬外黄花菊對誰¶
跂馬望君非一度冷猿秋鴈不勝悲¶
　　　軍城早秋¶
昨夜秋風入漢闗朔雲邊月(一作/雪)滿西山更催飛将追¶
驕虜莫遣沙塲疋馬還¶
　韋迢¶
韋迢京兆人爲都官郎歴嶺南節度行軍司馬卒贈同¶
州刺史與杜甫友善其出牧韶州甫有詩送之存詩二¶
<pb:KR4h0140_WYG_261-10b>¶
首¶
　　　潭州留别杜員外院長¶
江畔長沙驛(一作/澤)相逢纜客船大名詩獨步小郡海西¶
偏地濕愁飛鵩天炎畏跕鳶去留俱失意把臂共澘然¶
　　　早發湘潭寄杜員外院長¶
北風昨夜雨江上早来涼楚岫千峰翠湘潭一葉黄故¶
人湖外客白首尚為郎相憶無南鴈何時有報章¶
　郭受¶
<pb:KR4h0140_WYG_261-11a>¶
　郭受大厯閒人杜甫有酬郭十五判官詩盖受曾為衡¶
　陽判官詩一首¶
　　　　寄杜員外(員外垂示詩/因作此寄上)¶
　新詩海内流傳久舊徳朝中屬望勞郡邑地卑饒霧雨¶
　江湖天濶足風濤松花酒熟傍看醉蓮葉舟輕自學操¶
　春興不知凡㡬首衡陽紙價頓能髙(衡陽出五家紙/又云出五里紙)¶
　¶
　¶
<pb:KR4h0140_WYG_261-11b>¶
　¶
　¶
　¶
　¶
　¶
　¶
　¶
御定全唐詩巻二百六十一¶
