# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.454614
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百五十七
<pb:KR4h0140_WYG_757-1a>¶
　欽定四庫全書¶
御定全唐詩巻七百五十七¶
　　徐鍇¶
　徐鍇字楚金廣陵人鉉之弟南唐時為屯田郎中知制¶
　誥集賢殿學士集十五巻今存詩五首¶
　　　　送程徳琳郎中學士(得逺/山)¶
　𤓰歩妖氛滅崐岡草樹青終朝空望極今日送君行報¶
　政秋雲静微吟曉月生樓中長可見特用滅離情¶
<pb:KR4h0140_WYG_757-1b>¶
　　　　太傅相公以東觀庭梅西垣舊植昔陪盛賞今¶
　　　　獨家兄唱和之餘俾令攀和輙依本韻伏愧斐¶
　　　　然¶
　静對含章樹(漢有含章/簷下樹)閑思共有時香隨茍令在根異¶
　武昌移物性雖揺落人心豈變衰唱詶勝笛曲来往韻¶
　朱絃¶
　　　　太傅相公與家兄梅花詶唱許綴末篇再賜新¶
　　　　詩俯光拙句謹奉清韻用感鈞私伏惟采覽¶
<pb:KR4h0140_WYG_757-2a>¶
重歎梅花落非闗塞笛悲論文叨接萼末曲愧吹箎(毛/詩)¶
(云仲氏/吹箎)枝逐清風動香因白雪知陶鈞敷左悌更賦邵¶
公詩¶
　　　同家兄哭喬侍郎¶
諸公長者鄭當時事事無心性坦夷但是登臨皆有作¶
未甞相見不伸眉生前適意無過酒身後遺言只要詩¶
三日笑談成理命一篇投弔尚應知¶
　　　秋詞¶
<pb:KR4h0140_WYG_757-2b>¶
井梧紛墮砌寒雁逺横空雨久莓苔紫霜濃薜荔紅¶
　包頴¶
包頴南唐時人詩一首¶
　　　和徐鼎臣見寄¶
平生中表最情親浮世那堪聚散頻謝朓却吟歸省閣¶
劉楨猶自卧漳濵舊游半似前生事要路多逢後進人¶
且喜新吟報强健明年相望杏園春¶
　鍾謨¶
<pb:KR4h0140_WYG_757-3a>¶
鍾謨字仲益其先㑹稽人徙閩之崇安已而僑居金陵¶
李璟時為翰林學士進禮部侍郎判尚書省詩三首¶
　　　貽耀州將¶
翩翩歸盡塞垣鴻隠隠驚開蟄户蟲渭北離愁春色裏¶
江南家事戰塵中還同逐客紉蘭佩誰聽縲囚奏土風¶
多謝賢侯振吾道免令搔首泣途窮¶
　　　獻周世宗¶
三年耀武羣雄服一日回鑾萬國春南北通歡永無事¶
<pb:KR4h0140_WYG_757-3b>¶
謝恩歸去老陪臣¶
　　　代京妓越賔荅徐鉉¶
一幅輕綃寄海濵越姑長感昔時恩欲知别後情多少¶
點點憑君㸔淚㾗¶
　查文徽¶
查文徽字光慎歙州休寧人李璟時元宗以取閩功拜¶
撫州觀察使建州留後詩一首¶
　　　寄麻姑仙壇道士¶
<pb:KR4h0140_WYG_757-4a>¶
别後相思鶴信稀郡樓南望逺峰迷人歸仙洞雲連地¶
花落春林水滿溪白髮只應悲鏡鑷丹砂猶待寄刀圭¶
方平車駕今何在常苦塵中日易西¶
　馬彧(一作/郁)¶
馬彧少負文藝李匡威領鎮盧龍署幕職匡威滅復事¶
劉仁恭詩一首¶
　　　贈韓定辭¶
燧林芳草綿綿思盡日相攜陟麗譙别後巏嵍山上望¶
<pb:KR4h0140_WYG_757-4b>¶
羡君時復見王喬¶
　韓定辭¶
韓定辭深州人為鎮州觀察判官檢校尚書祠部郎中¶
兼侍御史詩一首¶
　　　荅馬彧¶
崇霞臺上神仙客學辨癡龍藝最多盛徳好將銀管述¶
麗詞堪與雪兒歌¶
　何昌齡¶
<pb:KR4h0140_WYG_757-5a>¶
何昌齡南唐時廬陵宰詩一首¶
　　　題楊克儉池館¶
經旬因雨不重来門有蛛絲徑有苔再向白蓮亭上望¶
不知花木為誰開¶
　李羽¶
李羽廬州人登南唐進士第詩一首¶
　　　獻江淮郡守盧公¶
塞詔東来淝水濵時情惟望秉陶鈞將軍一陣為功業¶
<pb:KR4h0140_WYG_757-5b>¶
忍見沙塲百戰人¶
　梁藻¶
梁藻字仲華長汀人南唐總殿前歩軍暉之子性樂蕭¶
散應襲父任不就處士集若干巻今存詩一首¶
　　　南山池¶
翡翠戲翻荷葉雨鷺鷥飛破竹林煙時沽村酒臨軒酌¶
擬摘新茶靠石煎¶
　陳坑¶
<pb:KR4h0140_WYG_757-6a>¶
陳沆南唐時廬阜處士詩一首¶
　　　嘲廬山道士(南唐近事云廬山九天使者廟有/一道士體貌魁偉飲㗖酒肉晚節)¶
　　　(服餌丹砂躁于冲舉有鶴因風所飄憇於廟庭/道士驚喜謂當赴昇騰之召令山童控而乗之)¶
　　　(羽儀清弱不勝其載毛傷骨折而斃翌/日馴飬者知訴于公府沆以詩嘲之)¶
㗖肉先生欲上昇黄雲踏破紫雲崩龍腰鶴背無多力¶
傳與麻姑借大鵬¶
　　　句¶
罷却兒女戲放他花木生(寒/食)　掃地雲粘箒耕山鳥怕¶
<pb:KR4h0140_WYG_757-6b>¶
牛(閑/居)　㸃入旱雲千國仰力浮塵世一毫輕(題/水)¶
　李詢¶
李詢南唐時人詩一首¶
　　　贈織錦人¶
札札機聲曉復晡眼穿力盡竟何如美人一曲成千賜¶
心裏猶嫌花様疎¶
　韓垂¶
韓垂南唐時人詩一首¶
<pb:KR4h0140_WYG_757-7a>¶
　　　題金山¶
靈山一峰秀岌然殊衆山盤根大江底挿影浮雲間雷¶
霆常間作風雨時徃還象外懸清影千載長躋攀¶
　朱存¶
朱存金陵人詩一首¶
　　　後湖¶
雷轟疊鼓火翻旗三異翩翩試水師驚起黒龍眠不得¶
狂風猛雨不多時¶
<pb:KR4h0140_WYG_757-7b>¶
　陳彦¶
陳彦司門郎中詩一首¶
　　　和徐舍人九月十一日見寄¶
衡門寂寂逢迎少不見仙郎向五旬莫問龍山前日事¶
菊花開却為閒人¶
　許堅¶
許堅有異術甞往来廬阜茅山間李璟時以異人召不¶
至後不知所終詩五首¶
<pb:KR4h0140_WYG_757-8a>¶
　　　登游齊山¶
星使南馳入楚重此山偏得駐行蹤落花滿地月華冷¶
寂寞舊山三四峰¶
　　　遊溧陽下山寺(一作靈泉/精舍限韻)¶
地枕吴溪與越峰前朝恩錫靈泉額竹林晴見(一作/層建)雁¶
塔髙石室曽(一作/幽)棲㡬禪伯荒碑字(一作/蕪)沒秋(一作/蒼)苔¶
深古池香泛荷花白客有經年説别林落日啼猨情脈¶
脈¶
<pb:KR4h0140_WYG_757-8b>¶
　　　題幽棲觀¶
仙翁上昇去丹井寄晴壑山色接天台湖光照寥廓玉¶
洞絶無人老檜猶棲鶴我欲掣青蛇他時冲碧落¶
　　　上舍人徐鉉¶
㡬宵煙月鎖樓臺欲寄侯門薦下才滿面塵埃人不識¶
謾隨流水出山来¶
　　　題茅山觀¶
常恨清風千載鬱洞天令得恣遊遨松楸古色玉壇静¶
<pb:KR4h0140_WYG_757-9a>¶
鸞鶴不来青漢髙茅氏井寒丹已化𤣥宗碑斷夢仍勞¶
分明有個長生路休向紅塵嘆二毛¶
　王感化¶
王感化建州人後入金陵敎坊少聰敏未甞執巻而多¶
識善為詞滑稽無窮元宗嗣位宴樂擊鞠不輟嘗乗醉¶
命感化奏水調詞感化唯歌南朝天子愛風流一句如¶
是者數四元宗悟覆杯歎曰使孫陳二主得此一句不¶
當有銜璧之辱也由是有寵詩二首¶
<pb:KR4h0140_WYG_757-9b>¶
　　　建州節帥更代筵上獻詩¶
旌旗赴天臺溪山曉色開萬家悲更喜迎佛送如来¶
　　　奉元宗命咏苑中白野鵲¶
碧岩深洞恣遊遨天與蘆花作羽毛要識此来棲宿處¶
上林瓊樹一枝髙¶
　　　句¶
草中誤認將軍虎山上曽為道士羊(題怪石八句皆用故/事今但存其一聨)¶
　李家明¶
<pb:KR4h0140_WYG_757-10a>¶
李家明廬州西昌人元宗時為樂部頭談諧敏給善為¶
諷辭詩四首¶
　　　元宗釣魚無獲進詩¶
玉甃垂鉤興正濃碧池春暖水溶溶凡鱗不敢呑香餌¶
知是君王合釣龍¶
　　　咏卧牛(元宗游後苑登臺見牛晚卧美䕃家/明曰臣不學敢上絶句輔相皆慙)¶
曽遭甯戚鞭敲角又被田單火燎身閒向斜陽嚼枯草¶
近来問喘為無人¶
<pb:KR4h0140_WYG_757-10b>¶
　　　題紙鳶止宋齊丘哭子(烈祖受楊氏禪遷譲皇/于海陵元宗繼統用齊)¶
　　　(丘之謀無少長殺之齊丘無子晚得一子隨卒/慟不止家明曰惟臣能止之乃為詩書紙鳶上)¶
　　　(乗風吹之度至齊丘家遂絶其縷齊丘/見之慚感乃止一作布衣李匡堯作)¶
安排唐祚革强吳盡是先生作計謨一個孩兒&KR0838;不得¶
讓皇百口合何如(一作化家為國實良圗總是先生畫/計謨今日䘮雛猶自哭讓皇宫眷合)¶
(何/如)¶
　　　咏皖公山¶
龍舟輕颭錦帆風正值宸游望逺空迴首皖公山色翠¶
<pb:KR4h0140_WYG_757-11a>¶
影斜不到夀杯中¶
　湯悦¶
湯悦陳州西華人本姓殷文圭之子仕南唐官學士歴¶
樞宻使右僕射元宗時淮上用兵書檄敎誥皆出其手¶
詩五首¶
　　　奉和聖制送鄧王牧宣城¶
千里陵陽同峡服鑿門胙土寄親賢曙煙已别黄金殿¶
晚照重登白玉筵江上浮光宜雨後郡中逺岫列窓前¶
<pb:KR4h0140_WYG_757-11b>¶
天心待報期年政留與工師播管絃¶
　　　早春寄華下同志¶
正是花時節思君寢復興市沽終不醉春夢亦無憑嶽¶
面懸清雨河心走濁冰東門一條路離恨正相仍¶
　　　鼎臣學士侍郎以東館庭梅昔翰苑之毫末今¶
　　　復半枯向時同僚零落都盡素髮垂領兹唯二¶
　　　人感舊傷懐發於吟詠恵然好我不能無言輙¶
　　　次来韻攀和¶
<pb:KR4h0140_WYG_757-12a>¶
憶見萌芽日還憐合抱時舊歡如夢想物態暗遷移素¶
艷今無㡬朱顔亦自衰樹將人共老何暇更悲絲¶
　　　再次前韻代梅荅¶
託植經多稔頃筐向盛時枝條雖巳故情分不曽移莫¶
向堦前老還同鏡裏衰更應憐墮葉殘吹挂蟲絲¶
　　　鼎臣學士侍郎楚金舍人學士以再傷庭梅詩¶
　　　同垂寵和清絶感歎情致俱深因成四十字陳¶
　　　謝¶
<pb:KR4h0140_WYG_757-12b>¶
人物同遷謝重成念舊悲連華得瓊玖合奏發塤箎餘¶
枿雖無取殘芳尚獲知問君何所似珍重杜杕詩¶
　蕭彧¶
蕭彧字文彧官少卿詩二首¶
　　　送鍾員外(賦/月)¶
麗漢金波滿當筵玉斚傾因思頻聚散㡬復換虧盈光¶
徹離襟冷聲符别管清那堪還目此兩地倚樓情¶
　　　送徳林郎中學士赴東府(得/菊)¶
<pb:KR4h0140_WYG_757-13a>¶
離情折楊栁此别異春㢤含露東籬艷汛香南浦杯惜¶
持行次贈留插醉中廻暮齒如能制玉山甘判頹¶
　孫峴¶
孫峴字文山南康人官郎中詩一首¶
　　　送鍾員外(賦/竹)¶
萬物中蕭灑修篁獨逸羣貞姿曽冒雪髙節欲凌雲細¶
韻風初發濃煙日正曛因題偏惜别不可暫無君¶
　謝仲宣¶
<pb:KR4h0140_WYG_757-13b>¶
謝仲宣嘗為齊王景逹宫寮詩一首¶
　　　送鍾員外(賦/松)¶
送人多折栁唯我獨吟松若保嵗寒在何妨霜雪重森¶
梢逢静境廓落見孤峰還似君髙節亭亭尠繼蹤¶
　鍾蒨¶
鍾蒨字徳林東都尹勤政殿學士國亡死節詩一首¶
　　　别諸同志(得新/鴻)¶
隨陽来萬里㸃㸃度遥空影落長江水聲悲半夜風殘¶
<pb:KR4h0140_WYG_757-14a>¶
秋辭絶漠無定似驚蓬我有離羣恨飄飄類此鴻¶
　喬舜¶
喬舜字亞元髙郵人初為袐書省正字保大中歴中書¶
舍人終刑部侍郎詩一首¶
　　　送徳林郎中學士赴東府(得/江)¶
摻袂向江頭朝宗勢未休何人乗桂楫之子過揚州颯¶
颯翹沙鴈漂漂逐浪鷗欲知離别恨半是淚和流¶
　王沂¶
<pb:KR4h0140_WYG_757-14b>¶
王沂南唐時人詩一首¶
　　　送鍾員外(賦/風)¶
静追蘋末興況復值蕭條猛勢資新鴈寒聲伴暮潮過¶
山雲散亂經樹葉飄颻今日煙江上征帆望望遥¶
　陳元裕¶
陳元裕南唐時人詩一首¶
　　　送徳林郎中學士赴東府(得/水)¶
上善湛然秋恩波洽帝猷謾言生險浪豈爽見安流汛¶
<pb:KR4h0140_WYG_757-15a>¶
　去星槎逺澄来月練浮滔滔對離酌入洛稱仙舟¶
　¶
　¶
　¶
　¶
　¶
　¶
　¶
<pb:KR4h0140_WYG_757-15b>¶
　¶
　¶
　¶
　¶
　¶
　¶
　¶
御定全唐詩巻七百五十七¶
