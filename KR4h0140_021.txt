# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.660819
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二十一
<pb:KR4h0140_WYG_021-1a>¶
　欽定四庫全書¶
御定全唐詩卷二十一¶
　　　相和歌辭¶
　　　　子夜春歌(王翰擊以後並清商曲其器有鐘磬/琴瑟  琴琵琶箜篌筑箏節鼓笙笛)¶
　　　　(簫箎塤等十五種為一部唐又増吹葉而無塤/長安以後工伎寖缺與吳音轉逺開元中劉貺)¶
　　　　(以為宜取吳人使之傳習以問歌工李郎子郎/子北人學於江都俞才生後郎子亡去清樂之)¶
　　　　(歌遂/闕)¶
　春氣滿林香春遊不可忘落花吹欲盡垂栁折還長桑¶
<pb:KR4h0140_WYG_021-1b>¶
　女淮南曲金鞍塞北装行行小垂手日暮渭川陽¶
　　　　子夜冬歌(崔國輔/)¶
　寂寥抱冬心裁羅又褧褧夜久頻挑燈霜寒剪刀冷¶
　　　　同前(薛耀/)¶
　朔風扣羣木嚴霜凋百草借問月中人安得長不老¶
　　　　子夜四時歌六首(郭元振/)¶
　　　　　春歌二首¶
　青樓含日光緑池起風色贈子同心花殷勤此何極¶
<pb:KR4h0140_WYG_021-2a>¶
陌頭楊栁枝已被春風吹妾心正斷絶君懷那得知¶
　　　　秋歌二首¶
邀歡空佇立望美頻迴顧何時復採菱江中密相遇¶
辟惡茱萸囊延年菊花酒與子結綢繆丹心此何有¶
　　　　冬歌二首¶
北極嚴氣升南至温風謝調絲競短歌拂枕憐長夜¶
帷横雙翡翠被巻兩鴛鴦婉態不自得宛轉君王牀¶
　　　子夜四時歌四首(李白/)¶
<pb:KR4h0140_WYG_021-2b>¶
　　　　春歌¶
秦地羅敷女采桑緑水邊素手青條上紅妝白日鮮蠶¶
飢妾欲去五馬莫留連¶
　　　　夏歌¶
鏡湖三百里菡萏發荷花五月西施采人看隘若邪迴¶
舟不待月歸去越王家¶
　　　　秋歌¶
長安一片月萬户擣衣聲秋風吹不盡總是玉關情何¶
<pb:KR4h0140_WYG_021-3a>¶
日平胡虜良人罷逺征¶
　　　　冬歌¶
眀朝驛使發一夜絮征袍素手抽針冷那堪把剪刀裁¶
縫寄逺道幾日到臨洮¶
　　　子夜四時歌四首(陸龜䝉/)¶
　　　　春歌¶
山連翠羽屏草接煙華席望盡南飛燕佳人斷信(一作/消)¶
息¶
<pb:KR4h0140_WYG_021-3b>¶
　　　　夏歌¶
蘭眼擡露斜鶯脣映花老金龍傾漏盡玉井敲冰早¶
　　　　秋歌¶
涼漢清泬寥衰林怨風雨愁聼絡緯唱似與羇魂語¶
　　　　冬歌¶
南光走冷圭北籟號空木年年任霜霰不減篔簹緑¶
　　　大子夜歌二首(陸龜䝉曲次/首本古  辭)¶
歌謡數百種子夜最可憐慷慨吐清音眀轉出天然¶
<pb:KR4h0140_WYG_021-4a>¶
絲竹發歌響假器揚清音不知歌謡妙聲勢出口心¶
　　　子夜警歌二首(陸龜䝉曲次/首本古  辭)¶
鏤椀傳緑酒雕鑪熏紫煙誰知苦寒調共作白雪弦¶
恃愛如欲進含羞出不前朱口發艷歌玉指弄嬌弦¶
　　　丁督䕶歌(李白/)¶
雲陽上征去兩岸饒商賈吳牛喘月時拖船一何苦水¶
濁不可飲壺漿半成土一唱都(集作/督)䕶歌心摧淚如雨¶
萬人鑿盤石無由達江滸君看石芒碭掩淚悲千古¶
<pb:KR4h0140_WYG_021-4b>¶
　　　團扇郎(張祜/)¶
白團扇今來此去捐願得入郎手團圓郎眼前¶
　　　同前(劉禹錫/)¶
團扇復團扇奉君清暑殿秋風入庭樹從此不相見上¶
有乘鸞女蒼蒼蟲網遍眀年入懷袖別是(一作/有)機中練¶
　　　碧玉歌(李暇/)¶
碧玉上宫妓出入千花林珠被瑇瑁牀感郎情意深¶
　　　懊惱曲(温庭筠/)¶
<pb:KR4h0140_WYG_021-5a>¶
藕絲作線難勝針蘂粉染黄那得深玉白蘭芳不相顧¶
倡(一作/青)樓一笑輕千金莫言自古皆如此徤劒刜鐘鉛¶
繞指三秋庭緑盡迎霜惟有荷花守紅死西(一作/廬)江小¶
吏朱斑輪栁縷吐芽香玉春兩股金釵已相許不令獨¶
作空城(集作/成)塵悠悠楚水流如馬恨紫愁紅滿平野野¶
土千年怨不平至今燒作鴛鴦瓦¶
　　　讀曲歌五首(張祜/)¶
窗中獨自起簾外獨自行愁見蜘蛛織尋思直到眀¶
<pb:KR4h0140_WYG_021-5b>¶
碓上米不舂窗中絲罷絡看渠駕去車定是無四角¶
不見心相許徒云脚漫勤摘荷空摘葉是底采蓮人¶
窗外山魈立知渠脚不多三更機底下摸著是誰梭¶
郎去摘黄𤓰郎來收赤棗郎耕種麻地今作西舍道¶
　　　春江花月夜二首(張子容/)¶
林花發岸口氣色動江新此夜江中月流光花上春分¶
眀石潭裏宜照浣紗人¶
交甫憐瑶佩仙妃難重期沈沈緑江晩惆悵碧雲姿初¶
<pb:KR4h0140_WYG_021-6a>¶
逢花上月言是弄珠時¶
　　　同前(張若虚/)¶
春江潮水連海平海上眀月共潮生灧灧隨波千萬里¶
何處春江無月眀江流宛轉遶芳甸月照花林皆似霰¶
空裏流霜不覺飛汀上白沙看不見江天一色無纎塵¶
皎皎空中孤月輪江畔何人初見月江月何年初照人¶
人生代代無窮已江月年年望(集作/秪)相似不知江月待¶
何人但見長江送流水白雲一片去悠悠青楓浦上不¶
<pb:KR4h0140_WYG_021-6b>¶
勝愁誰家今夜扁舟子何處相思眀月樓可憐樓上月¶
裵回應照離人妝鏡臺玉户簾中巻不去擣衣砧上拂¶
還來此時相望不相聞願逐月華流照君鴻雁長飛光¶
不度魚龍潛躍水成文昨夜閒潭夢落花可憐春半不¶
還家江水流春去欲盡江潭落月復西斜斜月沈沈藏¶
海霧碣石瀟湘無限路不知乘月幾人歸落月搖情滿¶
江樹¶
　　　同前(温庭筠/)¶
<pb:KR4h0140_WYG_021-7a>¶
玉樹歌闌海雲黒花庭忽作青蕪國秦淮有水水無情¶
還向金陵漾春色楊家二世安九重不御華芝嫌六龍¶
百幅錦㠶風力滿連天展盡金芙蓉珠翠丁星復眀滅¶
龍頭劈浪哀笳發千里涵空照水魂萬枝破鼻團香雪¶
漏轉霞髙滄海西頗黎枕上聞天雞蠻弦代鴈曲如語¶
一醉昏昏天下迷四方傾動煙塵起猶在濃香夢魂裏¶
後主荒宫有曉鶯飛來只隔西江水¶
　　　玉樹後庭花(張祜/)¶
<pb:KR4h0140_WYG_021-7b>¶
輕車何草草獨唱後庭花玉座誰為主徒悲張麗華¶
　　　堂堂(温庭筠/)¶
錢塘岸上春如織淼淼寒潮帶晴色淮南遊客馬連嘶¶
碧草迷人歸不得風飄客意如吹煙纎指殷勤傷雁弦¶
一曲堂堂紅燭筵金(集作/長)鯨瀉酒如飛泉¶
　　　三閣詞四首(劉禹錫/)¶
貴人三閣上日晏未梳頭不應有恨事嬌甚却成(集作/生)¶
愁¶
<pb:KR4h0140_WYG_021-8a>¶
珠箔曲瓊鉤子細見揚州北兵那得度浪語(集作/話)判悠¶
悠¶
沈香帖閣柱金縷畫門(集作/閣)楣回首降幡下巳見黍離¶
離¶
三人出眢井一身登檻車朱門漫臨水不可見鱸魚¶
　　　神弦曲(李賀/)¶
西山日沒東山昏旋風吹馬馬踏雲畫弦素管聲淺繁¶
花裙綷䌨步秋塵桂葉刷風桂墜子青狸哭血寒狐死¶
<pb:KR4h0140_WYG_021-8b>¶
古壁彩虬金帖尾雨工騎入秋(一作公/夜騎入)潭水百年老鴞¶
成木魅笑聲碧火巢中起¶
　　　神弦別曲(李賀/)¶
巫山(一作/陽)小女隔雲別松花春風(一作春/風松花)山上發緑蓋¶
獨穿香逕歸白馬花竿前孑孑蜀江風澹水如羅墮蘭¶
誰泛相經過南山桂樹為君死雲衫殘(集作/淺)汙紅脂花¶
　　　祠魚山神女歌(王維/)¶
　　　　迎神¶
<pb:KR4h0140_WYG_021-9a>¶
坎坎擊鼓魚山之下吹洞簫望極浦女巫進紛屢舞陳¶
瑶席湛清酤風淒淒又(集作/兮)夜雨不知神之來兮不來¶
使我心兮苦復苦¶
　　　　送神¶
紛進舞兮堂前目眷眷兮瓊筵來不言兮意不傳作暮¶
雨兮愁空山悲急管兮思繁絃神之駕兮儼欲旋倏雲¶
收兮雨歇山青青兮水潺湲¶
　　　祠神歌(王叡/)¶
<pb:KR4h0140_WYG_021-9b>¶
　　　　迎神¶
蓪草頭花椰葉裙蒲葵樹下舞蠻雲引領望江遥滴酒¶
白蘋風起水生文¶
　　　　送神¶
棖棖山響荅琵琶酒濕青莎肉飼鵶樹葉無聲神去後¶
紙錢灰出木綿花¶
　　　烏夜啼(楊巨源間以後並西曲歌本出於荆郢/樊鄧之  故其聲節送和與呉歌亦異)¶
可憐楊葉復楊花雪淨煙深碧玉家烏棲不定枝條弱¶
<pb:KR4h0140_WYG_021-10a>¶
城頭夜半聲啞啞浮萍揺(集作/流)蕩門前水任罥芙蓉莫¶
墮沙¶
　　　同前(李白/)¶
黄雲城邊烏欲棲歸飛啞啞枝上啼機中織錦秦川女¶
(一作閨中織/婦秦家女)碧紗如煙隔窗語停梭悵然憶逺人獨宿¶
孤房淚如雨(一作停梭向人問故/夫欲說遼西淚如雨)¶
　　　同前二首(顧況/)¶
玉房掣鎖聲翻葉銀箭添泉遶霜堞畢逋發刺月銜城¶
<pb:KR4h0140_WYG_021-10b>¶
八九雛飛其母驚此是天上老鵶鳴人間老鵶無此聲¶
揺(集有/風字)雜佩耿華燭良夜羽人彈此曲東方曈曈赤日¶
旭¶
月出江林西江林寂寂城鵶啼昔人何處為此曲今人¶
何處聼不足城寒月曉馳思深江上青草為誰緑¶
　　　同前(李羣玉/)¶
曽波隔夢渚一望青楓林有烏在其間達曉自悲吟是¶
時月黒天四野煙雨深如聞生離哭其聲痛人心悄悄¶
<pb:KR4h0140_WYG_021-11a>¶
夜正長空山響哀音逺客不可聼坐愁華髪侵既非蜀¶
帝魂恐是恒山禽四子各分散母聲猶至今¶
　　　同前(聶夷中/)¶
衆鳥各歸枝烏烏爾不棲還應知妾恨故向緑窗啼¶
　　　同前(白居易/)¶
城上歸時晩庭前宿處危月眀無葉樹霜滑有風枝啼¶
澀飢喉咽飛低凍翅垂畫堂鸚鵡鳥冷暖不相知¶
　　　同前(王建/)¶
<pb:KR4h0140_WYG_021-11b>¶
庭樹烏爾何不向別處棲夜夜夜半當户啼家人把燭¶
出洞户驚棲失羣飛落樹一飛直欲飛上天回回不離¶
舊棲處未眀重繞主人屋欲下空中黒相觸風飄雨濕¶
亦不移君家樹頭多好枝¶
　　　同前(張祜/)¶
忽忽南飛返危弦共怨悽暗霜移樹宿殘夜遶枝啼咽¶
絶聲重敘愔滛思乍迷不妨還報喜悮使玉顏低¶
　　　烏棲曲(李白/)¶
<pb:KR4h0140_WYG_021-12a>¶
姑蘇臺上烏棲時吳王宫裏醉西施吳歌楚舞歡未畢¶
青山猶(集作/欲)銜半邊日銀箭金壺(一作金/壺丁丁)漏水多起看¶
秋月墜江波東方漸髙奈樂(一作/爾)何¶
　　　同前(李端/)¶
白馬逐牛(集作/朱)車黄昏入狹斜栁樹烏爭宿爭枝(集作/宿)¶
未得飛上屋東房少婦壻從軍每聼烏啼知夜分¶
　　　同前(王建/)¶
章華宫人夜上樓君王望月西山頭夜深宫殿門不鎻¶
<pb:KR4h0140_WYG_021-12b>¶
白露滿山山葉墮¶
　　　同前(張籍/)¶
西山作宫潮滿池宫烏曉鳴茱茰枝吳姬自唱采蓮(一/作)¶
(采蓮/自唱)曲君王昨夜舟中宿¶
　　　棲烏曲二首(劉方平/)¶
蛾眉曼臉傾城國鳴環動佩新相識銀漢斜臨白玉堂¶
芙蓉行障掩燈光¶
畫舸雙艚錦為纜芙蓉花發蓮葉暗門前月色映横塘¶
<pb:KR4h0140_WYG_021-13a>¶
感郎中夜渡瀟湘¶
　　　莫愁樂(張祜/)¶
儂居石城下郎到石城遊自郎石城出長在石城頭¶
　　　莫愁曲(李賀/)¶
草生隴坂下鵶噪城堞頭何人此城裏城角栽石榴青¶
絲繫五馬黄金絡雙牛白魚駕蓮船夜作十里遊歸來¶
無人識暗上沈香樓羅牀倚瑶瑟殘月傾簾鉤今日槿¶
花落眀朝梧(集作/桐)樹秋若負平生意何名作(集作/何)莫愁¶
<pb:KR4h0140_WYG_021-13b>¶
　　　估客樂(李白/)¶
海客乘天風将船逺行役譬如雲中鳥一去無蹤跡¶
　　　同前(元稹/)¶
估客無住著有利身即(集作/則)行出門求火伴入户辭父¶
兄父兄相教示求利莫求名求名有所避求利無不營¶
火伴相勒縛賣假莫賣誠交關少(集作/但)交假交假本生¶
輕(集作本生/得失輕)自兹相将去誓死意不更一(集作/亦)解市頭¶
語便無鄉里情鍮石打臂釧糯米炊項瓔歸來村中賣¶
<pb:KR4h0140_WYG_021-14a>¶
敲作金玉聲村中田舍娘貴賤不敢爭所費百錢本已¶
得十倍贏顏色轉光淨飲食亦甘馨子本頻蕃息貨賂¶
(集作/販)日兼并求珠駕滄海采玉上荆衡北買党項馬西¶
擒吐蕃鸚炎洲布火浣蜀地錦織成越婢脂肉滑奚僮¶
眉眼眀通算衣食費不計逺近程經營(集作/遊)天下徧却¶
到長安城城中東西市聞客次第迎迎客兼說客多財¶
為勢傾客心本眀黠聞語心已驚先問十常侍次求百¶
公卿侯家與主第㸃綴無不精歸來始安坐富與王家¶
<pb:KR4h0140_WYG_021-14b>¶
(集作/者)勍市卒酒肉臭縣胥家舍成豈惟絶言語奔走極¶
使令大兒販材木巧識梁棟形小兒販鹽鹵不入州縣¶
征一身偃市利突若截海鯨鉤距不敢下下則牙齒横¶
生為估客樂判爾樂一生爾又生兩子錢刀何歲平¶
　　　賈客樂(張籍/)¶
金陵向西賈客多船中生長樂風波欲發移船近江口¶
船頭祭神各澆酒停杯共說逺行期入蜀經蠻逺(集作/誰)¶
別離金多衆中為上客夜夜算緡眠獨遲秋江初月猩¶
<pb:KR4h0140_WYG_021-15a>¶
猩語孤帆夜發滿(集作/瀟)湘渚水工持檝防暗灘直過山¶
邊及前侣年年逐利西復東姓名不在縣籍中農夫稅¶
多長辛苦棄業長為販賣(一作/寶)翁¶
　　　賈客詞(劉禹錫/)¶
賈客無定遊所遊惟利并眩俗雜良苦乘時知重輕心¶
計析秋毫揺鉤侔懸衡錐刀既無棄轉化日已盈邀福¶
禱波神施財遊化城妻約雕金釧女垂貫珠纓髙貲比¶
封君奇貨通倖卿趨時鷙鳥思藏鏹盤龍形大艑浮通¶
<pb:KR4h0140_WYG_021-15b>¶
川髙樓次旗亭行止皆有樂關梁似(一作/自)無征農夫何¶
為者辛苦事寒耕¶
　　　同前(劉駕/)¶
賈客燈下起猶言發已遲髙山有疾路暗行終不疑宼¶
盜伏其路猛獸來相追金玉四散去空囊委路岐揚州¶
有大宅白骨無地歸少婦當此日對鏡弄花枝¶
　　　襄陽樂(張祜/)¶
大堤花月夜長江春水流東風正上信春夜特來(一作/待郎)¶
<pb:KR4h0140_WYG_021-16a>¶
遊¶
　　　襄陽曲二首(崔國輔/)¶
蕙草嬌紅蕚時光舞碧雞城中美年少相見白銅鞮¶
少年襄陽地來往襄陽城城中輕薄子知妾解秦箏¶
　　　同前(施肩吾/)¶
大堤女兒郎莫尋三三五五結同心清晨對鏡冶(集作/理)¶
容色意欲取郎千萬金¶
　　　同前(李端/)¶
<pb:KR4h0140_WYG_021-16b>¶
襄陽堤路長草碧楊栁(集作/栁枝)黄誰家女兒臨夜妝紅羅¶
帳裏有燈光雀釵翠羽動眀璫欲出不出脂粉香同居¶
女伴正衣裳中庭寒月白如霜賈生十八稱才子空得¶
門前一斷腸¶
　　　大堤曲(張柬之/)¶
南國多佳人莫若大堤女玉牀翠羽帳寶袜蓮花炬魂¶
處自(一作/在)目成色授開心許迢迢不可見日暮空愁予¶
　　　同前(楊巨源/)¶
<pb:KR4h0140_WYG_021-17a>¶
二八嬋娟大堤女開壚相對依江渚待客登樓向水看¶
邀郎巻幔臨花語細雨濛濛濕芰荷巴東商侣挂帆多¶
自傳芳酒涴紅袖誰調妍妝迴翠蛾珍簟華燈夕陽後¶
當壚理瑟矜纎手月落星微五鼓聲春風揺蕩窗前栁¶
歲歲逢迎沙岸間北人多識緑雲鬟無端嫁與五陵少¶
離別煙波傷玉顏¶
　　　同前(李白/)¶
漢水臨(一作/横)襄陽花開大堤暖佳期大堤下淚向南雲¶
<pb:KR4h0140_WYG_021-17b>¶
滿春風復無(集作/無復)情吹我夢魂散不見眼中人天長音¶
信斷¶
　　　同前(李賀/)¶
妾家住横塘紅紗滿桂香青雲教綰頭上髻眀月與作¶
耳邊璫蓮風起江畔春大堤上留北人郎食鯉魚尾妾¶
食猩猩脣莫指襄陽道緑浦歸帆少今日菖蒲花眀朝¶
楓樹老¶
　　　大堤行(孟浩然/)¶
<pb:KR4h0140_WYG_021-18a>¶
大堤行樂處車馬相馳突歲歲春草生踏青二三月王¶
孫挾珠彈遊女矜羅韈攜手今莫同江花為誰發¶
　　　三洲歌(温庭筠/)¶
團圓莫作波中月潔白莫為枝上雪月隨波動碎潾潾¶
雪似梅花不堪折李娘十六青絲髪畫帶雙花為君結¶
門前有路輕離別(一作/別離)惟恐歸來舊香滅¶
　　　拔蒲歌(張祜用拔蒲倚歌也凡倚/歌悉  鈴鼓無弦有吹)¶
拔蒲來領郎鏡湖邊郎心在何處莫趂新蓮去拔得無¶
<pb:KR4h0140_WYG_021-18b>¶
心蒲問郎看好無¶
　　　楊叛兒(李白/)¶
君歌楊叛兒妾勸新豐酒何許最關人烏啼白門栁烏¶
啼隱楊花君醉留妾家博山罏中沈香火雙咽(集作/煙)一¶
氣凌紫霞¶
　　　常林歡(温庭筠/)¶
宜城酒熟花覆橋沙晴緑鴨鳴咬咬穠桑繞舍麥如尾¶
幽軋鳴機雙燕巢馬聲特特荆門道蠻水揚光色如草¶
<pb:KR4h0140_WYG_021-19a>¶
錦薦金爐夢正長東家呃(集作/咿)喔雞鳴早¶
　　　江南弄(王勃/)¶
江南弄巫山連楚夢行雨行雲幾相送瑶軒金谷上春¶
時玉童仙女無見期紫露香煙眇難託清風眀月遥相¶
思遥相思草徒緑為聼雙飛鳯凰曲¶
　　　同前(李賀/)¶
江中緑霧起涼波天上疊巘紅嵯峨水風浦雲生老竹¶
渚暝蒲帆如一幅鱸魚千頭酒百斛酒中倒臥南山緑¶
<pb:KR4h0140_WYG_021-19b>¶
吳歈越吟未終曲江上團團帖寒玉¶
　　　采蓮曲(崔國輔/)¶
玉漵花紅(集作/爭)發金塘水碧(集作/亂)流相逢畏相失並著¶
采蓮舟¶
　　　同前(徐彥伯/)¶
妾家越水邊揺艇入江煙既覓同心侣復采同心蓮折¶
藕絲能脆開花葉正圓春歌弄眀月歸棹落花前¶
　　　同前(李白/)¶
<pb:KR4h0140_WYG_021-20a>¶
若耶溪邊采蓮女笑隔荷花共人語日照新妝水底眀¶
風飄香袖(集作/袂)空中舉岸上誰家遊冶郎三三五五映¶
垂楊紫騮嘶入落花去見此踟蹰空斷腸¶
　　　同前(賀知章/)¶
稽山罷霧鬱嵯峨鏡水無風也自波莫言春度芳菲盡¶
別有中流采芰荷¶
　　　同前三首(王昌齡/)¶
吳姬越豔楚王妃爭弄蓮舟水濕衣來時浦口花迎入¶
<pb:KR4h0140_WYG_021-20b>¶
采罷江頭月送歸¶
荷葉羅裙一色裁芙蓉向臉兩邊開亂入池中看不見¶
聞歌始覺有人來¶
越女作桂舟還將桂為檝湖上水渺漫清江初(集作/不)可¶
涉摘取芙蓉花莫摘芙蓉葉將歸問夫壻顏色何如妾¶
　　　同前二首(戎昱/)¶
雖聼采蓮曲詎識采蓮心漾檝愛花逺回船愁浪深煙¶
生極浦色日落半江陰同侣憐波靜看妝墮玉簪¶
<pb:KR4h0140_WYG_021-21a>¶
涔陽女兒花滿頭毿毿同汎木蘭舟春(集作/秋)風日暮南¶
湖裏爭唱菱歌不肯休¶
　　　同前(儲光羲/)¶
淺渚荷(集作/荇)花繁深塘(集作/潭)菱葉疎獨往方自得恥邀¶
淇上姝廣江無術阡大澤(一作/羅)絶方隅浪中海童語流¶
下鮫人居春雁時隱舟新荷(集作/萍)復滿湖采采乗日暮¶
不思賢與愚¶
　　　同前二首(鮑溶/)¶
<pb:KR4h0140_WYG_021-21b>¶
弄舟朅來南塘水荷葉映身摘蓮子暑衣清(一作/鮮)淨鴛¶
鴦喜作浪舞花驚不起殷勤䕶惜纎纎指水菱初熟多¶
新刺¶
采蓮朅來水無風蓮潭如鏡(集作/鑑)松如龍夏衫短袖交¶
斜紅艷歌笑鬬新芙蓉戲魚住(集作/往)聼蓮花東¶
　　　同前(張籍/)¶
秋江岸邊蓮子多采蓮女兒凭船歌青房圓實齊戢戢¶
爭前競折蕩漾(集作/漾微)波試牽緑莖下尋藕斷處絲多刺¶
<pb:KR4h0140_WYG_021-22a>¶
傷手白練束腰袖半卷不插玉釵妝梳淺船中未滿度¶
前洲借問誰家(集作/阿誰)家住逺歸時共待暮潮上自弄芙¶
蓉還蕩槳¶
　　　同前(白居易/)¶
菱葉縈波荷颭風荷花深處小船通逢郎欲語低頭笑¶
碧玉搔頭落水中¶
　　　同前(僧齊已/)¶
越江女越江蓮齊菡萏雙嬋娟嬉遊向何處采摘且同¶
<pb:KR4h0140_WYG_021-22b>¶
船浩唱發容與清波生漪漣時逢島嶼泊幾共鴛鴦眠¶
襟袖既盈溢馨香亦相傳薄暮歸去來苧羅生碧煙¶
　　　采蓮歸(王勃/)¶
采蓮歸緑水芙蓉衣秋風起浪鳧雁飛桂棹蘭橈下長¶
浦羅裙玉腕揺輕櫓葉嶼花潭極望平江謳越吹相思¶
苦相思苦佳期不可駐塞外征夫猶未還江南采蓮今¶
已暮今已暮摘(集作/采)蓮花今渠(集作/渠今)那必盡倡家官道¶
城南把桑葉何如江上采蓮花蓮花復蓮花花葉何重¶
<pb:KR4h0140_WYG_021-23a>¶
(集作/稠)疊葉翠本羞眉花紅彊如頰佳人不兹期(集作/在兹)悵¶
望別離時牽花憐共蔕折藕愛連絲故情何(集作/無)處所¶
新物徒(集作/從)華滋不惜南(集作/西)津交佩解還羞北海雁¶
書遲采蓮歌有節采蓮夜未歇正逢浩蕩江上風又值¶
徘徊江上月(集有徘/徊二字)蓮浦夜相逢吳姬越女何丰茸共¶
問寒江千里外征客關山更(集作/路)幾重¶
　　　采蓮女(閻朝隱/)¶
采蓮女采蓮舟春日春江碧水流蓮衣承玉釧蓮刺罥¶
<pb:KR4h0140_WYG_021-23b>¶
銀鉤薄暮斂容歌一曲氛氲香氣滿汀洲¶
　　　湖邊采蓮婦(李白/)¶
小姑織白紵未解將人語大嫂采芙蓉溪湖千萬重長¶
兄行不在莫使外人逢願學秋胡婦真心比古松¶
　　　張靜婉采蓮曲(温庭筠/)¶
蘭膏墜髪紅玉春燕釵拖頸抛盤雲城西(一作/邊)楊栁向¶
嬌晩門前溝水波潾潾麒麟公子朝天客珮(集作/珂)馬璫¶
璫度春陌掌中無力舞衣輕翦斷鮫綃破春碧抱月飄¶
<pb:KR4h0140_WYG_021-24a>¶
煙一尺腰麝臍龍髓憐嬌饒秋羅拂衣(集作/水)碎光動露¶
重花多香不銷鸂鷘膠膠(集作/交交)塘水滿緑萍如(一作/芒金)粟¶
蓮莖短一夜西風送雨來粉痕零落愁紅淺船頭折藕¶
絲暗牽藕根蓮子相留連郎心似月月易(一作/未)缺十五¶
十六清光圓¶
　　　鳳笙曲(沈佺期/)¶
憶昔王子晉鳳笙遊雲空揮手弄白日安能戀青宫豈¶
無嬋娟子結念羅帳(集作/幃)中憐壽不貴色身世兩無窮¶
<pb:KR4h0140_WYG_021-24b>¶
　　　鳳吹笙曲(李白/)¶
仙人十五愛吹笙學得崑丘彩鳳鳴始聞鍊氣餐金液¶
復道朝天赴玉京玉京迢迢幾千里鳳笙去去無邊(集/作)¶
(窮/)已欲歎離聲發絳脣更嗟別調流纎指此時惜別詎¶
堪聞此地相看未忍分重吟真曲和清吹却奏仙歌響¶
緑雲緑雲紫氣向函關訪道應尋緱氏山莫學吹笙王¶
子晉一遇浮丘斷不還¶
　　　采菱曲(儲光羲/)¶
<pb:KR4h0140_WYG_021-25a>¶
濁水菱葉肥清水菱葉鮮義不游濁水志士多苦言潮¶
沒具區藪潦深雲夢田朝隨北風去暮逐南風還浦口¶
多漁家相與邀我船飯稻以終日羹蓴将永年方冬水¶
物窮又欲休山樊盡室相隨從所貴無憂患¶
　　　采菱行(劉禹錫/)¶
白馬湖平秋日光紫菱如錦綵鸞(一作/鴦)翔盪舟遊女滿¶
中央采菱不顧馬上郎爭多逐勝紛相向時轉蘭橈破¶
輕浪長鬟弱袂動(集作/披)參差釵影釧文浮蕩漾笑語哇¶
<pb:KR4h0140_WYG_021-25b>¶
咬顧晩暉蓼花緑(集作/縁)岸扣舷歸歸來共到市橋步野¶
蔓繫船萍滿衣家家竹樓臨廣陌下有連檣多估客攜¶
觴薦芰夜經過醉踏大堤相應歌屈平祠下沅江水月¶
照寒波白煙起一曲南音此地聞長安北望三千里¶
　　　陽春歌(李白/)¶
長安白日照春空緑楊結煙桑(集作/垂)褭風披香殿前花¶
始紅流芳發色繡户中繡户中相經過飛燕皇后輕身¶
舞紫宫夫人絶世歌聖君三萬六千日歲歲年年奈樂¶
<pb:KR4h0140_WYG_021-26a>¶
何¶
　　　陽春曲(温庭筠/)¶
雲母空窗曉煙薄香昏龍氣凝輝閣霏霏霧雨杏花天¶
簾外春威著羅幕曲欄伏檻金麒麟沙苑芳郊連翠茵¶
廐馬何能齧芳草路人不敢隨流塵¶
　　　同前(荘南傑/)¶
紫錦紅囊香滿風金鸞玉軾揺丁冬沙鷗白羽翦晴碧¶
野桃紅艷燒春空芳草綿延鎖平地壠蝶雙雙舞幽翠¶
<pb:KR4h0140_WYG_021-26b>¶
鳳呌龍吟白日長落花聲底仙娥醉¶
　　　同前(僧貫休/)¶
為口莫學阮嗣宗不言是非非至公為手須似朱雲輩¶
折檻英風至今在男兒結髪事君親須斆前賢多慷慨¶
歴數雍熙房與杜魏公姚公宋開府盡向天上仙宫閒¶
處坐何不却辭上帝下下土忍見蒼生苦苦苦¶
　　　朝雲引(郎大家/宋氏)¶
巴西巫峽指巴東朝雲觸石上朝空巫山巫峽髙何已¶
<pb:KR4h0140_WYG_021-27a>¶
行雨行雲一時起一時起三春暮若言來且就陽臺路¶
　　　上雲樂(李白/)¶
金天之西白日所沒康老胡雛生彼月窟巉巖儀容戍¶
削風骨碧玉炅炅雙目瞳黄金拳拳兩鬢紅華蓋垂下¶
睫嵩嶽臨上脣不覩譎詭貌豈知造化神大道是文康¶
之嚴父元氣乃文康之老親撫頂弄盤古推車轉天輪¶
云見日月初生時鑄冶火精與水銀陽烏未出谷顧兎¶
半藏身女媧戲黄土團作愚下人散在六合間濛濛若¶
<pb:KR4h0140_WYG_021-27b>¶
沙塵生死了不盡誰明此胡是仙真西海栽若木東溟¶
植扶桑別來幾多時枝葉萬里長中國有七聖半路頽¶
鴻荒陛下應運起龍飛入咸陽赤眉立盆子白水興漢¶
光叱咤四海動洪濤為簸揚舉足蹋紫微天關自開張¶
老胡感至徳東來進仙倡五色師子九苞鳳凰是老胡¶
雞犬鳴舞飛帝鄉淋灕颯沓進退成行能胡歌獻漢酒¶
跪雙膝並(集作/立)兩肘散花指天舉素手拜龍顏獻聖壽¶
北斗戾南山摧天子九九八十一歲長傾萬歲(一作/年)杯¶
<pb:KR4h0140_WYG_021-28a>¶
　　　同前(李賀/)¶
飛香走紅滿天春花龍盤盤上紫雲三千宫女列金屋¶
五十絃瑟海上聞大江(集作/天河)碎碎銀沙路嬴女機中斷¶
煙素斷煙素縫舞衣(集作/衣縷)八月一日君前舞¶
　　　鳳臺曲(王無競/)¶
鳳臺何逶迤嬴女管參差一旦綵雲至身去無還期遺¶
曲此臺上世人多學吹一吹一落淚至今憐玉姿¶
　　　同前(李白/)¶
<pb:KR4h0140_WYG_021-28b>¶
嘗聞秦帝女傳得鳳凰聲是日逢仙子當時別有情人¶
吹彩簫去天借緑雲迎曲在身不返空餘弄玉名¶
　　　鳳凰曲(李白/)¶
嬴女吹玉簫吟弄天上春青鸞不獨去更有擕手人影¶
滅彩雲斷遺聲落西秦¶
　　　君道曲(李白按白自云梁之雅歌有五篇今作/一章  梁雅歌無君道曲疑應王受圖)¶
　　　(曲是/也)¶
大君若天覆廣運無不至軒后爪牙常先太山稽如心¶
<pb:KR4h0140_WYG_021-29a>¶
　之使臂小白鴻翼於夷吾劉葛魚水本無二土扶(集作/校)¶
　可成牆積徳為厚地¶
　¶
　¶
　¶
　¶
　¶
　¶
<pb:KR4h0140_WYG_021-29b>¶
　¶
　¶
　¶
　¶
　¶
　¶
　¶
御定全唐詩巻二十一¶
