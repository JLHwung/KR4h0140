# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.176211
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百八十三
<pb:KR4h0140_WYG_183-1a>¶
　欽定四庫全書¶
御定全唐詩卷一百八十三¶
　　李白¶
　　　　越中秋懐¶
　越水遶碧山周迴數千里乃是天鏡中分眀畫相似(一/本)¶
　(首四句作蹈海思仲連逰山慕/康樂攀雲窮千峰弄水渉萬壑)愛此從冥搜永懐臨湍¶
　逰(一作/幽)一為滄波客十見紅蕖秋觀濤壮天險望海令¶
　人愁路遐廹西照嵗晩悲東流何必探禹穴逝将歸蓬¶
<pb:KR4h0140_WYG_183-1b>¶
　丘不然五湖上亦可乗扁舟¶
　　　　效古二首¶
　朝入天苑中謁帝蓬萊宫青山映輦道碧樹揺蒼空謬¶
　題金閨籍得與銀䑓通待詔奉明主抽毫頌清風歸時¶
　落日晩躞蹀浮雲驄人馬夲無意飛馳自豪雄入門紫¶
　鴛鴦金井雙梧桐清歌弦古曲美酒沽新豐快意且為¶
　樂列筵坐羣公光㬌不可留生世如轉蓬早逹勝晩遇¶
　羞比垂釣翁¶
<pb:KR4h0140_WYG_183-2a>¶
自古有秀色西施與東鄰蛾眉不可妬况乃效其矉所¶
以尹媫好羞見邢夫人低頭不出氣塞黙少精神寄與¶
無鹽子如君何足珍¶
　　　擬古十二首¶
青天何歴歴眀星如白石(一作白/如石)黄姑與織女相去不¶
盈尺銀河無鵲橋非時将安適閨人理紈素逰子悲行¶
役瓶氷知冬寒霜露欺逺客客似秋葉飛飄颻不言歸¶
别後羅帶長愁寛去時衣乗月託宵夢因之寄金徽¶
<pb:KR4h0140_WYG_183-2b>¶
髙樓入青天下有白玉堂明月㸔欲堕當窗懸清光遥¶
夜一美人羅衣霑秋霜含情弄柔瑟彈作陌上桑絃聲¶
何激烈風捲遶飛梁行人皆躑躅栖鳥起迴翔但冩妾¶
意苦莫辭此曲傷願逢同心者飛作紫鴛鴦¶
長䋲難繫日自古共悲辛黄金髙北斗不惜買陽春石¶
火無留光還如世中人即事巳如夢後來我誰身提壺¶
莫辭貧取酒㑹四鄰仙人殊恍惚未若醉中真¶
清都緑玉樹灼爍瑶䑓春攀花弄秀色逺贈天仙人香¶
<pb:KR4h0140_WYG_183-3a>¶
風送紫蘂直到扶桑津取掇世上艶所貴心之珍相思¶
傳一笑聊欲示情親¶
今日風日好明日恐不如春風笑旅人何乃愁自居吹¶
簫舞彩鳯酌醴鱠神魚千金買一醉取樂不求餘逹士¶
遺天地東門有二疏愚夫同瓦石有才知卷舒無事坐¶
悲苦塊然涸轍(一作/鮒)魚¶
運速天地閉胡風結飛霜百草死冬月六龍頺西荒太¶
白出東方彗星揚精光鴛鴦非越鳥何為眷南翔惟昔¶
<pb:KR4h0140_WYG_183-3b>¶
鷹将犬今為侯與王得水成蛟龍爭池奪鳯凰北斗不¶
酌酒南箕空簸揚¶
世路今太行迴車竟何託萬族皆凋枯遂無少可樂曠¶
野多白骨幽魂共銷鑠榮貴當及時春華宜照灼人非¶
崑山玉安得長璀錯身沒期不朽榮名在麟閣¶
月色不可掃客愁不可道玉露生秋衣流螢飛百草日¶
月終銷毁天地同枯槁蟪蛅啼青松安見此樹老金丹¶
寧誤俗昧者難精討爾非千嵗翁多恨去世早飲酒入¶
<pb:KR4h0140_WYG_183-4a>¶
玉壺藏身以為寳¶
生者為過客死者為歸人天地一逆旅同悲萬古塵月¶
兎空搗藥扶桑巳成薪白骨寂無言青松豈知春前後¶
更歎息浮榮安足珍¶
仙人騎彩鳯昨下閬風岑海水三清淺桃源一見尋遺¶
我緑玉桮兼之紫瓊琴桮以傾美酒琴以閑素心二物¶
非世有何論珠與金琴彈松裏風桮勸天上月風月長¶
相知世人何倐忽¶
<pb:KR4h0140_WYG_183-4b>¶
渉江弄秋水愛此荷花鮮攀荷弄其珠蕩漾不成圎佳¶
人綵雲裏欲贈隔逺天相思無由見悵望涼風前(又折/荷有)¶
(贈云渉江翫秋水愛此紅蕖鮮攀荷弄其珠蕩漾不成/圎佳期綵雲重欲贈隔逺天相思無由見惆悵凉風前)¶
去去復去去辭君還憶君漢水既殊流楚山亦此分人¶
生難稱意豈得長為羣越燕喜海日燕鴻思朔雲别久¶
容華晩琅玕不能飯日落知天昏夢長覺道逺望夫登¶
髙山化石竟不返¶
　　　感興六首(集夲八首内二首與古/風同前已附註不重錄)¶
<pb:KR4h0140_WYG_183-5a>¶
瑶姬天帝女精彩化朝雲宛轉入夢宵無心向楚君錦¶
衾抱秋月綺席空蘭芬茫昧竟誰測虚傳宋玉文¶
洛浦有宓妃飄颻雪爭飛輕雲拂素月了可見清輝解¶
珮欲西去含情詎相違香塵動羅襪緑水不沾衣陳王¶
徒作賦神女豈同歸好色傷大雅多為世所譏¶
裂素持作書将寄萬里懐眷眷待逺信竟嵗無人來征¶
鴻務随陽又不為我棲委之在深箧蠧魚壊其題何如¶
投水中流落他人開不惜他人開但恐生是非¶
<pb:KR4h0140_WYG_183-5b>¶
十五逰神仙仙逰未曽歇吹笙坐(一作/吟)松風汎瑟窺海¶
月西山玉童子使我錬金骨欲逐黄鶴飛相呼向蓬闕¶
西國有美女結樓青雲端蛾眉艶曉月一笑傾城歡高¶
莭不可奪炯心如凝丹常恐彩色晚不為人所觀安得¶
配君子共乗雙飛鸞¶
嘉榖隠豐草草深苖且稀農夫既不異孤穂将安歸常¶
恐委疇隴忽與秋蓬飛烏得薦宗廟為君生光輝¶
　　　寓言三首¶
<pb:KR4h0140_WYG_183-6a>¶
周公負斧扆成王何䕫䕫武王昔不豫剪爪投河湄賢¶
聖遇䜛慝不免人君疑天風㧞大木禾黍咸傷萎管蔡¶
扇蒼蠅公賦鴟鴞詩金縢若不唘忠信誰明之¶
揺裔雙彩鳯婉孌三青禽往還瑶䑓裏鳴舞玉山岑以¶
歡秦娥意復得王母心區區精衛鳥銜木空哀(一作/沈)吟¶
長安春色歸先入青門道緑楊不自持從風欲傾倒海¶
燕還秦宫雙飛入簾櫳相思不相見託夢遼城東¶
　　　秋夕旅懐¶
<pb:KR4h0140_WYG_183-6b>¶
涼風度秋海吹我鄉思飛連山去無際流水何時歸目¶
極浮雲色心斷明月暉芳草歇柔艶白露催寒衣夢長¶
銀漢落覺罷天星稀含悲想舊國泣下誰能揮¶
　　　感遇四首¶
吾愛王子晉得道伊洛濵金骨既不毁玉顔長自春可¶
憐浮丘公猗靡與情親舉首白日間分明謝時人二仙¶
去巳逺夢想空殷勤¶
可歎東籬菊莖疎葉且微雖言異蘭蕙亦自有芳菲未¶
<pb:KR4h0140_WYG_183-7a>¶
泛盈樽酒徒霑清露輝當榮君不採飄落欲何依¶
昔予聞姮娥竊藥駐雲髪不自嬌玉顔方希錬金骨飛¶
去身莫返含笑坐明月紫宫誇蛾眉随手會凋歇¶
宋玉事楚王立身夲髙潔巫山賦綵雲郢路歌白雪舉¶
國莫能和巴人皆巻舌一感登徒言恩情遂中絶¶
　　　翰林讀書言懐呈集賢(一夲此下有/院内二字)諸學士¶
晨趨紫禁中夕待金門詔觀書散遺帙探古窮至妙片¶
言茍會心掩卷忽而笑青蠅易相㸃白雪難同調本是¶
<pb:KR4h0140_WYG_183-7b>¶
疎散人屢貽褊促誚雲天屬清朗林壑憶逰眺或時清¶
風來閒倚欄(一作/檐)下嘯嚴光桐廬溪謝客臨海嶠功成¶
謝人間(一作/君)從此一投釣¶
　　　潯陽紫極宫感秋作¶
何處聞秋聲翛翛北窗竹迴薄萬古心攬之不盈掬静¶
坐觀衆妙浩然媚幽獨白雲南山來就我檐下宿嬾從¶
唐生决羞訪季主卜四十九年非一往不可復野情轉¶
蕭灑世道有飜覆陶令歸去來田家酒應熟¶
<pb:KR4h0140_WYG_183-8a>¶
　　　江上秋懐¶
餐霞卧舊壑散髪謝逺逰山蟬號枯桑始復知天秋朔¶
鴈别海裔越燕辭江樓颯颯風捲沙茫茫霧縈洲黄雲¶
結暮色白水揚寒流惻愴心自悲潺湲淚難収蘅蘭方¶
蕭瑟長嘆令人愁¶
　　　秋夕書懐(一作秋日/南逰書懐)¶
北風吹海鴈南渡落寒聲感此瀟湘客凄其流浪情海¶
懐結滄洲(一作逺心/飛蒼梧)霞(一作/遐)想逰赤城始探蓬壺事(一/作)¶
<pb:KR4h0140_WYG_183-8b>¶
(術/)旋覺天地輕澹然吟(一作/思)髙秋閒卧瞻太清蘿月掩¶
(一作/隐)空幕松霜結(一作/皓)前楹(一作松雲/散前楹)滅見息羣動獵¶
微窮至精桃花有源水可以保吾生¶
　　　避地司空原言懷¶
南風昔不競豪聖思經綸劉琨與祖逖起舞雞鳴晨雖¶
有匡濟心終為樂禍人我則異於是潜光皖水濵卜築¶
司空原北将天柱鄰雪霽萬里月雲開九江春俟乎泰¶
階平然後託微身傾家事金鼎年貌可長新所願得此¶
<pb:KR4h0140_WYG_183-9a>¶
道終然保清真弄景奔日馭攀星戯河津一随王喬去¶
長年玉天賔¶
　　　上崔相百憂章(時在潯/陽獄)¶
共工赫怒天維中摧鯤鯨噴蕩揚濤起雷魚龍陷人成¶
此禍胎火焚崑山玉石相磓仰希霖雨灑彼炎煨箭發¶
石開戈揮日迴鄒衍慟哭燕霜颯來微誠不感猶縶夏¶
䑓蒼鷹搏攫丹棘崔嵬豪聖凋枯王風傷哀斯文未䘮¶
東嶽豈頺穆逃楚難鄒脫呉災見機苦遲二公所咍驥¶
<pb:KR4h0140_WYG_183-9b>¶
不驟進麟何來哉星離一門草擲二孩萬憤結習(一作/緝)¶
憂從中催金瑟玉壺盡為愁媒舉酒太息泣血盈桮台¶
星冄朗天網重恢屈法申恩棄瑕取材冶長非罪尼父¶
無猜覆盆儻舉應照寒灰¶
　　　萬憤詞投魏郎中¶
海水渤潏人罹鯨鯢蓊胡沙而四塞始滔天於燕齊何¶
六龍之浩蕩遷白日於秦西九土星分嗸嗸棲棲南冠¶
君子呼天而啼戀髙堂而掩泣淚血地而成泥獄户(一/作)¶
<pb:KR4h0140_WYG_183-10a>¶
(時/當)春而不草獨幽怨而成迷兄九江兮弟三峡悲羽化¶
之難齊穆陵闗北愁愛子豫章天南隔老妻一門骨肉¶
散百草遇難不復相提携樹榛㧞桂囚鸞寵雞舜昔授¶
禹伯成耕犁徳自此衰吾将安棲好我者恤我不好我¶
者何忍臨危而相擠子胥鴟夷彭越醢醯自古豪烈胡¶
為此繄蒼蒼之天高乎視低如其聴卑脫我牢狴儻辨¶
美玉君収白珪¶
　　　荆州賊平臨洞庭言懷作¶
<pb:KR4h0140_WYG_183-10b>¶
脩蛇横洞庭吞象臨江島積骨成巴陵遺言聞楚老水¶
窮三苖國地窄三湘道嵗宴天峥嶸時危人枯槁思歸¶
阻䘮亂去國傷懷抱郢路方丘墟章華亦傾倒風悲猨¶
嘯苦木落鴻飛早日隱西赤沙月明東城草闗河望巳¶
絶氛霧行當掃長呌天可聞吾将問蒼昊¶
　　　覽鏡書懐¶
得道無古今失道還衰老自笑鏡中人白髪如霜草捫¶
心空嘆息問影何枯槁桃李竟何言終成南山皓¶
<pb:KR4h0140_WYG_183-11a>¶
　　　田園言懐¶
賈誼三年謫班超萬里侯何如牽白犢飲水對清流¶
　　　江南春懐¶
青春㡬何時黄鳥鳴不歇天涯失鄉(一作/歸)路江外老華¶
髪心飛秦塞雲影滯楚闗月身世殊爛漫田園久蕪沒¶
嵗宴何所從長歌謝金闕¶
　　　聴蜀僧濬彈琴¶
蜀僧抱緑綺西下峨眉峰為我一揮手如聴萬壑松客¶
<pb:KR4h0140_WYG_183-11b>¶
心洗流水餘響入霜鐘不覺碧山暮秋雲暗幾重¶
　　　魯東門觀刈蒲¶
魯國寒事早初霜刈渚蒲揮鎌若轉月拂水生連珠此¶
草最可珍何必貴龍鬚織作玉牀席欣承清夜娛羅衣¶
能冄拂不畏素塵蕪¶
　　　詠鄰女東窗海石榴¶
魯女東窗下海榴世所稀珊瑚映緑水未足比光輝清¶
香随風發落日好鳥歸願為東南枝低舉拂羅衣無由¶
<pb:KR4h0140_WYG_183-12a>¶
共攀折引領望金扉¶
　　　南軒松¶
南軒有孤松柯葉自綿羃清風無閒時瀟灑終日夕隂¶
生古苔緑色染秋煙碧何當凌雲霄直上數千尺¶
　　　詠山樽二首¶
蟠木不彫飾且将斤斧疎樽成山岳勢材是棟梁餘外¶
與金罍並中涵玉醴虚慙君垂拂拭遂忝玳筵居(此首/題一)¶
(作詠栁少府/山癭木樽)¶
<pb:KR4h0140_WYG_183-12b>¶
擁腫寒山木嵌空成酒樽愧無江海量偃蹇在君門¶
　　　初出金門尋王侍御不遇詠壁上鸚鵡(一作勑/放歸山)¶
　　　(留别王侍御/不遇詠鸚鵡)¶
落羽辭金殿孤鳴咤(一作/託)繡衣能言終見棄還向隴西¶
(一作/山)飛¶
　　　紫藤樹¶
紫藤挂雲木花蔓宜陽春宻葉隠歌鳥香風留美人¶
　　　觀放白鷹二首¶
<pb:KR4h0140_WYG_183-13a>¶
八月邉風髙胡鷹白錦毛孤飛一片雪百里見秋毫¶
寒冬十二月蒼鷹八九毛寄言燕雀莫相啅自有雲霄¶
萬里髙¶
　　　觀慱平王志安少府山水粉圗(一作/壁)¶
粉壁為空天丹青状江海逰雲不知歸日見白鷗在博¶
平真人王志安沉吟至此願挂冠松溪石磴帶秋色愁¶
客思歸坐曉寒¶
　　　題雍丘崔明府丹竈¶
<pb:KR4h0140_WYG_183-13b>¶
美人為政夲忘機服藥求仙事不違葉縣巳泥丹竈畢¶
瀛洲當伴赤松歸先師有訣神将助大聖無心火自飛¶
九轉但能生羽翼雙鳬忽去定何依¶
　　　觀元丹丘坐巫山屏風¶
昔逰三峡見巫山見畫巫山宛相似疑是天邊十二峰¶
飛入君家彩屛裏寒松蕭瑟如有聲陽䑓微茫如有情¶
錦衾瑶席何寂寂楚王神女徒盈盈髙(一夲有/唐字)咫尺如¶
千里翠屏丹崖燦如綺蒼蒼逺樹圍荆門歴歴行舟泛¶
<pb:KR4h0140_WYG_183-14a>¶
巴水水石潺湲萬壑分煙光草色俱氛氲溪花笑日何¶
年發江客聴猿㡬嵗聞使人對此心緬邈疑入嵩丘夢¶
綵雲¶
　　　求崔山人百丈崖瀑布圗¶
百丈素崖裂四山丹壁開龍潭中噴射晝夜生風雷但¶
見瀑泉落如潨雲漢來聞君寫真圗島嶼備縈迴石黛¶
刷幽草曽青澤古苔幽緘儻相傳何必向天台¶
　　　見野草中有曰白頭翁者¶
<pb:KR4h0140_WYG_183-14b>¶
醉入田家去行歌荒野中如何青草裏亦有白頭翁折¶
取對眀鏡宛将衰鬢同微芳似相誚留恨向東風¶
　　　流夜郎題葵葉¶
慙君能衛足歎我逺移根白日如分照還歸守故園¶
　　　塋禪師房觀山海圗¶
真僧閉精宇滅跡含達觀列嶂圗雲山攅峰入霄漢丹¶
崖森在目清晝疑卷幔蓬壺來軒窗瀛海入几案煙濤¶
爭噴薄島嶼相凌亂征帆飄空中瀑水灑天半峥嶸若¶
<pb:KR4h0140_WYG_183-15a>¶
可陟想像徒盈歎杳與真心冥遂諧靜者翫如登赤城¶
裏掲歩滄洲畔即事能娛人從兹得消散¶
　　　白鷺鶿¶
白鷺下秋水孤飛如墜霜心閒且未去獨立沙洲傍¶
　　　詠槿¶
園花笑芳年池草艶春色猶不如槿花嬋娟玉階側芬¶
榮何夭促零落在瞬息豈若瓊樹枝終嵗長翕赩¶
　　　詠桂¶
<pb:KR4h0140_WYG_183-15b>¶
世人種桃李皆在金張門攀折爭㨗徑及此春風暄一¶
朝天霜下榮耀難久存安知南山桂緑葉垂芳根清隂¶
亦可託何惜樹君園¶
　　　白胡桃¶
紅羅袖裏分眀見白玉盤中㸔却無疑是老僧休念誦¶
腕前推下水晶珠¶
　　　巫山枕障¶
巫山枕障畫髙丘白帝城邉樹色秋朝雲夜入無行處¶
<pb:KR4h0140_WYG_183-16a>¶
　巴水横天更不流¶
　　　　南奔書懐(一作自丹陽南奔道中作/此詩蕭士贇云是偽作)¶
　遥夜何漫漫(一作何/時旦)空歌白石爛甯戚未匡齊陳平終¶
　佐漢攙搶掃河洛直割鴻溝半厯數方未遷雲雷屢多¶
　難天人秉旄鉞虎竹光藩翰侍筆黄金臺傳觴青玉案¶
　不因秋風起自有思歸歎主將動䜛疑王師忽離叛自¶
　來白沙上(一作兵羅/滄海上)鼔譟丹陽岸賓御如浮雲從風各¶
　消散舟中指可掬城上骸爭㸑草草出近闗行行昧前¶
<pb:KR4h0140_WYG_183-16b>¶
　筭南奔劇星火北冦無涯畔顧乏七寶鞭留連道傍翫¶
　太白夜食&KR0295;長虹日中貫秦趙興天兵茫茫九州亂感¶
　遇明主恩頗髙祖逖言過江誓流水志在清中原㧞劍¶
　擊前柱悲歌難重論¶
　¶
　¶
　¶
御定全唐詩巻一百八十三¶
