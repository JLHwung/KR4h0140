# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.411317
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六
<pb:KR4h0140_WYG_006-1a>¶
　欽定四庫全書¶
御定全唐詩巻六¶
　　章懷太子¶
　太子名賢字明允髙宗第六子容止端重甫數歳讀書¶
　一覽轍不忘上元二年立為皇太子嘗詔集諸儒張大¶
　安等注後漢書武后以明崇儼為盜所殺疑出太子之¶
　謀誣搆而廢之后得政遂遇害詩一首¶
　　　　黄臺瓜辭(初武后殺太子𢎞立賢為太子後賢/疑隙寖開不能保全無由敢言乃作)¶
<pb:KR4h0140_WYG_006-1b>¶
　　　　(是辭命樂工歌之/冀后聞而感悟)¶
　種瓜黄臺下瓜熟子離離一摘使瓜好再摘使(一作/令)瓜¶
　稀三摘猶(一作/尚)自可摘絶抱蔓歸¶
　　韓王元嘉¶
　王髙祖第十一子少好學聚書至萬巻皆以古文字參¶
　定同異閨門修整當世稱之中宗廢居房陵王與越王¶
　貞父子謀舉兵反正未發而泄為武后所殺有詩一首¶
　　　　奉和同太子監守違戀(髙宗為/太子也)¶
<pb:KR4h0140_WYG_006-2a>¶
乾象開層構離明啓少陽卜征從獻吉守器屬元良逖¶
矣凌周誦遥哉掩漢莊好士傾南洛多才盛北場地分¶
丹鷲嶺途間白雲鄉儲誠䖍曉夕宸愛積炎凉珠璧連¶
霄漢萬物仰重光¶
　越王貞¶
王太宗第八子善騎射渉文史有吏幹為宗室材王垂¶
拱中王與韓王元嘉等謀舉兵反正事敗仰藥卒有詩¶
一首¶
<pb:KR4h0140_WYG_006-2b>¶
　　　奉和聖製過温湯¶
鳳輦騰宸駕驪籞次乾遊坎徳疎温液山隈派暖流寒¶
氛空外擁蒸氣沼中浮林凋帷影散雲斂蓋隂収霜郊¶
暢𤣥覽參差落景遒¶
　信安王禕¶
信安王禕太宗孫呉王恪次子特封嗣江王開元時徙¶
封信安歴兵部尚書朔方節度使坐事除衢州刺史天¶
寶初以太子少師致仕詩一首¶
<pb:KR4h0140_WYG_006-3a>¶
　　　　石橋(在衢之爛柯山即王質看仙人弈棊處也/詩冇貞元二年嚴綬石刻記  詩内缺二)¶
　　　　(十一/字)¶
　别有經行所迥跨重巒側粤因求瘼餘倐想尋眞域放¶
　情恣披拂杖策聊　　　　　　　　　　　色亂幡¶
　霧中見雁墖雲間識薄煙羃逺郊遥峯沒歸翼仙橋危¶
　石架幽洞乘　　　　　　　　　　易測二敎無先¶
　後一相平而直冀兹捐俗心永懷依妙力¶
　¶
<pb:KR4h0140_WYG_006-3b>¶
　¶
　¶
　¶
　¶
　¶
　¶
　¶
御定全唐詩巻六¶
