# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.695200
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百三十九
<pb:KR4h0140_WYG_239-1a>¶
　欽定四庫全書¶
御定全唐詩巻二百三十九¶
　　錢起¶
　　　　同程九早入中書(一作錢/珝詩)¶
　漢家賢相重英竒蟠木何材也見知不意雲霄能自致¶
　空驚鵷鷺忽相隨臘雪初明柏子殿春光欲上萬年枝¶
　獨慙皇鑒明如日未厭春(一作/螢)光向玉墀¶
　　　　仲春宴王補闕城東小(一作/山)池¶
<pb:KR4h0140_WYG_239-1b>¶
　王孫興至幽尋好芳草春深景氣和藥院愛隨流水入¶
　山齋喜與白雲過猶嫌巢鶴窺人逺不厭叢花對客多¶
　醉來倚玉無餘事目送歸鴻笑復歌¶
　　　　夜宿靈臺寺寄郎士元¶
　西日横山含碧空東方吐月滿禪宫朝瞻䨇頂青冥上¶
　夜宿諸天色界中石潭倒獻(一作洑/一作暎)蓮花水塔院空聞¶
　松柏風萬里故人能尚爾知君視聽我心同¶
　　　　題郎士元半日呉村别業兼呈李長官¶
<pb:KR4h0140_WYG_239-2a>¶
半日呉村帶晩霞閒門髙柳亂飛鵶横雲嶺外千重樹¶
流水聲中一兩家愁人昨夜相思苦閏月今年春意賖¶
自歎梅生頭似雪却憐潘令縣如花¶
　　　猷川雪後送僧粲臨還京時避世卧疾¶
連歩青溪幾萬重有時共立在孤峰齋到盂空餐雪麥¶
(一作/麥雪)經傳金字坐雲松呻吟獨卧猷川水振錫先聞長¶
樂鐘回望羣山攜手處離心一一涕無從¶
　　　和李員外扈(一作/從)駕幸温(一作/湯)泉宫¶
<pb:KR4h0140_WYG_239-2b>¶
未央月曉度踈鐘鳳(一作/歩)輦時廵出九重雪(一作/雨)霽山¶
門迎瑞日雲開水殿候飛龍輕寒不入宫中樹佳氣常¶
薰(一作/浮)仗外峰遥羡枚臯扈仙(一作/先扈)蹕偏承霄漢渥恩¶
濃¶
　　　長信怨¶
長信螢來一葉秋蛾眉淚盡九重幽鳷鵲觀前明月度¶
芙蓉闕下絳河流鴛衾久别難為夢鳯管遥聞更起愁¶
誰分(一作/念)昭陽夜歌舞君王玉輦正淹留¶
<pb:KR4h0140_WYG_239-3a>¶
　　　送河南陸少府¶
雲間陸生美且竒銀章朱綬暎金羈自料抱材将致逺¶
寧嗟趨府暫牽卑東城社日催巢燕上苑秋聲散御梨¶
朝夕詔書還柏署行看飛隼集髙枝¶
　　　送李評事赴潭州使幕¶
湖南逺去有餘情蘋葉初齊白芷生謾説簡書催物役¶
遥知心賞緩王程興過山寺先雲到嘯引江帆帶月行¶
幕下由來貴無事佇聞談笑靜黎甿¶
<pb:KR4h0140_WYG_239-3b>¶
　　　送李九貶南陽¶
玉柱金罍醉不歡雲山驛道向東看鴻聲斷續暮天逺¶
柳影蕭疎秋日寒霜降幽林霑蕙若弦驚翰苑失鴛鸞¶
秋來回首君門阻馬上應歌行路難¶
　　　送裵頔(一作/廸)侍御使蜀¶
柱史纔年四十强鬚髯𤣥髪美清揚朝天繡服乗恩貴¶
出使星軺滿路光錦水繁花添麗藻峨嵋明月引飛觴¶
多才自有雲霄望計日應追鴛鷺行¶
<pb:KR4h0140_WYG_239-4a>¶
　　　送韋信愛子歸覲¶
離舟解纜到斜暉春水東流燕北(一作/北雁)飛才子學詩趨¶
露冕棠花含笑待斑衣稍聞江樹啼猨近轉覺山林過¶
客稀借問還珠盈合浦何如鯉也入庭闈¶
　　　送興平王少府遊梁¶
舊識相逢情更親攀歡甚少愴離頻黄綬罷來多逺客¶
青山何處不愁人日斜官樹聞蟬滿(一作/晚)雨過關城見¶
月新梁國遺風重詞賦諸侯應念馬卿貧¶
<pb:KR4h0140_WYG_239-4b>¶
　　　送張員外出牧岳州¶
鳳凰銜詔與何人善政多才寵寇恂臺上鴛鸞爭送逺¶
岳陽雲樹待行春自憐黄閣知音在不厭彤幨出守頻¶
應笑馮唐衰且拙世情相見白頭新¶
　　　送孫十尉温縣¶
飛花落絮滿河橋千里傷心送客遥不惜芸香染黄綬¶
惟憐鴻羽下青霄雲衢有志終驤首吏道無媒且折腰¶
急管繁弦催一醉頹陽不駐引征鑣¶
<pb:KR4h0140_WYG_239-5a>¶
　　　送鍾評事應宏詞下第東歸¶
芳嵗歸人嗟轉蓬含情回首灞陵東蛾眉不入秦臺鏡¶
鷁羽還驚宋國風世事悠揚春夢裏年光寂寞旅愁中¶
勸君稍盡離筵酒千里佳期難再同¶
　　　送嚴維尉河南¶
蕙葉青青花亂開少年趨府下蓬萊甘泉未獻(一作/厭)揚¶
雄賦吏道何勞賈誼才征陌獨愁飛蓋逺離筵只惜暝¶
鐘催欲知别後相思處願植瓊枝向柏臺¶
<pb:KR4h0140_WYG_239-5b>¶
　　　送馬員外拜官覲省¶
二十為郎事漢文鴛雛驥子自為羣筆精已許臺中妙¶
劒術還令世上聞歸覲屢經槐里月出師常笑棘門軍¶
莫言來往朝天逺看取鳴鞘入斷雲¶
　　　送冷朝陽擢第後歸金陵覲省¶
萊子晝歸今始好潘園景色夏偏濃夕陽流水吟詩去¶
明月青山出竹逢兄弟相歡初讓果鄉人爭賀舊登龍¶
佳期少别俄千里雲樹愁看過(一作/歴)幾重¶
<pb:KR4h0140_WYG_239-6a>¶
　　　九日宴浙江西亭¶
詩人九日憐芳菊筵客髙齋宴浙江漁浦浪花揺素壁¶
西陵樹色入秋窗木奴向熟懸金實桑落新開瀉玉缸¶
四子醉時爭講習笑論黄霸舊為邦¶
　　　和王員外雪晴早朝¶
紫微晴雪帶恩光繞仗偏隨鴛鷺行長信月留寧避曉¶
宜春花滿不飛香獨看積素凝清禁已覺輕寒讓太陽¶
題柱盛名兼絶唱風流誰繼漢田郎¶
<pb:KR4h0140_WYG_239-6b>¶
　　　避暑納涼¶
木槿花開畏日長時揺輕扇倚繩牀初晴草蔓縁新筍¶
頻雨苔衣染舊牆十旬河朔應虚醉八柱天台好納涼¶
無事始然知靜勝深垂紗帳詠滄浪¶
　　　早夏¶
楚狂身世恨情多似病如憂正是魔花萼敗春多寂寞¶
葉隂迎夏已清和鸝黄好鳥揺深(一作/紅)樹細白佳人著¶
紫羅軍旅閲詩裁不得可憐風景遣如何¶
<pb:KR4h0140_WYG_239-7a>¶
　　　題嵩陽焦道士石壁¶
三峰花畔(一作/半)碧堂懸錦里真人此得仙玉體(一作/醴)纔¶
飛西蜀雨霓裳欲向大羅天彩雲不散燒丹竈白鹿時¶
藏種玉田幸入桃源因(一作/應)去世方期丹訣一延年¶
　　　題延州聖僧穴¶
定力無涯不可稱未知何代坐禪僧黙黙山門宵閉月¶
熒熒石壁晝然燈四時樹長書經葉萬嵗巖懸拄杖藤¶
昔日捨身縁救鴿今時出見有飛鷹¶
<pb:KR4h0140_WYG_239-7b>¶
　　　樂遊原晴望上(一作/寄)中書李侍郎¶
爽氣朝來(一作/分)萬里清憑髙一望九秋(一作/愁)輕不知鳳¶
沼(一作/傳説)霖初霽但覺(一作/見)堯天日轉明四野山河通(一/作)¶
(同/)逺色千家砧杵共秋聲遥想(一作/指)青雲丞相府何時¶
開閤引(一作/對)書生¶
　　　幽居春暮書懐(一作石門暮春/一作藍田春暮)¶
自哂鄙夫多野性貧(一作/閒)居數畝半臨湍(一作/村端)谿雲雜¶
雨來茅屋山雀(一作/鳥)将雛到(一作/至)藥欄仙籙滿牀閒不¶
<pb:KR4h0140_WYG_239-8a>¶
厭隂符在篋老羞看更憐童子宜春服花裏尋師指(一/作)¶
(到/)杏壇¶
　　　謁許由廟¶
故向箕山訪許由林泉物外自清幽松上挂瓢枝幾變¶
石間洗耳水空流緑苔唯見遮三徑青史空傳謝九州¶
𬗟想古人増歎惜䬃然雲樹滿巖秋¶
　　　過張成侍御宅¶
丞相幕中題(一作/吐)鳳人文章心事每相親從軍誰謂仲¶
<pb:KR4h0140_WYG_239-8b>¶
宣樂入室方知顔子貧杯裏紫茶香代酒琴中緑水靜¶
留賔欲知别後相思意唯願瓊枝入夢頻¶
　　　酬考功楊員外見贈佳句(黄卷讀來今巳老/白頭受屈不曽言)¶
上林諫獵知才薄尺組承恩愧命牽潢潦難滋滄海潤¶
螢光空盡太陽前虚名濫接登龍士野性寧㤀種黍田¶
相國無私人守樸何辭老去上皇年¶
　　　寄永嘉王十二¶
永嘉風景入新年才子詩成定可憐夢裏還鄉不相見¶
<pb:KR4h0140_WYG_239-9a>¶
天涯憶戴復誰傳花傾曉露垂如淚鶯拂遊絲斷若弦¶
願得回風吹海雁飛書一宿到君邉¶
　　　七盤嶺阻寇聞李端公先到南楚¶
日暮窮途淚滿襟雲天南望羡飛禽阮(一作/隴)腸暗與孤¶
鴻(一作/魂)斷江水遥連别恨深明月既能通憶夢青山何¶
用隔同心秦楚眼看成絶國相思一寄白頭吟¶
　　　酬趙給事相尋不遇留贈¶
誰憶(一作/意)顔生窮巷裏能勞馬跡破春苔忽看童子掃¶
<pb:KR4h0140_WYG_239-9b>¶
花處始愧夕郎題鳳來斜景適隨詩興盡好風纔送珮¶
聲回豈無雞黍期他日惜此殘春阻緑杯¶
　　　山中酬楊補闕見過¶
日暖風恬種藥時紅泉翠壁薜蘿垂幽溪鹿過苔還靜¶
深樹雲來鳥不(一作/未)知青𤨏同心多逸興春山載酒逺¶
相隨却慙(一作/思)身外(一作/事)牽纓冕未(一作/寧)勝杯(一作/林)前¶
倒接䍦¶
　　　同王錥起居程浩郎中韓翃舍人題安國寺用¶
<pb:KR4h0140_WYG_239-10a>¶
　　　上人院¶
慧眼沙門真逺公經行宴坐有儒風香縁不絶簮裾㑹¶
禪想寧妨藻思通曙後鑪煙生不滅晴來堦色並歸空¶
狂夫入室無餘事唯與天花一笑同¶
　　　尋司勲李郎中不遇¶
知已知音同舍郎如何咫尺阻清揚每恨蒹葭傍(一作/倚)¶
芳樹多慚新燕入華堂重花不隔陳蕃榻脩竹能深夫¶
子牆唯有早朝趨鳳閣朝時憐羽接鴛行¶
<pb:KR4h0140_WYG_239-10b>¶
　　　贈張南史¶
紫泥何日到滄洲笑向東陽沈隠侯黛色晴(一作/山)峰雲¶
外出縠文江水縣前流使臣自欲論公道才子非關厭¶
薄遊溪畔秋蘭雖可佩知君不得少停舟(縠江蘭溪/之别名也)¶
　　　暇日覽舊詩因以題咏¶
逍遥心地得關關偶被功名涴(一作/凂)我閒有夀亦将歸¶
象外無詩兼不戀人間何窮黙識輕洪範未䘮斯文勝¶
大還筐篋靜開難似此蕊珠春色(一作/雪)海中山¶
<pb:KR4h0140_WYG_239-11a>¶
　　　漢武出獵¶
漢家無事樂時雍羽獵年年出九重玉帛不朝金闕路¶
旌旗長繞綵霞峰且貪原獸輕黄屋寧畏漁人犯白龍¶
薄暮方歸長樂觀垂楊幾處緑煙濃¶
　　　宴曹王宅¶
賢王駟馬退朝初小苑三春帶雨餘林沼葱蘢多貴氣¶
樓臺隠暎接天居仙雞引敵穿紅藥宫燕銜泥落綺疏¶
自歎平生相識願何如今日厠應徐¶
<pb:KR4h0140_WYG_239-11b>¶
　　　重贈趙給事¶
久飛鴛掖出時髦耻負平生稽古勞玉樹滿庭家轉貴¶
雲衢獨歩位初髙能迂騶馭尋蝸舍不惜瑶華報木桃¶
應念潜郎守貧病常悲休沐對蓬蒿¶
　　　贈闕下(一作闕/下贈)裵舍人¶
二月黄鶯(一作/鸝)飛上林春城紫禁(一作/陌)曉隂隂(一作沈/沈一本)¶
(二句/倒用)長樂鐘聲花外盡龍池柳色雨中深陽和不散窮¶
途恨霄漢長懐(一作/懸)捧日心獻賦十年猶未遇羞将白¶
<pb:KR4h0140_WYG_239-12a>¶
髪對華簮¶
　　　登劉賔客髙齋(時公初退相山一作/春題劉相公  齋)¶
能以功成疎寵位不将心賞負雲霞林間客散孫𢎞閣¶
城(一作/壇)上山宜綺季家蝴蝶晴連(一作/憐)池岸草黄鸝晩¶
(一作/曉)出柳園花(一作山蝶成羣爭遶/蕙黄鸝命子暗移花)日陪鯉也趨文苑¶
誰道門生隔絳紗¶
　　　哭辛霽¶
流水辭山花别枝隨風一去絶還期昨夜故人泉下宿¶
<pb:KR4h0140_WYG_239-12b>¶
今朝白髪鏡中垂音徽寂寂空成夢容範朝朝無見時¶
旦暮餘生幾息在不應存没未甞悲¶
　　　和慕容法曹尋漁者寄城中故人¶
孤煙一㸃綠溪湄漁父幽居即舊基飢鷺不驚收釣處¶
閒麛應乳負暄時茅齋對雪開尊好穉子焚枯飯客遲¶
勝事宛然懐抱裏頃來新得謝公詩¶
　　　山花¶
山花照塢復燒溪樹樹枝枝盡可迷野客未來枝畔立¶
<pb:KR4h0140_WYG_239-13a>¶
流鶯已向樹邊啼從容只是愁風起眷戀常須向(一作/到)¶
日西别有妖妍勝桃李攀來折去亦成蹊¶
　　　送楊著作歸東海¶
楊柳出關色東行千里期酒酣暫輕别路逺始相思欲¶
識離心盡斜陽(一作/光)到海時(一本無/末二句)¶
　　　送李協律還東京¶
芳草忽無色王孫復入關長河侵驛道匹馬傍雲山愁¶
見離居久螢飛秋月閒¶
<pb:KR4h0140_WYG_239-13b>¶
　　　秋館言懐¶
蟋蟀已秋思蕙蘭仍碧滋蹉跎獻賦客歎息此良時日¶
夕雲臺下商歌空自悲¶
　　　和劉明府宴縣前山亭¶
城隅勞心處雪後嵗芳開山暎千花出泉經萬井來翔¶
鸞欲下舞上客且留杯¶
　　　新雨喜得王卿書問¶
苦雨暗秋徑寒花垂紫苔愁中緑尊盡夢裏故人來果¶
<pb:KR4h0140_WYG_239-14a>¶
有相思字銀鉤新月開¶
　　　賦得巢燕送客¶
能棲杏梁際不與黄雀羣夜影寄紅燭朝飛髙碧雲含¶
情别故侣花月(一作/宛似)惜春分¶
　　　題張藍田訟堂¶
角巾髙枕向晴山訟簡庭空不用關秋風窗下琴書靜¶
夜(一作/落)景門前人吏閒稍覺淵明歸思逺東臯月出片¶
雲還¶
<pb:KR4h0140_WYG_239-14b>¶
　　　江行無題一百首(一作錢/珝詩)¶
傾酒向漣漪乗流東(一作/欲)去時寸心同尺璧投此報馮夷¶
江曲全縈楚雲飛(一作/氛)半自秦峴山回首望如别故關¶
(一作/鄉)人(往年累/登峴亭)¶
浦煙函夜色(一作寒/永夜)冷日轉秋旻自有沈碑石(一作/在)清¶
光不照人¶
楚岸雲空(一作/初)合楚城人不來只(一作/秖)今誰善舞莫恨¶
發陽(一作/廢章)臺¶
<pb:KR4h0140_WYG_239-15a>¶
行背青山郭吟當白露秋風流無屈宋空詠古荆州¶
晚來漁父喜罾(一作/網)重欲收遲恐有長江使金錢願贖¶
龜¶
去指龍沙路徒懸象闕(一作/魏)心夜涼無逺夢不為偶聞¶
砧¶
霽雲疎有葉雨浪細無花穏放扁舟去江天自有涯¶
好日當(一作/長)秋半層波動旅腸已行千里外誰與共秋¶
光¶
<pb:KR4h0140_WYG_239-15b>¶
潤色非東里官曹更建章宦遊難自定來喚櫂船郎¶
夜江清未曉徒惜月光(一作/先)沈不是因行樂堪傷老大¶
心¶
翳日多喬木維舟取束薪靜聽江叟語俱(一作/盡)是厭兵¶
人¶
箭漏日初短汀煙草未(一作/木)衰雨餘(一作/微)雖更緑不是¶
采蘋時¶
山雨(一作/水)夜來漲喜魚跳滿江岸沙平欲盡垂蓼入船¶
<pb:KR4h0140_WYG_239-16a>¶
窗¶
渚邊新雁下舟上獨淒涼俱是南來客憐君綴一行¶
牽路沿(一作/縁)江狹沙崩岸不平盡知行處險誰肎載時¶
輕¶
雲宻連江暗風斜著物鳴一杯真戰将笑爾作愁兵¶
柳拂斜開(一作/陽)路籬邊數戸村可能還有意不掩向江¶
門¶
不識桓公(一作/相如)渴徒吟子美詩江清唯獨看心外更誰¶
<pb:KR4h0140_WYG_239-16b>¶
知¶
憔悴異靈均非讒作逐臣如逢漁父問未是獨醒人¶
水涵秋色靜雲帶夕陽髙詩癖非吾病何妨吮短毫¶
登(一作/帶)舟非(一作/維)古岸還似阻西陵箕伯無多少回頭¶
詎不能¶
帆翅初張處雲鵬怒翼同莫愁千里路自有到來風¶
秋(一作/愁)雲久無雨江燕社猶飛却笑舟中客今年未得¶
歸¶
<pb:KR4h0140_WYG_239-17a>¶
佳節雖逢菊浮生(一作/雲)正似(一作/是)萍故山何處望荒岸¶
小長亭¶
行到楚江岸蒼茫人正迷秖知秦塞逺格磔鷓鴣啼¶
月下江流靜村荒人語稀鷺鷥雖有伴仍(一作/乃)共影䨇¶
飛¶
斗轉月未落舟行夜已深有村知不逺風便數聲砧¶
櫂驚沙鳥迅飛濺夕陽波不顧魚多處應防一目羅¶
漸覺江天逺難逢故國書可能無往事空食鼎中魚¶
<pb:KR4h0140_WYG_239-17b>¶
岸草連荒色村聲樂稔年晩晴初(一作/貪)穫稻閒却采蓮¶
(一作/菱)船¶
灘淺爭(一作/多)遊鷺江清易見魚怪來吟未足秋物欠紅¶
蕖¶
蛩響依莎(一作/沙)草螢飛透水煙夜涼誰詠史空泊運租¶
船¶
睡穏葉舟輕風微浪不驚任君(一作/人居)蘆葦岸終夜動秋¶
聲¶
<pb:KR4h0140_WYG_239-18a>¶
自念(一作/守)平生意曽期一郡符豈(一作/可)知因謫宦斑鬢¶
入江湖¶
煙渚復煙渚畫屏休(一作/還)畫屏引愁天末去數㸃暮山¶
青¶
水天涼夜月不是惜(一作/少)清光好物(一作/景)隨人祕(一作/物)¶
秦淮憶建康¶
古來多思客揺落恨江潭今日秋風至蕭疎獨(一作/過)沔¶
南¶
<pb:KR4h0140_WYG_239-18b>¶
暎竹疑村好穿蘆覺渚幽漸安無曠土薑芋當農收¶
秋風動客心寂寂不成吟飛上危檣立啼烏(一作/鶯)報好¶
(一作鳥/不知)音¶
見底髙秋水開懐萬里天旅吟還有伴沙柳數枝蟬¶
九日自佳節扁舟無一杯曹園舊尊酒戲馬憶髙臺¶
兵火有餘燼貧村纔數家無人爭曉閒殘月下寒沙¶
渚禽菱芡足不向稻粱爭靜宿凉灣月應無失侣聲¶
輕雲未䕶(一作/撲)霜樹杪橘初黄信是知名物微風過水¶
<pb:KR4h0140_WYG_239-19a>¶
香¶
渺渺望天涯清漣浸赤霞難逢星漢使烏鵲日(一作/自)乗¶
槎¶
土曠深耕少江平逺釣多生平皆棄本金革竟如何¶
海月非常物等閒不可尋披沙應有地淺處定無金¶
風晩冷颼颼蘆花已白頭舊來紅葉寺堪憶玉京秋¶
風好來無陣雲閒去有蹤釣歌無逺近應喜罷艨艟¶
呉疆連楚甸楚俗異呉鄉漫把尊中物無人啄蠏筐(一/作)¶
<pb:KR4h0140_WYG_239-19b>¶
(黄/)¶
岸緑野煙逺江紅斜照微撐開小漁艇應到月明歸¶
雨餘江始漲漾漾見流薪曽歎河(一作/溝)中木斯言憶古¶
人¶
葉(一作/乗)舟維夏口煙野獨行時不見頭陀寺空懐幼婦¶
碑¶
晚泊武昌岸津亭疎柳風數株曽手植好事憶陶公¶
墜露曉猶濃(一作霞墜/日猶紅)秋花(一作/清風)不易逢渉江雖已晩¶
<pb:KR4h0140_WYG_239-20a>¶
髙樹搴(一作/攀)芙蓉¶
舟航依浦定星斗滿江寒若比隂霾日何妨夜未䦨¶
近戍離金落孤岑望火門唯将知命意瀟灑向乾坤¶
叢菊生堤上此花長後時有人還採掇何必在(一作/及)春¶
期¶
夕景殘霞落秋寒細雨晴短纓何用濯舟在月中行¶
堤(一作/垠)壊漏(一作/滿)江水地坳成野塘晩荷人不折留取¶
(一作/此)作秋香¶
<pb:KR4h0140_WYG_239-20b>¶
左(一作/失)宦終何路攄懐亦自寛襞牋嘲白鷺無意喻梟¶
鸞¶
樓空人不歸雲似去時衣黄鶴無心下長應笑令威¶
白帝朝驚浪潯陽(一作/陽臺)暮暎雲等閒生險易世路秖如¶
君¶
櫓慢開(一作/生)輕浪帆虚帶白雲客船雖狹小容得庾(一/作)¶
(瘦/)将軍¶
風雨正甘(一作/酣)寝雲霓忽晩晴放歌雖(一作/須)自遣一嵗¶
<pb:KR4h0140_WYG_239-21a>¶
又崢嶸¶
靜看秋江水風微浪漸平人間馳競處塵土自波成¶
風勁(一作/借)帆方疾風回櫂却遲較量人世事不校一毫¶
釐¶
咫尺愁風雨匡廬不可登秖疑雲(一作/香)霧窟猶有六朝¶
僧¶
幽思正遲遲沙邊濯弄時自憐非博物猶未識鳧葵¶
曽有煙波客能歌西塞山落帆唯待月一釣紫菱灣¶
<pb:KR4h0140_WYG_239-21b>¶
千頃水紋細一拳嵐影孤君山寒樹緑曽過洞庭湖¶
光濶重湖水低斜逺雁行未曽無興詠多謝沈東陽¶
晩菊繞江壘忽如開古屏莫言時節過白日有餘馨¶
秋寒鷹隼健逐雀下雲空知是江湖濶無心擊塞鴻¶
日落長亭晩山門歩障青可憐(一作/能)無酒分處處(一作/更祝)¶
有旗亭(一作/星)¶
江草何多思冬青尚滿洲誰能驚鵩鳥作賦為沙鷗¶
逺岸無行樹經霜有半紅停船搜(一作/披)好句題葉贈江¶
<pb:KR4h0140_WYG_239-22a>¶
楓¶
身世比行舟無風亦暫休敢言終破浪唯願穏乗流¶
數畝蒼苔石煙濛鶴卵洲定因詞客遇(一作/過)名字始風¶
流¶
興閒停桂楫路好過松門不負佳山水還開酒一尊¶
幽懐念煙水長恨隔龍沙今日滕王閣分明見落霞¶
短楫休敲桂孤根自駐萍自憐非劒氣空向斗牛星¶
江流何渺渺懐古獨依依漁父非賢者蘆中但有磯¶
<pb:KR4h0140_WYG_239-22b>¶
髙浪如銀屋江風一發時筆端降太白才大語終竒¶
細竹漁家路晴陽看結繒(一作/罾)喜來邀客坐分與折腰¶
菱¶
幸有煙波興寧辭筆硯勞縁情無怨刺(一作/刺怨)却似反離¶
騷¶
平湖五百里江水想通波不柰扁舟去其如決計何¶
數峰雲斷處去岸暎髙(一作/西)山身到韋(一作/章)江日猶應¶
(一作/應猶)未得閒¶
<pb:KR4h0140_WYG_239-23a>¶
一灣斜照水三版順風船未敢相邀約勞生秖自憐¶
江雨正霏微江村晩度稀何曽妨釣艇更待得魚歸¶
沙上獨行時髙吟(一作/吟情)到楚詞(一作/祠)難将垂岸蓼盈(一/作)¶
(應/)把當江蘺¶
新野舊樓名潯陽勝賞情照人長一色江月共淒清¶
願飲西江水那吟北渚愁莫教留滯跡逺比蔡昭侯¶
湖口分江水東流獨有情當時好風物誰伴謝(一作/為伴)宣¶
城¶
<pb:KR4h0140_WYG_239-23b>¶
潯陽江畔菊應似古來秋為問幽棲客吟時得酒不¶
髙峰有佳號千尺倚寒松(一作/風)若使鑪煙在猶應為上¶
公¶
萬木已清霜江邊村事忙故溪黄稻熟一夜夢(一作/甕)中¶
香¶
楚水苦縈迴征帆落又開可縁非直路却有好風來¶
逺謫嵗時晏暮江風雨寒仍愁繫舟處驚夢近長灘¶
　　　言懐¶
<pb:KR4h0140_WYG_239-24a>¶
夜月霽未(一作/來)好雲泉堪夢歸如何建章漏催著早朝¶
衣¶
　　　和張僕射塞下曲(一作盧/綸詩)¶
月黑雁飛髙單于夜遁逃欲将輕騎逐大雪滿弓刀¶
　　　送李明府去官¶
謗言三至後直道歎何如今日藍溪水無人不(一作助/又作朂)¶
夜魚(一作/漁)¶
　　　赴章陵詶李卿贈别¶
<pb:KR4h0140_WYG_239-24b>¶
一官叨下秩九棘謝知音芳草文園路春愁滿别心¶
　　　逢俠者¶
燕趙悲歌士相逢劇孟家寸心言不盡前路日将斜¶
　　　郎員外見尋不遇¶
軒騎來相訪漁樵悔晩歸更憐垂(一作/乗)露跡花裏㸃牆¶
衣¶
　　　過李侍御宅(一作過故/吕侍御宅)¶
不見承明客愁聞長樂鐘(一作翰墨成千/古恩榮謝九重)馬卿何早世¶
<pb:KR4h0140_WYG_239-25a>¶
漢主欲登封¶
　　　宿洞口館(一作/驛)¶
野竹通溪冷秋泉(一作蟬一作泉/聲又作蟬聲)入戸鳴亂(一作/往)來人¶
不到芳(一作/寒)草上堦生¶
　　　九日寄姪箊箕等¶
采菊偏相憶傳香寄便風今朝竹林下莫使桂尊空¶
　　　梨花¶
豔靜如籠月香寒未逐風桃花徒照地終被笑妖紅¶
<pb:KR4h0140_WYG_239-25b>¶
　　　題崔逸人山亭¶
藥徑深紅蘚山窗滿翠微羡君花下酒(一作/醉)蝴蝶夢中¶
飛¶
　　　藍田溪雜詠二十二首¶
　　　　登臺(一作望/山臺)¶
望山登春臺目盡趣難極晩景下平阡花際霞峰色¶
　　　　板橋¶
靜宜樵隠度逺與車馬隔有時行藥來喜遇歸山客¶
<pb:KR4h0140_WYG_239-26a>¶
　　　　石井¶
片霞照仙井泉底桃花紅那知幽石下不與武陵通¶
　　　　古藤¶
引蔓出雲樹垂綸覆巢鶴幽人對酒時苔上閒花落¶
　　　　晩歸鷺¶
池上靜難厭雲間欲去晩忽背夕陽飛乗興(一作/剰與)清風¶
逺¶
　　　　洞仙謡(一作伺/山徑)¶
<pb:KR4h0140_WYG_239-26b>¶
幾轉到青山數重度流水秦人入雲去知向桃源裏¶
　　　　藥圃¶
春畦生百藥花葉香初霽好客似風光(一作日/與光風)偏來入¶
叢蕙¶
　　　　石上苔¶
淨(一作/靜)與溪色連幽宜松雨(一作/露)滴誰知古石上不染¶
世人跡¶
　　　　窗裏山¶
<pb:KR4h0140_WYG_239-27a>¶
逺岫見如近千里(一作/重)一窗裏坐來石上雲乍謂壺中¶
起¶
　　　　竹間路¶
暗歸草堂靜半入花園(一作/源)去有時載酒來不與清風¶
遇¶
　　　　竹嶼¶
幽鳥清漣上興來看不足新篁壓水低昨夜鴛鴦宿¶
　　　　砌下泉¶
<pb:KR4h0140_WYG_239-27b>¶
穿雲來自逺激砌流偏駛能資庭戸幽更引海禽至¶
　　　　戲鷗¶
乍依菱蔓聚盡向蘆花滅更喜好風來數片翻晴雪¶
　　　　逺山鐘¶
風送出山鐘雲霞度水淺欲知(一作/尋)聲盡處鳥滅寥天¶
逺¶
　　　　東陂(一作憶/皇子陂)¶
永日興難忘掇芳春陂曲新晴花枝下愛此苔水緑¶
<pb:KR4h0140_WYG_239-28a>¶
　　　　池上亭¶
臨池構杏梁待客歸煙塘水上褰簾好蓮開杜若香¶
　　　　銜魚翠鳥¶
有意蓮葉間瞥然下髙樹擘波得潛魚一㸃翠光去¶
　　　　石蓮花¶
幽石生芙蓉百花慚美色逺笑越溪女聞芳不可識¶
　　　　潺湲(一作/溪)聲¶
亂石跳素波寒聲聞(一作/來)幾處颼颼暝風引散出空林¶
<pb:KR4h0140_WYG_239-28b>¶
去¶
　　　　松下雪¶
雖因朔風至不向瑶臺側唯助苦寒松偏明後彫色¶
　　　　田鶴¶
田鶴望碧霄無風亦自舉單飛後片雲早晩及前侣¶
　　　　題南陂¶
家住鳳城南門臨古陂曲時憐上林雁半入池塘宿¶
　　　傷秋¶
<pb:KR4h0140_WYG_239-29a>¶
嵗去人頭白秋來樹葉黄搔頭向黄葉與爾共悲傷¶
　　　送崔山人歸山¶
東山殘雨挂斜暉野客巢由指翠微别酒稍酣乗興去¶
知君不羡白雲歸¶
　　　題禮上人壁畫山水¶
連山畫出暎禪扉粉壁香筵(一作/煙)滿翠微坐來鑪氣縈¶
空散(一作/徹)共指晴雲向嶺歸¶
　　　送歐陽子還江華郡¶
<pb:KR4h0140_WYG_239-29b>¶
江華勝事接湘濵千里湖山入興新才子思歸催去櫂¶
汀(一作/江)花且為駐殘春¶
　　　暮春歸故山草堂(一作劉長郷詩題云晩/春歸山居題窗前竹)¶
谷口春殘(一作/殘春)黄鳥稀辛夷花盡杏花飛始憐幽竹山¶
窗下不改清隂待我歸¶
　　　訪李(一本有/少字)卿不遇¶
畫㦸朱樓暎晚霞髙梧寒柳度飛鴉門前不見歸軒至¶
城上愁看落日斜¶
<pb:KR4h0140_WYG_239-30a>¶
　　　與趙莒茶讌¶
竹下㤀言對紫茶全勝羽客醉(一作/對)流霞塵心洗盡興¶
難盡一樹蟬聲片影斜¶
　　　故王維右丞堂前芍藥花開悽然感懐¶
芍藥花開出舊欄春衫掩泪再來看主人不在花長在¶
更勝青松守嵗寒¶
　　　送張參及第還家¶
大(一作/太)學三年聞琢玉東堂一舉早成名借問還家何¶
<pb:KR4h0140_WYG_239-30b>¶
處好玉(一作/中)人含笑下機迎¶
　　　夜泊鸚鵡洲¶
月照溪邊一罩蓬夜聞(一作/閑)清唱有微風小樓深巷敲¶
方響水國人家在處同¶
　　　歸雁¶
瀟湘何事等閒回水碧沙明兩岸苔二十五弦彈夜月¶
不勝清怨却飛來¶
　　　春郊¶
<pb:KR4h0140_WYG_239-31a>¶
水遶(一作/透)氷渠漸有聲氣融煙塢晩來明東風好作陽¶
和使逢草逢花報發生¶
　　　晩歸嚴明府題門¶
降士林霑蕙草寒弦(一作/空)驚翰苑失鴛鸞秋中回首君¶
門阻馬上應歌行路難¶
　　　秋夜送趙冽歸襄陽¶
斗酒忘言良夜深紅萱露滴鵲(一作滴/露鶴)驚林欲知别後¶
思今夕漢水東流(一作/遊)是寸心¶
<pb:KR4h0140_WYG_239-31b>¶
　　　送符别駕還郡(一作還/錢塘)¶
驥足駸駸呉越關(一作/間)屏星復與紫書還已知從事元¶
無事城上愁看海上山¶
　　　同王員外隴城絶句¶
三軍版築脱金刀黎庶翻慚将士勞不憶(一作/意)新城連¶
嶂(一作/障)起唯驚畫角入雲髙¶
　　　過故洛城¶
故城門外(一作/前)春日斜故城門裏無人家市朝欲認不¶
<pb:KR4h0140_WYG_239-32a>¶
　知處漠漠野田空草花¶
　　　　校獵曲¶
　長楊殺氣連雲飛漢主秋畋正掩圍重門日晏紅塵出¶
　數騎胡(一作/畋)人獵獸歸¶
　　　　晚過横灞寄張藍田¶
　亂水東流落照時黄花滿徑客行(一作/來)遲林端忽見南¶
　山色馬上還吟陶令詩¶
　　　　九日田舍¶
<pb:KR4h0140_WYG_239-32b>¶
　今日陶(一作山/一作吾)家野興偏東籬黄菊暎(一作/滿)秋田浮雲¶
　暝鳥飛将盡(一作稍/飛去)始逹青山(一作愛/平林)新月前¶
　　　　長安落第¶
　花繁柳暗九門深對飲悲歌淚滿襟數日鶯花皆落羽¶
　一回春至一傷心¶
　¶
　¶
御定全唐詩卷二百三十九¶
