# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.901091
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百四十六
<pb:KR4h0140_WYG_246-1a>¶
　欽定四庫全書¶
御定全唐詩巻二百四十六¶
　　獨孤及¶
　獨孤及字至之洛陽人天寶末以道舉髙第補華隂尉¶
　代宗召為左拾遺俄改太常愽士遷禮部員外郎歴濠¶
　舒二州刺史以治課加檢校司封郎中賜金紫徙常州¶
　卒諡曰憲集三十巻内詩三巻今編詩二巻¶
　　　　海上寄蕭立¶
<pb:KR4h0140_WYG_246-1b>¶
　朔風剪塞草寒露日夜(一作/始)結行行到瀛壖歸思生暮¶
　節驛樓見萬里延首望遼碣逺海入大荒平蕪際窮髪¶
　舊國在夢想故人胡且越契闊阻風(一作/夙)期荏苒成雨¶
　别海西望京口兩地各天末索居動經秋再笑知曷月¶
　(一本無/此二句)日南望中盡(一作目窮/南雲盡)唯見飛鳥滅音(一作/清)塵¶
　未易得何由慰飢渴¶
　　　　三月三日自京到華隂於水亭獨酌寄裴六薛¶
　　　　八¶
<pb:KR4h0140_WYG_246-2a>¶
祗役匪遑息經時客三秦還家問節候知到上已辰山¶
縣何所有髙城閉青春和風不吾欺桃杏滿四鄰舊友¶
適逺别誰當接歡欣呼児命長瓢獨酌湘吴醇一酌一¶
朗詠既酣意亦申言筌蹔兩忘霞月祇相新裴子塵表¶
物薛侯席上珍寄書二傲吏何日同車茵詎肯使空名¶
終然羈此身他(一作/何)年解桎梏長作海上人¶
　　　代書寄上裴六冀劉二潁¶
昔佘馬首東君在海北汭(音入/聲)盡屏簿領書相與議巖¶
<pb:KR4h0140_WYG_246-2b>¶
穴載来詣佳境每山有車轍長嘯林木動髙歌唾壺&KR0409;¶
此辭月未周虜馬嘶絳闕猛虎踞大道九州當中裂聞¶
君棄孤城猶自握漢節耻栖惡木影忍與故山别脫舄¶
挂嶺雲冏然若鳥逝(入/聲)唯留潺湲水分付練溪月爾来¶
大谷梨白花再成雪關梁限天險歡樂竟兩絶大盗近¶
削平三川今底寧勾芒布春令屏翳收雷霆伊落日夜¶
漲鳴臯蘭杜青鶱鶱兩黄鵠何䖏遊靑㝠疇昔切玉刃¶
應如新發硎及時當樹勲髙懸景鐘銘莫抱白雲意徑¶
<pb:KR4h0140_WYG_246-3a>¶
往丹丘庭功成儻長揖然後謀滄溟¶
　　　客舍月下對酒醉後寄畢四燿¶
鄉路風雪深生事憂患廹天長波瀾廣髙舉無六翮獨¶
立寒夜移幽境思彌積霜月照膽浄銀河入簷白沽酒¶
聊自勞開樽坐簷隙主人奏絲桐能使髙興劇清機暫¶
無累獻酢更絡繹慷慨葛天歌愔愔廣陵陌既醉萬事¶
遺耳熱心亦適視身兀如泥瞪目傲今昔故人間城闕¶
音信兩脉脉别時前盟在寸景莫自擲(先是畢贈及詩/云洪鑪無火停)¶
<pb:KR4h0140_WYG_246-3b>¶
(日月速若飛忽然衝/人身飲酒不湏疑)心與白日鬬十無一滿百寓形薪¶
火内甘作天地客與物無親踈斗酒勝竹帛何必用自¶
苦将貽古賢責¶
　　　下弋陽江舟中代書寄裴侍御¶
故鄉隔西日去水連長天前路知幾許但指天南邊愴¶
恨極浦外隱映青山連東風滿帆来五兩如弓弦遥羡¶
繡衣客冏然馬首先得餐武昌魚不顧潯陽田屈指數¶
别日忽乎成兩年百花已滿眼春草漸碧鮮豈是離居¶
<pb:KR4h0140_WYG_246-4a>¶
時奈何于役牽洞庭有深渉曷日期歸旋且作異鄉料¶
詎知攜手縁離憂未易銷莫道樽酒賢¶
　　　癸卯嵗赴南豐道中聞京師失守寄權士繇韓¶
　　　㓜深¶
種田不遇嵗䇿名不遭時胡塵晦落日西望泣路岐猛¶
虎嘯北風麕麚皆載馳深泥駕疲牛踸踔余何之詰屈¶
白道轉繚繞清溪隨荒谷嘯山鬼深林啼子規長歎指¶
故山三奏歸来詞不逢眼中人調苦車逶遲士繇松筠¶
<pb:KR4h0140_WYG_246-4b>¶
操㓜深瓊樹姿别来平安否何階一申睂白雲失帝鄉¶
逺水恨天涯昻藏雙威鳳曷月還西枝努力愛華髪盛¶
年振羽儀但令迍難康不負滄洲期莫作新亭泣徒使¶
夷吾嗤¶
　　　賈員外䖏見中書賈舍人巴陵詩集覽之懐舊¶
　　　代書寄贈¶
海岸望青𤨏雲長天漫漫十年不一展知有關山難適¶
逢阮始平立馬問長(一作/平)安取公詠懐詩示我江海瀾¶
<pb:KR4h0140_WYG_246-5a>¶
暫若窺武庫森然矛㦸寒眼明遺頭風心恱忘朝餐大¶
駕今返正熊羆扈鳴鑾公遊鳳凰沼獻可在筆端繫越¶
有長纓封關祇一丸冏(一作/矯)然翔寥廓仰望慚(一作/在)羽¶
翰嘉㑹不我與相思嵗云殫唯當䄂佳句持比青琅玕¶
　　　代書寄上李廣州¶
皖水望番禺迢迢青天末鴻鴈飛不到音塵何由逹獨¶
有輿人歌隔雲聲諠聒皆稱府君仁百越頼全活推誠¶
魚鱉信持正魑魅怛疲民保中和性足無夭閼天子咨¶
<pb:KR4h0140_WYG_246-5b>¶
四岳佇公濟方割幾時復旋歸入踐青𤨏闥賤子託明¶
德繚若松上葛别離鄙恡生結念思所豁門欄關山阻¶
岐路天地闊唯憑萬里書持用慰飢渴¶
　　　夏中詶于逖畢耀問病見贈¶
救物智所昧學仙願未從行藏兩乖角蹭蹬風波中薄¶
宦耻降志卧痾非養䝉閉關渉兩旬羇思浩無窮鸑鷟¶
何䖏来雙舞下碧空離别隔雲雨惠然此相逢把手賀¶
疾間舉杯欣酒濃新詩見久要清論激深衷髙館舒夜¶
<pb:KR4h0140_WYG_246-6a>¶
(一作/夏)簟開門延㣲風火雲赫嵯峨日暮千萬峯遥指故¶
山笑相看撫號鐘聲和由心清(一作/親)事感知氣同出䖏¶
未易料且歌緩愁容願君崇明德嵗暮如青松¶
　　　詶梁二十宋中所贈兼留别梁少府¶
少讀黄帝書肯不笑機事意猶負深衷未免名跡累厭¶
貧學干禄欲徇(一作/詢)賓王利甘為風波人豈復江海意¶
擔簦平臺下是日飲羇思逢君道寸心暫喜一交臂緒¶
言未及竟離念已復至寗侯望南丘雲雨成兩地途殊¶
<pb:KR4h0140_WYG_246-6b>¶
跡方間河廣流且駛暮帆望不及覽贈心欲醉愛君如¶
金錫昆弟皆茂異奕赫連絲衣榮養能錫類君子道未¶
長深藏青雲器巨鱗有縱時今日不足議唯當加餐飯¶
好我袖中字别離動經年莫道分首易¶
　　　庚子歳避地至玉山詶韓司馬所贈¶
滄海疾風起洪波駭恬鱗已無濟川分甘作乘桴人揮¶
手謝秣陵舉帆指甌閩安知風塵表偶與瓊瑶親共悲¶
行路難况逢江南春故園忽如夢返復知何辰曠野豺¶
<pb:KR4h0140_WYG_246-7a>¶
虎滿深山蘭蕙新枉君㶚陵什廻首徒酸辛¶
　　　奉和李大夫同吕評事太行苦熱行兼寄院中¶
　　　諸公¶
駟馬上太行修途亘遼碣王程無留駕日昃未遑歇請¶
問此何時恢台朱明月長虵稽天討上将方北伐明主¶
命使臣皇華得時傑已忘羊腸險豈憚濕(一作/温)風熱揺¶
䇿汗滂滄(一作/沲)登岸思紆結炎雲如煙火谿谷将恐竭¶
晝景赩可畏凉飇何由發山長飛鳥堕目極行車絶趙¶
<pb:KR4h0140_WYG_246-7b>¶
魏方俶擾安危俟明哲歸路豈不懐飲氷有苦節㑹同¶
傳檄至疑議立談决况有阮元瑜翩翩秉書札起予歌¶
赤坂永好踰白雪誰念剖竹人無因執羈紲¶
　　　詶皇甫侍御望天灊山見示之作¶
早嵗慕五嶽嘗為塵機礙孰知天柱峯今與郡齋對隱¶
嶙抱元氣氤氲含青靄雲崖媚逺空石壁寒古塞漢皇¶
南遊日望秩此昭配法駕到谷口禮容振荒外焚柴百¶
神趨執玉萬方㑹天旋物順動德布澤霶霈講武威已¶
<pb:KR4h0140_WYG_246-8a>¶
耀學仙功未艾黄金竟何成洪業遽淪昧度世若一瞬¶
昨朝已千載如今封禪壇唯見雲雨晦長望哀往古勞¶
生慙大塊清暉幸相娱幽獨知所頼寒城春方正初日¶
明可愛萬殊喜陽和余亦荷時㤗山色日夜緑下有清¶
淺瀬愧作拳僂人沈迷簿書内登臨歎拘限出䖏悲老¶
大况聴郢中曲復識湘南態思免物累牽敢令道機退¶
瞞然(一作/永日)誦佳句持此(一作/比)秋蘭佩¶
　　　送陳兼應辟兼寄髙適賈至¶
<pb:KR4h0140_WYG_246-8b>¶
結緑䖏燕石卞和不必知所以王佐才未能忘茅茨罷¶
官梁山外穫稻楚水湄適㑹傅巖人虚舟濟川時天網¶
忽揺頓公才難棄遺鳳凰翔千仞今始一鳴岐上馬指¶
國門舉鞭謝書帷預知大人賦掩却歸来詞天子方在¶
宥朝廷張四維料君能獻可努力副疇咨舊友滿皇州¶
髙冠飛翠蕤相逢絳闕下應道軒車遲髙侯秉戎翰䇿¶
馬觀西夷方從幕中事參謀王者師賈生去洛陽焜燿¶
琳瑯姿芳名動北歩逸韻淩南皮肅肅舉鴻毛冷(一作/氷)¶
<pb:KR4h0140_WYG_246-9a>¶
然順風吹波流有同異由是限别離漢塞隔隴底秦川¶
連鎬池白雲日夜滿道里安可思夢想浩盈積物華愁¶
變衰因君附錯刀送逺益凄其四海各横絶九霄應易¶
期不知故巢燕决起棲何枝¶
　　　送相里郎中赴江西¶
君把一尺詔南遊濟滄浪受恩忘險艱不道岐路長戎¶
狄方搆患休牛殊未遑三秦千倉空戰卒如餓狼委輸¶
資外府諏謀寄賢良有才當陳力安得遂翺翔豈不愼¶
<pb:KR4h0140_WYG_246-9b>¶
井賦賦均人亦康遥知軒車到萬室安耕桑火伏金氣¶
騰昊天欲蒼茫寒蟬慘巴鄧秋色愁沅湘昨日攜手西¶
於今芸再黄歡娱詎幾許復向天一方蹢躅話世故惆¶
悵舉離觴共求數刻歡戯謔君此堂今日把手笑少時¶
各他鄉身名同風波聚散未易量曷月還朝天及時開¶
智嚢前期儻猶闊加飯勉自強¶
　　　觀海¶
北登渤澥島廽首秦東門誰尸(一作/施)造物功鑿此天池¶
<pb:KR4h0140_WYG_246-10a>¶
(一作/地)源澒洞吞百谷周流無四垠廓然混茫際望見天¶
地根白日自中吐扶桑如可捫超遥(一作/迢迢)蓬莱峰想像¶
金臺存秦帝昔(一作/曽)經此登臨冀飛翻揚旌百神㑹望¶
日羣山奔徐福竟何成羡門徒空言唯見石橋足千年¶
(一作/里)潮水㾗¶
　　　初晴抱琴登馬退山對酒望逺醉後作¶
年長心易感况為憂患纒壮圖廹世故行止兩茫然王¶
旅方伐叛虎臣皆被堅魯人著儒服甘就南山田挈榼¶
<pb:KR4h0140_WYG_246-10b>¶
上髙磴超遥望平川滄江大如綖隱映入逺天荒服何¶
所有山花雪中然寒泉得日景吐霤鳴湔湔舉酒勸白¶
雲唱歌慰頹年㣲風度竹来韻我號鍾弦一彈一引滿¶
耳熱知心宣曲終余亦酣起舞山水前人生幾何時大¶
半百憂煎今日羇愁破始知濁酒賢¶
　　　同徐侍郎五雲溪新庭(一作/亭)重陽宴集作¶
萬峰蒼翠色雙溪清淺流已符東山趣况值江南秋白¶
露天地肅黄花門館幽山公惜羙景肯為芳樽留五馬¶
<pb:KR4h0140_WYG_246-11a>¶
照池塘繁弦催獻酬臨風孟嘉㡌乘興李膺舟騁望傲¶
千古當歌遺四愁豈令永和人獨擅山隂遊¶
　　　雨晴後陪王員外泛後湖得溪字¶
逺山媚平楚宿雨漲清溪沿泝任舟檝歡言無町畦酒¶
酣相視笑心與白鷗齊¶
　　　題思禪寺上方¶
溪口聞法鼓停橈登翠屏攀雲到金界合掌開禪扄鬱¶
律衆山抱空濛花雨零老僧指香樓云是不死庭眇眇¶
<pb:KR4h0140_WYG_246-11b>¶
于越路茫茫春草青逺山噴百谷繚繞馳東溟目極道¶
(一作/想)何在境照心亦𡨕騞然諸根空破結如破瓶(一本/無此)¶
(二/句)下視三界狹但聞五濁腥山中有良藥吾欲隳天形¶
　　　季冬自嵩山赴洛道中作(第二十五句缺一字/二十六句缺三字)¶
皇運偶中變長虵食中土天蓋西北傾衆星隕如雨胡¶
塵動地起千里聞戰鼓死人成為阜流血塗草莾策馬¶
何紛紛捐軀抗豺虎甘心赴國難誰謂茶葉苦天子初¶
受命省方造區宇斬鯨安溟波截鼇作天柱三㣲復正¶
<pb:KR4h0140_WYG_246-12a>¶
統五玉(一作/土)歸文祖不圖漢官儀今日忽再覩升髙望¶
京邑佳氣連海浦寳鼎歊景雲明堂舞干羽虎臣　激¶
昻　　　禦侮腐儒著縫掖何䖏議鄒魯西上轘轅山¶
丘陵横今古和氣蒸萬物臘月春靄吐得為太平人窮¶
逹不足數他日遇封禪著書繼三五¶
　　　早發若峴驛望廬山¶
雨罷山翠鮮泠泠東風好斷崖雲生䖏是向峯頂道誰¶
謂峰頂逺跂予可瞻討忘縁祛天機脱屣恨不早祇恐¶
<pb:KR4h0140_WYG_246-12b>¶
嵗云暮遂與空名老心往跡未并慚愧山上草¶
　　　寒夜溪行舟中作¶
日沈諸山昏寂歴羣動宿孤舟獨不繫風水夜相逐雲¶
歸恒星白霜下天地肅月輪大如盤金波入空谷魏闕¶
萬里道羇念千慮束倦飛思故巢敢望桐與竹沈吟登¶
樓賦中夜起三復憂来無良方歸候春酒熟¶
　　　壬辰嵗過舊居¶
少年事逺遊出入燕與秦離居嵗周天猶作勞歌人負¶
<pb:KR4h0140_WYG_246-13a>¶
劒渡潁水歸馬自知津縁源到舊廬攬涕尋荒榛鄰里¶
喜相勞壺觴展殷勤酒䦨擊筑(一作/竹)語及此離㑹因丈¶
夫隨世波豈料百年身今日負鄙願多慙故山春¶
　　　丙戌嵗正月出洛陽書懐¶
往嵗衣褐見受服金馬門擬将忠與貞来酬主人恩天¶
地暫雷雨洪波生平原窮鱗遂蹭蹬夙昔事罕存幸逢¶
帝出震授鉞清東藩白日忽再中萬方咸駿奔王風從¶
西来春光滿乾坤蟄蟲競飛動余亦辭籠樊遭遇思自¶
<pb:KR4h0140_WYG_246-13b>¶
強寵辱安足言唯将四方志廻首謝故園¶
　　　傷春懐歸¶
誰謂鄉可望望在天地涯但有時命同萬里共嵗華昨¶
夜南山雨殷雷坼萌芽源桃不余欺先發秦人家寂寂¶
户外掩遲遲春日斜源桃黙無言秦人獨長嗟不惜中¶
腸苦但言㑹合賖思歸吾誰訴笑向(一作指/一本缺)南枝花¶
　　　雜詩¶
百花結成子春物捨我去流年惜不得獨坐(一作/立)空閨¶
<pb:KR4h0140_WYG_246-14a>¶
　暮心自有所待甘為物華悮未必千黄金買得一人顧¶
　　　　山中春思¶
　獺祭川水大人家春日長獨謡晝不暮搔首慙年芳靡¶
　草知節換含葩向新陽不嫌三徑深為我生池塘亭午¶
　井竈閒雀聲響空倉花落沒屐齒風動羣木香歸路雲¶
　水外天涯杳茫茫獨巻萬里心深入山鳥行芳景勿相¶
　廹春愁未遽忘¶
　¶
<pb:KR4h0140_WYG_246-14b>¶
　¶
　¶
　¶
　¶
　¶
　¶
　¶
御定全唐詩巻二百四十六¶
