# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.998359
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三十七
<pb:KR4h0140_WYG_037-1a>¶
　欽定四庫全書¶
御定全唐詩巻三十七¶
　　王績¶
　王績字無功絳州龍門人文中子之弟隋末授祕書省¶
　正字不樂在朝求為六合丞嗜酒不任事尋還鄉里唐¶
　髙祖武德初以前官待詔門下省時太樂署史焦革家¶
　善釀績求為丞革死棄官歸東臯著書號東臯子集五¶
　巻今編詩一巻¶
<pb:KR4h0140_WYG_037-1b>¶
　　　　古意六首¶
　幽人在何所紫巖有仙躅月下横寳琴此外將安欲材¶
　抽嶧山榦徽㸃崑丘玉漆抱蛟龍脣絲纒鳯凰足前彈¶
　廣陵罷後以明光(一作/光明)續百金買一聲千金傳一曲世¶
　無鍾子期誰知心所屬¶
　竹生大夏谿蒼蒼富竒質緑葉吟風勁翠莖犯霄密霜¶
　霰封其柯鵷鸞食其實寧知軒轅後更有伶倫出刀斧¶
　俄見尋根株坐相失裁為十二管吹作雄雌律有用雖¶
<pb:KR4h0140_WYG_037-2a>¶
自傷無心復招疾不如山上草離離保終吉¶
寳龜尺二寸由来宅深水浮遊五湖内宛轉三江裏何¶
不深復深輕然至溱洧溱洧源流狭春秋不濡軌漁人¶
遞往還網罟相縈藟一朝失運㑹刳腸血流死豐骨輸¶
廟堂鮮腴藉籩簋棄置誰怨尤自我招此否餘靈寄明¶
卜復来欽所履¶
松生北巖下由来人徑絶布葉捎雲煙挿根擁巖穴自¶
言生得地獨負凌雲潔何時畏斤斧㡬度經霜雪風驚¶
<pb:KR4h0140_WYG_037-2b>¶
西北枝雹隕東南節不知嵗月久稍覺枝榦折藤蘿上¶
下碎枝榦縦横裂行當糜爛盡坐共灰塵滅寧關匠石¶
顧豈為王孫折盛衰自有時聖賢未嘗屑寄言悠悠者¶
無為嗟大耋¶
桂樹何蒼蒼秋来花更芳自言歲寒性不知露與霜幽¶
人重其德徙植臨前堂連拳(一作/蜷)八九樹偃蹇二三行¶
枝枝自相糾葉葉還相當去来雙鴻鵠栖息兩鴛鴦榮¶
䕃誠不厚斤斧亦勿傷赤心許君時此意那可㤀¶
<pb:KR4h0140_WYG_037-3a>¶
彩鳯欲將歸提羅出郊訪羅張大澤已鳯入重雲颺朝¶
栖崑閬木夕飲蓬壺漲問鳯那逺飛賢君坐相望鳯言¶
荷深德微禽安足尚但使雛卵全無令繒繳放皇臣力¶
牧舉帝樂簫韶暢自有来巢時眀年阿閣上¶
　　　石竹詠¶
萋萋結綠枝&KR0524;&KR0524;垂朱英常恐零露降不得全其生歎¶
息聊自思此生豈我情昔我未生時誰者令我萌棄置¶
勿重陳委化何足驚¶
<pb:KR4h0140_WYG_037-3b>¶
　　　田(一作/山)家三首(一作王/勃詩)¶
阮籍生涯(一作年/一作平)懶嵇康意氣疎相逢一醉飽獨坐數¶
行書小池聊養鶴閒田且牧豬草生元亮徑花暗子雲¶
居倚牀看婦織登壠課兒鋤迴頭尋仙事併是一空虚¶
家住箕山下門枕潁川濵不知今有漢唯言昔避秦琴¶
伴前庭月酒勸後園春自得中林士何忝上皇人¶
平生唯酒樂作性不能無朝朝訪鄉里夜夜遣人酤家¶
貧留客久不暇道精麤抽簾持益炬拔簀更燃爐恒聞¶
<pb:KR4h0140_WYG_037-4a>¶
飲不足何見有殘壺¶
　　　贈李徵君大夀¶
孔淳辭散騎陸昶謝中郎幅巾朝帝罷杖䇿去官忙附¶
車還趙郡乗船向武昌九徵書未巳十辟譽彌彰副君¶
迎綺季天子送嚴光灞陵幽徑近磻谿隱路長編蓬還¶
作室績草更為裳㑹稽置樵處蘭陵賣藥行㸔書惟道¶
德開敎止農桑别有幽懐侣由来髙讓王前年辭厚幣¶
今嵗返寒鄉有書横石架無氊坐土牀蘭英猶足釀竹¶
<pb:KR4h0140_WYG_037-4b>¶
實本無糧澗松寒轉直山菊秋自香管寧存祭禮王霸¶
重朝章去去相隨去披裘驕盛唐¶
　　　山中叙志(一本題上有/未婚二字)¶
物外知何事山中無所有風鳴静夜琴月照芳春酒直¶
置百年内誰論千載後張奉(一作/鳯)聘賢妻老莱藉嘉偶¶
孟光儻未嫁梁鴻正湏婦¶
　　　贈梁公¶
我欲圖世樂斯樂難可常位大招譏嫌祿極生禍殃聖¶
<pb:KR4h0140_WYG_037-5a>¶
莫若周公忠豈踰霍光成王已興誚宣帝如負芒范蠡¶
何智哉單舟戒輕裝疏廣豈不懐䇿杖還故鄉朱門雖¶
足恱赤族亦可傷履霜成堅氷知足勝不祥我今窮家¶
子自言此見長功成皆能退在昔(一作/自古)誰滅亡¶
　　　薛記室收過莊見尋率題古意以贈¶
伊昔逢䘮亂歴數閏當餘豺狼塞衢路桑梓成丘墟余¶
(一作/吾)及爾皆亡東西各異居爾為背(一作/培)風鳥我為涸¶
轍魚逮承雲雷後欣逢天地初東川聊下釣南畝試揮¶
<pb:KR4h0140_WYG_037-5b>¶
鋤資稅幸不及伏臘常有儲散誕時須酒蕭條嬾向書¶
朽木不可雕短翮將焉攄故人有深契過我蓬蒿廬曳¶
裾出門迎握手登前除相看非舊顔忽若(一作/對接)形骸疎¶
追道宿昔事切切心相於憶我少年時攜手遊東渠梅¶
李夹兩岸花枝何扶疏同志亦不多西莊有姚徐嘗愛¶
陶淵明酌醴焚枯魚嘗學公孫𢎞䇿杖牧羣豬追念甫¶
如昨奄忽成空虚人生詎能幾嵗歲(一作/蹙廹)常不舒賴有¶
北山僧敎我以眞如使我視聽遣自覺塵累袪何事須¶
<pb:KR4h0140_WYG_037-6a>¶
筌蹄今巳得兎魚舊遊儻多暇同此釋紛挐¶
　　　晚年叙志示翟處士(正師/)¶
弱齡慕竒調無事不兼修望氣登重閣占星上小樓眀¶
經思待詔學劍覔封侯棄繻頻北上懐刺幾西遊中年¶
逢䘮亂非復昔追求失路青門隱藏名白社遊風雲私¶
所愛屠博暗為儔觧紛曽霸越釋難頗存周晚嵗聊長¶
想生涯太若浮歸来南畝上更坐北溪頭古岸多磐石¶
春泉足細流東隅誠已謝西景懼難收無謂退耕近伏¶
<pb:KR4h0140_WYG_037-6b>¶
念已經秋庚桑逢處跪陶潛見人(一作/吏)羞三晨寧舉火¶
五月鎭披裘自有居常樂誰知身世憂¶
　　　春日(一作/初春)¶
前旦出園遊林華都未有今朝下堂来(一作/望)池氷開已¶
久雪被(一作/避)南軒梅風催北庭柳遥呼竈前妾却報機¶
中婦年光恰恰来滿甕營春酒¶
　　　採藥¶
野情貪藥餌郊居倦蓬華青龍䕶道符白犬遊仙術腰¶
<pb:KR4h0140_WYG_037-7a>¶
鎌戊已月負鍤庚辛日時時斷嶂遮(一作/横)往往孤峰出¶
行披葛仙經坐檢神農(一作/農皇)帙龜蛇採二苓赤白尋雙¶
术地凍根難盡藂枯苗易失從容肉作名薯蕷膏成質¶
家豐松葉酒器貯參花蜜且復歸去来刀圭輔衰疾¶
　　　在京思故園見鄉人問¶
旅泊多年嵗老去不知迴忽逢門前客道發故鄉来斂¶
睂俱握手破涕共銜杯殷勤訪朋舊屈曲問童孩衰宗¶
多弟姪若箇賞池臺舊園今在否新樹也應栽柳行疎¶
<pb:KR4h0140_WYG_037-7b>¶
密布茅齋寛窄裁經移何處竹别種幾株梅渠當無絶¶
水石計總生苔院果誰先熟林花那後開羇心祗欲問¶
為報不須猜行當驅下澤去剪故園莱¶
　　　春桂問答二首¶
問春桂桃李正芬(一作/芳)華年光隨處滿何事獨無花¶
春桂荅春華詎能久風霜揺落時獨秀君知不¶
　　　北山¶
舊知山裏絶氛埃登髙日暮心悠哉子平一去何時返¶
<pb:KR4h0140_WYG_037-8a>¶
仲叔長遊遂不来幽蘭獨夜清琴曲桂樹凌雲濁酒杯¶
槁項同枯木丹心等死灰¶
　　　野望¶
東臯薄暮望徙倚欲何依樹樹皆秋(一作/春)色山山惟落¶
暉牧人驅犢返獵馬帶禽歸相顧無相識長歌懐采薇¶
　　　贈程處士¶
百年長擾擾萬事悉悠悠日光隨意落河水任情流禮¶
樂囚姬旦詩書縛孔丘不如髙枕枕(一作/上)時取醉消愁¶
<pb:KR4h0140_WYG_037-8b>¶
　　　九月九日贈崔使君善為¶
野人迷節候端坐隔塵埃忽見黄花吐方知素節回映¶
巖千叚發臨浦萬株開香氣徒盈把無人送酒来¶
　　　獨坐¶
問君樽酒外獨坐更何須有客談名理無人索地租三¶
男婚令族五女嫁賢夫百年隨分了未羡陟方壺¶
　　　遊仙四首¶
暫出東陂路過訪北巖前蔡經新學道王烈舊成仙駕¶
<pb:KR4h0140_WYG_037-9a>¶
鶴来無日乗龍去幾年三山銀作地八洞玉為天金精¶
飛欲盡石髓溜應堅自悲生世促無暇待桑田¶
上自芝蘭徑中巖紫翠房金壺新煉乳玉釡始煎香六¶
局黄公術三門赤帝方吹沙聊作鳥動石試為羊緱氏¶
還程促瀛洲㑹日長誰知北巖(一作/阜)下延首詠霓裳¶
結衣尋野路負杖入山門道士言無宅仙人更有村斜¶
溪横桂渚小徑入桃源玉牀塵稍冷金爐火尚温心疑¶
遊北極望似陟西崑逆愁歸舊里蕭條訪子孫¶
<pb:KR4h0140_WYG_037-9b>¶
真經知那是仙骨定何為許邁心長切嵇康命似竒桑¶
疎金闕迥苔重石梁危照水然犀角遊山費虎皮鴨桃¶
聞已種龍竹未經騎為向天仙道棲遑君詎知¶
　　　䇿杖尋隱士¶
策杖尋隱士行行路漸賖石梁横澗斷土室映山斜孝¶
然縦(一作/疑)有舎威輦遂無家置酒燒枯葉披書坐落花¶
新垂滋水釣舊結茂陵罝嵗歲長如此方知輕世華¶
　　　贈學仙者¶
<pb:KR4h0140_WYG_037-10a>¶
採藥層城逺尋師海路賒玉壺横日月金闕斷烟霞仙¶
人何處在道士未還家誰知彭澤意更覔(一作/道)步兵那¶
(一作/邪)春釀煎松葉秋杯浸菊花相逢寧可醉定不學丹¶
砂¶
　　　黄頬山¶
别有青溪道斜亘碧巖隈崩榛横古蔓荒石擁寒苔野¶
心長寂寞山徑本幽迴步步攀藤上朝朝負藥来幾看¶
松葉秀頻值菊花開無人堪作伴嵗晚獨悠哉¶
<pb:KR4h0140_WYG_037-10b>¶
　　　建德破後入長安詠秋蓬示辛學士(一本無建/德破後四)¶
　　　(字/)¶
遇坎聊知止逢風或未歸孤根何處斷輕葉强能飛¶
　　　過酒家五首(一作題/酒店壁)¶
洛陽無大宅長安乏主人黄金銷未盡祗為酒家貧¶
此日長昏飲非關養性靈眼㸔人盡醉何忍獨為醒¶
竹葉連糟翠蒲萄帶麴紅相逢不令盡别後為誰空¶
對酒但知飲逢人莫强牽倚壚便得睡横甕足堪眠¶
<pb:KR4h0140_WYG_037-11a>¶
有客湏教飲無錢可别沽来時長道貰慚愧酒家胡(一/作)¶
(壺/)¶
　　　夜還東溪¶
石苔應可踐叢枝幸易攀青溪歸路直乗月夜歌還¶
　　　山中别李處士¶
為向東溪道人来路漸賖山中春酒熟何處得停家¶
　　　初春¶
春来日漸長醉客喜年光稍覺池亭好偏宜酒甕香¶
<pb:KR4h0140_WYG_037-11b>¶
　　　醉後¶
阮籍醒時少陶潛醉日多百年何足度乗興且長歌¶
　　　題酒店壁¶
昨夜缾始盡今朝甕即開夢中占夢罷還向酒家来¶
　　　戲題卜舗壁¶
旦逐劉伶去宵隨畢卓眠不應長賣卜湏得杖頭錢¶
　　　嘗春酒¶
野觴浮鄭酌山酒漉陶巾但令千日醉何惜兩三春¶
<pb:KR4h0140_WYG_037-12a>¶
　　　獨酌¶
浮(一作/在)生知幾日無狀逐空名不如多釀酒時向竹林¶
傾¶
　　　秋夜喜遇王處士¶
北場芸藿罷東臯刈黍歸相逢秋月滿更值夜螢飛¶
　　　山夜調琴¶
促軫乗明月抽弦對白雲従来山水韻不使俗人聞¶
　　　㸔釀酒¶
<pb:KR4h0140_WYG_037-12b>¶
六月調神麴正朝汲美泉従来作春酒未省不經年¶
　　　食後¶
田家無所有晚食遂為常菜剪三秋緑飱炊百日黄胡¶
麻山麨様楚豆野麋方始暴松皮脯新添杜若漿葛花¶
消酒毒茰帶發羮香鼓腹聊乗興寧知逢世昌¶
　　　過漢故城¶
大漢昔未定强秦猶擅場中原逐鹿罷髙祖鬱龍驤經¶
始謀帝坐兹焉壯未央規模窮棟宇表裏浚城隍羣后¶
<pb:KR4h0140_WYG_037-13a>¶
崇長樂中朝増建章鉤陳被蘭錡樂府奏芝房翡翠明¶
珠帳鴛鴦白玉堂清晨寳鼎食閒夜鬱金香天馬来東¶
道佳人傾北方何其赫隆盛自謂保靈長歴數有時盡¶
哀平嗟不昌氷堅成巨猾火德遂頽綱奥位匪虚校貪¶
天竟速亡魂神吁社稷豺虎鬬巖廊金狄移灞岸銅盤¶
向洛陽君王無處所年代幾荒凉宫闕誰家域蓁蕪罥¶
我裳井田唯有草海水變為桑在昔髙門内於今岐路¶
傍餘基不可識古墓列成行狐兎驚魍魎鴟鴞嚇獝狂¶
<pb:KR4h0140_WYG_037-13b>¶
空城寒日晚平野暮雲黄烈烈焚青棘蕭蕭吹白楊千¶
秋并萬嵗空使詠歌傷¶
　　　益州城西張超亭觀妓(一作盧照鄰詩/一作王勣詩)¶
落日明歌席行雲逐舞人江南飛暮雨梁上下輕塵冶¶
服㸔疑畫粧臺望似春髙車勿遽返長袖欲相親¶
　　　詠妓(一作王/勣詩)¶
妖姬飾靚妝窈窕出蘭房日照當軒影風吹滿路香早¶
時歌扇薄今日舞衫長不應令曲誤持此試周郎¶
<pb:KR4h0140_WYG_037-14a>¶
　　　　辛司法宅觀妓(一作王/勣詩)¶
　南國佳人至北堂羅薦開長裙隨鳯管促柱送鸞杯雲¶
　光身後蕩雪態掌中回到愁金谷晚不怪玉山頽¶
　　　　詠巫山¶
　電影江前落雷聲峡外長霽雲無處所臺館曉蒼蒼¶
　　　　詠懐¶
　故鄉行雲是虚室坐間同日落西山暮方知天下空¶
　　　　句¶
<pb:KR4h0140_WYG_037-14b>¶
　琴曲唯留古書多半是經(見周氏/涉筆)　横裁桑節杖直剪¶
　竹皮巾鶴警琴亭夜鶯啼酒甕春顔回唯樂道原憲豈¶
　傷貧(被召謝病見/西清詩話)　寄身千載下聊遊萬物初欲令無¶
　作有翻覺實成虚(獨/坐)　雙關防易斷隻眼畏難全魚鱗¶
　張九拒鶴翅擁三邊(圍棋長篇見/韻語陽秋)¶
　¶
　¶
御定全唐詩巻三十七¶
