# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.877843
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百十五
<pb:KR4h0140_WYG_415-1a>¶
　欽定四庫全書¶
御定全唐詩巻四百十五¶
　　元稹¶
　　　　新政縣¶
　新政縣前逢月夜嘉陵江底看星辰巳聞城上三更鼓¶
　不見心中一箇人鬚鬢暗添巴路雪衣裳無復帝鄉塵¶
　曽沾幾許名兼利勞動生涯渉苦辛¶
　　　　南昌灘¶
<pb:KR4h0140_WYG_415-1b>¶
　渠江明淨峽逶迤船到明灘拽&KR1850;遲櫓窡動揺妨作夢¶
　巴童指㸃笑吟詩畬餘宿麥黄山腹日背殘花白水湄¶
　物色可憐心莫恨此行都是獨行時¶
　　　　見樂天詩¶
　通州到日日平西江館無人虎印泥忽向破簷殘漏處¶
　見君詩在柱心題¶
　　　　夜坐¶
　雨滯更愁南瘴毒月明兼喜北風涼古城樓影横空館¶
<pb:KR4h0140_WYG_415-2a>¶
濕地蟲聲遶暗廊螢火亂飛秋巳近星辰早沒夜初長¶
孩提萬里何時見狼籍家書滿卧牀¶
　　　聞樂天授江州司馬¶
殘燈無焰影幢幢此夕聞君謫九江垂死病中驚坐起¶
(一作仍/悵望)暗風吹雨(一作/面)入寒窻¶
　　　嵗日贈拒非¶
君思曲水嗟身老我望通州感道窮同入新年兩行淚¶
白頭翁(一作/閒)坐説城中¶
<pb:KR4h0140_WYG_415-2b>¶
　　　送盧戡¶
紅樹蟬聲滿夕陽白頭相送倍相傷老嗟去日光隂促¶
病覺今年晝夜長顧我親情皆逺道念君兄弟欲他鄉¶
紅旗滿眼襄州路此别淚流千萬行¶
　　　雨聲¶
風吹竹葉休還動雨㸃荷心暗復明曽向西江船上宿¶
慣聞寒夜滴篷聲¶
　　　奉和滎陽公離筵作¶
<pb:KR4h0140_WYG_415-3a>¶
南郡生徒辭絳帳東山妓樂擁油旌鈞天排比簫韶待¶
猶顧人間有别情¶
　　　嘉陵水(此後竝/通州詩)¶
古時應是山頭水自古流來江路深若使江流㑹人意¶
也應知我逺來心¶
　　　閬州開元寺壁題樂天詩¶
憶君無計寫君詩寫盡千行説向誰題在閬州東寺壁¶
幾時知是見君時¶
<pb:KR4h0140_WYG_415-3b>¶
　　　憑李忠州寄書樂天¶
萬里寄書將出峽却憑巫(一作/冰)峽寄江州傷心最是江¶
頭月莫把書將上庾樓¶
　　　得樂天書¶
逺信入門先有淚妻驚女哭問何如尋常不省曽如此¶
應是江州司馬書¶
　　　寄樂天¶
無身尚擬魂相就身在那無夢往還直到他生亦相覓¶
<pb:KR4h0140_WYG_415-4a>¶
不能空記(一作/寄)樹中環¶
　　　酬知退¶
終須修到無修處聞盡聲聞始不聞莫著妄心銷彼我¶
我心無我亦無君¶
　　　通州¶
平生欲得山中住天與通州遶郡山睡到日西無一事¶
月儲三萬買教閒¶
　　　酬樂天書後三韻¶
<pb:KR4h0140_WYG_415-4b>¶
今日廬峰霞遶寺昔時鸞殿鳯迴書兩封相去八年後¶
一種俱云五夜初漸覺此生都是夢不能將淚滴雙魚¶
　　　相憶淚¶
西江流水到江州聞道分成九道流我滴兩行相憶淚¶
遣君(一作/君從)何處遣人求除非入海無由住縱使逢灘未¶
擬休㑹向伍員潮上見氣充頑石報心讐¶
　　　喜李十二景信到¶
何事相逢翻有淚念君縁我到通州留君剰住君須住¶
<pb:KR4h0140_WYG_415-5a>¶
我不自由君自由¶
　　　與李十一夜飲¶
寒夜燈前頼酒壺與君相對興猶孤忠州刺史應閒卧¶
江水猿聲睡得無¶
　　　贈李十一¶
淮水連年起戰塵油旌三換一何頻共君前後俱從事¶
羞見功名與别人¶
　　　寒食日¶
<pb:KR4h0140_WYG_415-5b>¶
今年寒食好風流此日一家同出遊碧水青山無限思¶
莫將心道是涪(一作/通)州¶
　　　三兄以白角巾寄遺髪不勝冠因有感歎¶
病瘴年深渾秃盡那能勝置角頭巾暗梳蓬髪羞臨鏡¶
私戴蓮花恥見人白髪過於冠色白銀釘少校頷中銀¶
我身四十猶如此何況吾兄六十身¶
　　　别李十一五絶¶
巴南分與親情别不料與君牀並頭為我逺來休悵望¶
<pb:KR4h0140_WYG_415-6a>¶
折君災難是通州¶
京城毎與閒人别猶自傷心與白頭今日别君心更苦¶
别君縁是在通州¶
萬里尚能來逺道一程那忍便分頭鳥籠猿檻君應㑹¶
十歩向前非我州¶
來時見我江南岸今日送君江上頭别後料添新夢寐¶
虎驚蛇伏(一作/亂)是通州¶
聞君欲去潛銷骨一夜暗添新白頭明朝别後應腸斷¶
<pb:KR4h0140_WYG_415-6b>¶
獨櫂破船歸到州¶
　　　酬樂天醉别¶
前回一去五年别此别又知何日回好住樂天休悵望¶
匹如元不到京來¶
　　　酬樂天雨後見憶¶
雨滑危梁性命愁差池一歩一生休黄泉便是通州郡¶
漸八深泥漸到州¶
　　　和樂天過祕閣書省舊㕔¶
<pb:KR4h0140_WYG_415-7a>¶
聞君西省重徘徊祕閣書房次第開壁記欲題三漏合¶
吏人驚問十年來經排蠧簡憐初校芸長陳根識舊栽¶
司馬見詩心最苦滿身蚊蚋哭(一作/笑)煙埃¶
　　　和樂天贈楊祕書¶
舊與楊郎在帝城搜天斡地覔詩情曽因並句甘稱小¶
不為論年便喚兄刮骨直穿由(一作/猶)苦鬬夢腸翻出暫¶
閒行因君投贈還相和老去那能競底名¶
　　　和樂天題王家亭子¶
<pb:KR4h0140_WYG_415-7b>¶
風吹筍籜飄紅砌雨打桐花蓋綠莎都大資人無暇日¶
泛池全少買池多¶
　　　酬樂天頻夢微之¶
山水萬重書斷絶念君憐我夢相聞我今因病魂顛倒¶
唯夢閒人不夢君¶
　　　琵琶¶
學語胡兒撼玉玲甘州破裏最星星使君自恨常多事¶
不得工夫夜夜聽¶
<pb:KR4h0140_WYG_415-8a>¶
　　　　春詞¶
　山翠湖光似欲流蜂聲鳥思却堪愁西施顔色今何在¶
　但看春風百草頭¶
　¶
　¶
　¶
　¶
　¶
<pb:KR4h0140_WYG_415-8b>¶
　¶
　¶
　¶
　¶
　¶
　¶
　¶
御定全唐詩巻四百十五¶
