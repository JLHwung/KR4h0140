# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.711124
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百四十二
<pb:KR4h0140_WYG_542-1a>¶
　欽定四庫全書¶
御定全唐詩巻五百四十二¶
　　紀唐夫¶
　紀唐夫開成中中書舍人詩三首¶
　　　　送友人歸宜春¶
　落花兼桞絮無處不紛紛逺道空歸去流鶯獨自聞墅¶
　橋喧碓水山郭入樓雲故里南陔曲秋期欲送君¶
　　　　驄馬曲¶
<pb:KR4h0140_WYG_542-1b>¶
　連錢(一作/年)出塞蹋沙蓬豈比當時御史驄逐北自諳深¶
　磧路連(一作/長)嘶誰念静邊功登山每與青雲合弄影應¶
　知碧草同今日虜平將换妾不如羅䄂舞春風¶
　　　　送温庭筠尉方城¶
　何事明時泣玉頻長安不見杏園春鳳皇詔下雖霑命¶
　鸚鵡才髙却累身且盡(一作/飲)綠醽銷積恨莫辭黄綬拂¶
　行塵方城若比長沙路猶隔(一作/有)千山與萬津¶
　　裵思謙¶
<pb:KR4h0140_WYG_542-2a>¶
裵思謙開成登第官衞尉卿詩一首¶
　　　及第後宿平康里(一作平/康妓詩)¶
銀缸斜背觧鳴璫小語偷(一作/低)聲賀玉郎從此不知蘭¶
麝貴夜来新染(一作/惹)桂枝香¶
　李衢¶
李衢開成中為屯田郎中詩一首¶
　　　都堂試貢士日慶春雪¶
錫瑞來豐歲旌賢入貢辰輕揺梅共笑飛褭栁知春遶¶
<pb:KR4h0140_WYG_542-2b>¶
砌封瓊屑依階噴玉塵蜉蝣吟更古科斗映還新鶴毳¶
迷難辨氷壺鑒易真因歌大君徳率舞詠陶鈞¶
　李損之¶
李損之文宗朝進士詩一首¶
　　　都堂試貢士日慶春雪¶
春雪晝悠颺飄飛試士場綴毫疑起草霑字共成章匝¶
地如鋪練凝階似截肪鵝毛縈樹合栁絮帶風狂息疫¶
方殊慶豐年已報祥應知郢上曲髙唱出東堂¶
<pb:KR4h0140_WYG_542-3a>¶
　李景¶
李景隴西人文宗朝進士詩二首¶
　　　除夜長安作(一作李/京詩)¶
長安朔風起窮巷掩雙扉新歲明朝是故鄉何路歸鬢¶
絲饒鏡色隟雪奪燈輝却羡秦州鴈逄春盡北飛¶
　　　都堂試貢士日慶春雪¶
宻雪分天路羣才坐粉廊靄空迷書景臨宇借寒光似¶
暖花消地無聲玉滿堂灑池偏誤曲留硯忽因方幾處¶
<pb:KR4h0140_WYG_542-3b>¶
曹風比何人謝賦長春暉早相照莫滯九衢芳¶
　張元(一作/亢)宗¶
張元宗太和時人詩二首¶
　　　登景雲寺閣¶
胡馬飲河洛我家從此遷今來獨垂淚三十六峰前¶
　　　望終南山¶
紅塵白日長安路馬足車輪不暫閒唯有茂陵多病客¶
每來髙處望南山¶
<pb:KR4h0140_WYG_542-4a>¶
　李肱¶
李肱開成二年苐一人及第官齊岳二牧詩一首¶
　　　省試霓裳羽衣曲¶
開元太平時萬國賀豐歲梨園獻舊曲玉座流新製鳳¶
管遞参差霞衣競揺曵醼罷水殿空輦餘春草細蓬壺¶
事已久仙樂功無替詎肯聼遺音聖明知善繼¶
　　　句¶
水光先見月露氣早知秋(見萬/花谷)¶
<pb:KR4h0140_WYG_542-4b>¶
　鄭史¶
鄭史字惟直宜春人開成元年舉進士第國子博士歴¶
永州刺史即谷之父也詩三首¶
　　　永州送姪歸宜春¶
宋玉正秋悲那堪更别離從來襟上淚盡作鬢邉&KR0093;永¶
水清如此袁江色可知到家黄菊坼亦莫怪歸遲¶
　　　秋日零陵與幕下諸賔遊河夜飲(一作/宴)¶
湘月蘋風乍暢襟燭前江水練千尋新秋宋玉能為賦¶
<pb:KR4h0140_WYG_542-5a>¶
永夕袁安好共吟輦下翠蛾須强展尊中緑蟻且徐斟¶
汀沙漸有珠凝露緩棹蘭橈任夜深¶
　　　贈妓行雲詩¶
最愛鉛華薄薄妝更兼衣著又鵝黄從来南國名佳麗¶
何事今朝在北(一作/此)行¶
　許瀍¶
許瀍開成初進士詩一首¶
　　　紀夢(一作夢入瓊臺蹶逸史瀍游河中忽大病/親友環守三日  起取茟大書於壁第二)¶
<pb:KR4h0140_WYG_542-5b>¶
　　　(句云坐中惟有許飛瓊明日驚起又取筆改第/二句兀然如醉良久漸言曰昨夢到瑶臺有仙)¶
　　　(女三百餘人一人自云許飛瓊遣賦詩及成又/令改曰不欲世間人知有我也既畢甚被賞歎)¶
　　　(若有人導/引得回)¶
晚入瑶臺露氣清天風飛下歩虚聲塵心未盡俗縁在¶
十里下山空月明(此首本事詩及唐/詩紀事並作許渾)¶
　牛叢¶
牛叢字表齡僧孺之子開成初登第歴踐臺省方鎮終¶
吏部尚書詩一首¶
<pb:KR4h0140_WYG_542-6a>¶
　　　題朝陽巖¶
躡石攀蘿路不迷暁天風好浪花低洞名獨占朝陽號¶
應有梧桐待鳳棲¶
　陳上美¶
陳上美開成二年登進士第詩一首¶
　　　咸陽有懐¶
山連河水碧氛氲瑞氣東移擁聖君秦苑有花空笑日¶
漢陵無主自侵雲古槐堤上鶯千囀逺渚沙中鷺一羣¶
<pb:KR4h0140_WYG_542-6b>¶
賴與淵明同把菊煙郊西望夕陽曛¶
　楊鴻¶
楊鴻開成二年登進士第詩一首¶
　　　晴望九華山¶
九華閒望簇清虚氣象羣峰盡不如惆悵都南挂冠吏¶
無人觧向此山居¶
　趙璜¶
趙璜開成三年登第詩四首¶
<pb:KR4h0140_WYG_542-7a>¶
　　　正月¶
正月今朝半陽臺信未迴水芹寒不食山杏雨應開世¶
網留三宿真源寄一杯因聲謝猿鳥歲宴㑹歸来¶
　　　七夕詩(一作李/郢詩)¶
烏鵲橋頭雙扇開年年一渡過河来莫嫌天上稀相見¶
猶勝人間去不迴欲减煙花饒俗世暫煩雲月掩樓臺¶
别時舊路長清淺豈肯離情似死灰¶
　　　曲江上巳¶
<pb:KR4h0140_WYG_542-7b>¶
長堤十里轉香車兩岸煙花錦不如欲問神仙在何處¶
紫雲樓閣向空虚¶
　　　題七夕圖¶
帝子吹簫上翠微秋風一曲鳳皇歸明年七月重相見¶
依舊髙懸織女機¶
　潘咸(一作成/又作誠)¶
潘咸與喻鳧同時集一巻今存詩五首¶
　　　登明戍堡¶
<pb:KR4h0140_WYG_542-8a>¶
来經古城上極目思無窮㓂盡煙蘿外人歸蔓草中峰¶
巒當闕古堞壘對雲空不見昔名將徒稱有戰功¶
　　　送陳明府之任¶
客見天台縣閭閻樹色間驂回幾臨水帯緩獨開山吏¶
散落花盡人居逺島閒過於老菜子端簡獨承顔¶
　　　長安春暮¶
客在闗西春暮夜還同江外巳清明三更獨立看花月¶
惟欠子規啼一聲¶
<pb:KR4h0140_WYG_542-8b>¶
　　　舟行¶
平沙極浦無人度猶繫孤舟寒草西半夜起看潮上月¶
萬山中有一猨啼¶
　　　送僧¶
闕下僧歸山頂寺却看朝日下方明莫道野人尋不見¶
半天雲裏有鐘聲¶
　　　句¶
棧踏猨聲暮江看劍影秋(送人/遊蜀)　僧老白雲上磬寒髙¶
<pb:KR4h0140_WYG_542-9a>¶
鳥邊　心已同猨狖不聞人是非　行人渡流水白馬¶
入前山　秋深雪滿黄金塞夜夜鴻聲入漢陽(以上並/見主客)¶
(圖/)¶
　薛瑩¶
薛&KR0631;文宗時人洞庭詩集一巻今存十首¶
　　　秋晩同友人閒歩¶
藉草與行莎相看日未斜斷崖分鳥道疎樹見人家望¶
逺臨孤石吟餘落片霞野情看不足歸路思猶賒¶
<pb:KR4h0140_WYG_542-9b>¶
　　　宿仙都觀隂王二君修道處¶
十載别仙峯峯前千古蹤隂王修道處雲雪滿髙松洞¶
口風雷異池心星漢重明朝下山去片月落殘鐘¶
　　　宿東巖寺曉起¶
野寺寒塘曉遊人一夢分鐘殘數樹月僧起半巖雲宿¶
鳥驚初見幽泉落不聞吟餘慿前檻紅葉下紛紛¶
　　　秋日湖上¶
落日五湖遊煙波處處愁沈浮千古事誰與問東流¶
<pb:KR4h0140_WYG_542-10a>¶
　　　江山閒望¶
𣺌𣺌無窮盡風濤㡬日平年光與人事東去一聲聲¶
　　　訪武陵道者不遇¶
花發鳥仍啼行行路欲迷二真無問處虚度武陵溪¶
　　　寄舊山隐侶¶
舊山諸隐淪身在苦無身莫鎖白雲路白雲多悮人¶
　　　羡僧¶
處世曾無著生前事盡非一缾兼一衲南北去如歸¶
<pb:KR4h0140_WYG_542-10b>¶
　　　錦¶
軋軋弄寒機功多力漸微惟憂機上錦不稱舞人衣¶
　　　中秋月¶
三十六旬盈復缺百年堪喜又堪傷勸君莫惜登樓望¶
雲放嬋娟不久長¶
　　　句¶
單棹横疎雨江灘秋泊時　花留身住越月遞夢還秦¶
　崔元略¶
<pb:KR4h0140_WYG_542-11a>¶
　崔元略博州人第進士更辟諸府累遷殿中侍御史進¶
　中丞改京兆少尹歴散騎常侍出為黔南觀察使敬宗¶
　初拜户部侍郎太和三年以户部尚書判度支留守東¶
　都改義成節度使卒贈左僕射詩一首¶
　　　　贈毛仙翁¶
　莫將凡聖比雲泥椿菌之年本不齊度世無勞大稲米¶
　昇天只用半刀圭人間嗟對黄昏槿海上閒聽碧落雞¶
　旌節行中令引道便從塵外踏丹梯¶
<pb:KR4h0140_WYG_542-11b>¶
　　馮涯¶
　馮涯開成中進士第詩一首¶
　　　　太學創置石經(盧氏雜説云開成中髙鍇知舉/内出霓裳羽衣曲賦及此詩題)¶
　聖唐復古制徳義功無替奥㫖恱詩書遺文分篆𨽻銀¶
　鉤互交映石壁靡塵翳永與乾坤期不逐日月逝儒林¶
　道益廣學者心彌銳從此理化成㤙光遍遐裔¶
　¶
御定全唐詩巻五百四十二¶
