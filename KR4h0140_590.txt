# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:54.642578
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百九十
<pb:KR4h0140_WYG_590-1a>¶
　欽定四庫全書¶
御定全唐詩巻五百九十¶
　　李郢¶
　李郢字楚望長安人大中十年第進士官終侍御史詩¶
　一巻¶
　　　　冬至後西湖泛舟看斷冰偶成長句¶
　一陽生後陰飇竭湖上層冰看折時雲母扇搖當殿色¶
　珊瑚樹碎滿盤枝斜汀藻動魚應覺極浦波生鴈未知¶
<pb:KR4h0140_WYG_590-1b>¶
　山影淺中留瓦礫日光寒外送漣漪崖崩葦岸縱橫散¶
　篙蹙蘭舟片段隨曽向黃河望衝激大鵬飛起雪風吹¶
　　　　陽羨春歌¶
　石亭梅花落如積玉蘚斕斑竹姑赤祝陵有酒清若空¶
　煮&KR2009;蒸魚作寒食長橋新晴好天氣兩市兒郎擢船戲¶
　溪頭鐃鼔狂殺儂青蓋紅裙偶相值風光何處最可憐¶
　邵家高樓白日邊樓下遊人顏色喜溪南黃帽應羞死¶
　三月未有二月殘靈龜可信渰水乾葑草青青促歸去¶
<pb:KR4h0140_WYG_590-2a>¶
短簫橫笛説明年¶
　　　茶山貢焙歌¶
使君愛客情無已客在金臺價無比春風二月貢茶時¶
盡逐紅旌到山裏焙中清曉朱門開筐箱漸見新芽來¶
陵烟觸露不停探官家赤印連帖催朝飢暮匐誰興哀¶
喧闐競納不盈掬一時一餉還成堆蒸之馥之香勝梅¶
研膏架動轟(一作/聲)如雷茶成拜表貢天子萬人爭噉春¶
山摧驛騎鞭聲砉流電半夜驅夫誰復見十日(一作/一見)王¶
<pb:KR4h0140_WYG_590-2b>¶
程路四千到時須及清明宴(一作/前)吾君可謂納諫君諫¶
官不諫何由聞九重城裏雖玉食天涯吏役長紛紛使¶
君憂民慘容色就焙嘗茶坐諸客幾回到口重咨嗟嫩¶
綠鮮芳出何力山中有酒亦有歌樂營房戸皆仙家仙¶
家十隊酒百斛金絲宴饌隨經過使君是日憂思多客¶
亦無言徵綺羅殷勤繞焙復長歎官府例成期如何吳¶
民吳民莫憔悴使君作相期蘇爾¶
　　　夏日登信州北樓¶
<pb:KR4h0140_WYG_590-3a>¶
高樓上長望百里見靈山雨歇河珠定雲開谷鳥還田¶
苗映林合牛犢傍村閒始得消憂處蟬聲催入闗¶
　　　遊天柱觀¶
聽鐘到靈觀仙子喜相尋茅洞幾千載水聲寒至今讀¶
碑丹井上坐石澗亭陰清興未云盡烟霞生夕林¶
　　　酬劉谷除夜見寄¶
坐恐三更至流年此夜分客心無限事愁雨不堪聞灞¶
上家殊遠爐前酒暫(一作/易)醺劉郎亦多恨詩憶故山雲¶
<pb:KR4h0140_WYG_590-3b>¶
　　　元日作¶
鏘鏘華駟客門館賀新正野雪江山霽微風竹樹清蕪¶
庭春意曉殘枿燼烟生忽憶王孫草前年在帝京¶
　　　酬劉谷立春日吏隠亭見寄¶
孤亭遙帶寺靜者獨登臨楚霽江流慢春歸澤氣陰野¶
田青牧馬幽竹暖鳴禽日日年光盡何堪故國心¶
　　　宿憐(一作/潾)上人房¶
重公舊相識一夕話勞生藥裹闗身病經函寄道情嶽¶
<pb:KR4h0140_WYG_590-4a>¶
寒當寺色灘夜入樓聲不待移文誚三年别赤城¶
　　　園居¶
暮雨揚雄宅秋風向秀園不聞砧杵動時看桔橰翻釣¶
下魚初食船移鴨暫喧橘寒才弄色須帶(一作/待)早霜繁¶
　　　中元夜¶
江南水寺中元夜金粟欄邊見月娥紅燭影迴仙態近¶
翠鬟光動看(一作/見)人多香飄彩殿凝蘭麝露繞輕衣雜¶
綺羅湘水夜空巫峽遠不知歸路欲如何¶
<pb:KR4h0140_WYG_590-4b>¶
　　　贈羽林將軍(一作江上/逢王將軍)¶
虬鬚(一作/髯)憔悴羽林郎曽入甘泉侍武(一作/玉)皇鵰沒夜¶
雲知御苑馬隨仙(一作/春)仗識天香五湖歸去孤舟月六¶
國平來兩鬢霜唯有桓伊江上笛臥吹三弄送殘陽¶
　　　送人之嶺南¶
闗山迢遰古交州嵗宴憐君走馬遊謝氏海邊逢素(一/作)¶
(姹/)女越王潭上見青牛嵩臺月照啼猨曙(一作/樹)石室烟¶
含古桂秋迴望長安五千里刺桐花下莫淹留¶
<pb:KR4h0140_WYG_590-5a>¶
　　　晩泊松江驛¶
片帆孤客晩夷猶紅蓼花前水驛秋嵗月方驚離别盡¶
烟波仍駐古今愁雲陰故國山川暮潮落空江網罟收¶
還有吳娃舊歌曲櫂聲遙散採菱舟¶
　　　江亭春霽¶
江蘺漠漠荇田田江上雲亭霽景鮮蜀客帆檣背歸燕¶
楚山花木怨啼鵑春風掩映千門柳曉色淒涼萬井烟¶
金磬泠泠水南寺上方僧室(一作/臺殿)翠微連¶
<pb:KR4h0140_WYG_590-5b>¶
　　　早秋書懷¶
高梧一葉墜涼天宋玉悲秋淚灑然霜拂楚山頻見菊¶
雨零溪樹忽無蟬虛村暮角催殘日近寺歸僧寄野泉¶
青鬢巳縁多病鑷可堪風景促流年¶
　　　為妻作生日寄意¶
謝家生日好風烟栁暖花春二月天金鳯對翹雙翡翠¶
蜀琴初(一作/新)上七絲絃鴛鴦交頸期千嵗琴瑟諧和願¶
百年應恨客程歸未得緑牕紅淚冷涓涓¶
<pb:KR4h0140_WYG_590-6a>¶
　　　重陽日寄浙東諸從事¶
野人多病門長掩荒圃重陽菊自開愁裏又聞清笛怨¶
望中難見白衣來元瑜正及從軍樂寗戚誰憐叩角哀¶
紅斾紛紛碧江暮知君醉下望鄉臺¶
　　　和湖州杜員外冬至日白蘋洲見憶¶
白蘋亭上一陽生謝朓新裁錦繡成千嶂雪消溪影緑¶
幾家梅綻海波清巳知鷗鳥長來狎可許汀洲獨有名¶
多愧龍門重招引即抛田舍掉舟行¶
<pb:KR4h0140_WYG_590-6b>¶
　　　上裴晉公¶
四朝憂國鬢如絲龍馬精神海鶴姿天上玉書傳詔夜¶
陣前金甲受降時曽經庾亮三秋月下盡羊曇兩路(一/作)¶
(一/局)碁惆悵舊堂扄綠野夕陽無限鳥飛遲¶
　　　錢塘青山題李隠居西齋¶
小隠西齋為客開翠蘿深處遍青苔林間掃石安碁局¶
巖下分泉逓酒杯蘭葉露光秋月上蘆花風起夜潮來¶
湖山遶屋猶嫌淺欲櫂漁舟近釣臺¶
<pb:KR4h0140_WYG_590-7a>¶
　　　友人&KR0244;越路過桐廬寄題江驛¶
桐廬縣前洲渚平桐廬江上晩潮生莫言獨有山川秀¶
過日仍聞官長清麥隴虛涼當水店鱸魚鮮美稱蓴羮¶
王孫客棹殘春去相送河橋羨此行¶
　　　送劉谷¶
村橋西路雪初晴雲暖沙乾馬足輕寒澗渡頭芳草色¶
新梅嶺外鷓鴣聲郵亭巳送輕(一作/征)車發山館誰將候¶
火迎落日千峰轉迢逓知君回首望高城¶
<pb:KR4h0140_WYG_590-7b>¶
　　　七夕(一作趙/璜詩)¶
烏鵲橋頭雙扇開年年一度過河來莫嫌天上稀相見¶
猶勝人間去不回欲減烟花饒俗世暫煩烟月掩粧臺¶
别時舊路長清淺豈肯離情(一作/心)似死灰¶
　　　秦處士移家富春發樟亭懷寄¶
潮落空江洲渚生知君巳上富春亭嘗聞郭邑山多秀¶
更説官僚眼盡青離别幾宵魂耿耿相思一座髮星星¶
仙翁白石高歌調無復松齋半夜聽¶
<pb:KR4h0140_WYG_590-8a>¶
　　　故洛陽城¶
胡兵一動朔方塵不使鑾輿此重巡清洛但流嗚咽水¶
上陽深鎻寂寥春雲收少室初晴雨栁拂中橋晩渡津¶
欲問升平無故老鳯樓回首落花頻¶
　　　紫極宮上元齋次呈諸道流(第五句/缺一字)¶
碧簡朝天章奏頻清宮髣髴降靈真五龍金角向星斗¶
三洞玉音愁鬼神風拂亂燈山磬　露霑仙杏石壇春¶
明朝醮罷羽客散塵土滿城空世人¶
<pb:KR4h0140_WYG_590-8b>¶
　　　立春一日江村偶興¶
舊厯年光看卷盡立春何用更相摧江邊野店寒無色¶
竹外孤村坐見梅山雪乍晴嵐翠起漁家向晩笛聲哀¶
南州近有秦中使聞道胡兵索戰來¶
　　　立秋後自京歸家¶
籬落秋歸見豆花竹門當水岸橫槎松齋一雨宜清簟¶
佛室孤燈對絳紗盡日抱愁跧似鼠移時不動嬾於虵¶
西江近有鱸魚否張翰扁舟始到家¶
<pb:KR4h0140_WYG_590-9a>¶
　　　奉陪裴相公重陽日遊安樂池亭¶
絳霄輕靄翊三台嵇阮襟懷管樂才蓮沼昔為王儉府¶
菊籬今作孟嘉杯寧知北闕元勲在(漢賜蕭何等/北闕大第)却引¶
東山舊客來自笑吐茵還酩酊日斜空從絳衣迴¶
　　　淛河館(一作暮春山/行田家歇馬)¶
雨濕菰蒲斜日明茅㕑煮蠒掉車聲青蛇上竹一種色¶
黃蝶(一作/燭)隔溪無限情何處樵漁將遠餉故園田土憶¶
春耕千峰萬瀨(一作/靄靄)水潏潏羸馬此中愁獨行¶
<pb:KR4h0140_WYG_590-9b>¶
　　　春日題山家¶
偶與樵人熟春殘日日來依崗尋紫蕨挽樹得青梅燕¶
靜銜泥起蜂喧抱蘂回嫩茶重攪綠新酒畧炊醅漠漠¶
蠶生紙涓涓水弄苔丁香政堪結留步小庭隈¶
　　　江亭晩望¶
碧天涼冷鴈來疎閒望江雲思有餘秋館池亭荷葉後¶
野人籬落豆花初無愁自得仙人術多病能忘太史書¶
聞説故園香稻熟片帆歸去就鱸魚¶
<pb:KR4h0140_WYG_590-10a>¶
　　　長安夜訪澈上人¶
闗西木落夜霜凝烏帽閒尋紫閣僧松迥月光先照鶴¶
寺寒溝水忽生冰琤琤曉漏喧秦禁漠漠秋烟起漢陵¶
聞説天台舊禪處石房獨有一龕燈¶
　　　送圓鑒上人遊天台¶
西嶺草堂留不住獨攜瓶錫向天台霜清海寺聞潮至¶
日宴江船乞食回華頂夜寒孤月落石橋秋盡一僧來¶
靈溪道者相逢處陰洞泠泠竹室開¶
<pb:KR4h0140_WYG_590-10b>¶
　　　送僧之台州¶
獨尋台嶺閒遊去豈覺靈溪道里賖三井應潮通海浪¶
五峰攢寺落天花寒潭盥潄銅瓶潔野店安禪錫杖斜¶
到日初尋石橋路莫教雲雨濕袈裟¶
　　　傷賈島無可¶
却到京師事事傷惠休歸寂賈生亡何人收得文章篋¶
獨我來經苔蘚房一命未霑為逐客萬緣初盡别空王¶
蕭蕭竹塢斜陽在葉覆閒階雪擁牆¶
<pb:KR4h0140_WYG_590-11a>¶
　　　孔雀¶
越鳥青春好顏色晴軒入戸看呫衣一身金翠畫不得¶
萬里山川來者稀絲竹慣聽時獨舞樓臺初上欲孤飛¶
刺桐花謝芳草歇南國同巢應望歸¶
　　　秋晩寄題陸勲校書義興禪居時淮南從事¶
禪居秋草晩蕭索異前時蓮幙青雲貴翺翔絶後期蘚¶
房檉架掩山砌石盆欹劒㦸晨趨靜笙歌夜散遲谷寒¶
霜狖靜林晩磬蟲悲惠遠烟霞在方平杖履隨骨清須¶
<pb:KR4h0140_WYG_590-11b>¶
貴達神重有威儀萬卒千蹄馬橫鞭從信騎¶
　　　酬王舍人雪中見寄¶
三日柴門擁不開階庭平滿白皚皚今朝踏作瓊瑶跡¶
為有詩從鳯沼來¶
　　　蟬¶
飲蟬驚雨落高槐山蟻移將入石階若使秦樓美人見¶
還應一為拔金釵¶
　　　自水口入茶山¶
<pb:KR4h0140_WYG_590-12a>¶
蒨蒨紅裙好女兒相偎相倚看人時使君馬上應含笑¶
橫把金鞭為詠詩¶
　　　重遊天台¶
南國天台山水奇石橋危險古來知龍潭直下一百丈¶
誰見生公獨坐(一作/過)時¶
　　　山行¶
小田微雨稻苖香田畔清溪潏潏涼自憶東吳榜舟日¶
蓼花溝水半篙强¶
<pb:KR4h0140_WYG_590-12b>¶
　　　上元日寄湖杭二從事¶
戀别山燈憶水燈山光水焰百千層謝公留賞山公喚¶
知入笙歌阿那朋¶
　　　寒食野望(一作/遠望)¶
舊墳新隴哭多時流世都堪幾度悲烏鳥(一作/鵲)亂啼人¶
未遠野風吹散白棠梨¶
　　　清明日題一公禪室¶
山頭蘭若石楠春山下清明烟火新此日何窮禮禪客¶
<pb:KR4h0140_WYG_590-13a>¶
歸心誰是戀禪人¶
　　　七夕寄張氏兄弟¶
新秋牛女會佳期紅粉筵開玉饌時好與檀郎寄(一作/記)¶
花朶莫教清曉羨蛛絲¶
　　　春晩與諸同舍出城迎座主侍郎(一作鄭/顥詩)¶
三十驊騮一鬨塵來時不鎖杏園春東風栁絮輕如雪¶
應有偷游曲水人¶
　　　張郎中宅戲贈二首¶
<pb:KR4h0140_WYG_590-13b>¶
薄雪燕蓊紫燕釵釵垂簏簌抱香懷一聲歌罷劉郎醉¶
脱取明金壓繡鞋¶
謝家青妓邃重闗誰省春風見玉顏聞道綵鸞三十六¶
一雙雙對碧池蓮¶
　　　醉送(一作/吟)¶
江梅冷豔酒清光急拍繁絃醉畫堂無限栁條多少雪¶
一將春恨付劉郎¶
　　　曉井¶
<pb:KR4h0140_WYG_590-14a>¶
桐陰覆井月斜明百尺寒泉古甃清越女攜瓶下金索¶
曉天初放轆轤聲¶
　　　南池¶
小男供餌婦搓絲溢榼香醪倒接䍦日出兩竿魚正食¶
一家歡笑在南池¶
　　　偶作¶
一杯正發吟哦興兩盞還生去住愁何似全家上船去¶
酒旗多處即淹留¶
<pb:KR4h0140_WYG_590-14b>¶
　　　畫鼔¶
嘗聞畫鼔動歡情及送離人恨鼔聲兩杖一揮行纜解¶
暮天空使别魂驚¶
　　　燕蓊花¶
十二街中何限草燕蓊盡欲占殘春黃花撲地無窮極¶
愁殺江南去住人¶
　　　邵博士溪亭¶
野茶無限春風葉溪水千重返照波只去長橋三十里¶
<pb:KR4h0140_WYG_590-15a>¶
　誰人一解枉帆過¶
　　　　小石上見亡友題處¶
　笋石清琤入紫烟陸雲題處是前年苔侵雨打依稀在¶
　惆悵涼風樹樹蟬¶
　　　　洞靈觀流泉¶
　石上苔蕪水上烟潺湲聲在觀門前千岩萬壑分流去¶
　更引飛花入洞天¶
　　　　送李判官¶
<pb:KR4h0140_WYG_590-15b>¶
　津市停橈送别難熒熒蠟炬照更闌東風萬疉吹江月¶
　誰伴袁襃宿夜灘¶
　　　　宿杭州虛白堂¶
　秋(一作/缺)月斜明虛白堂寒蛩唧唧樹蒼蒼江風徹曉(一/作)¶
　(曙/)不得(一作/成)睡二十五聲秋㸃長¶
　¶
　¶
御定全唐詩卷五百九十¶
