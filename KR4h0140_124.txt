# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.833194
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百二十四
<pb:KR4h0140_WYG_124-1a>¶
　欽定四庫全書¶
御定全唐詩巻一百二十四¶
　　徐安貞¶
　徐安貞初名楚璧龍丘人應制舉一嵗三登甲科開元¶
　中為中書舎人集賢院學士帝屬文多令視草終中書¶
　侍郎與李林甫同用事天寳後避罪衡山岳寺李邕識¶
　之因載北歸行至長沙謂其守曰瀟湘逄故人若幽谷¶
　之覩太陽不然委填巖穴矣詩十一首¶
<pb:KR4h0140_WYG_124-1b>¶
　　　　書殿賜宴應制¶
　校文常近日賜宴忽升天酒正傳桮至饔人捧案前玉¶
　階鳴溜水清閣引歸烟共惜芸香暮春風幾萬(一作/度幾)年¶
　　　　從駕温泉宫¶
　神女調温液年年待聖人試開臨水殿来洗屬車塵暖¶
　氣随明主恩波浃近臣靈威自無極從此獻千春¶
　　　　送吕向補闕西岳勒碑¶
　聖作西山頌君其出使年勒碑懸日月驅傳接雲烟寒¶
<pb:KR4h0140_WYG_124-2a>¶
盡凾関路春歸洛水邊别離能幾許朝暮玉墀前¶
　　　送丹陽採訪¶
郡縣分南國皇華出聖朝為憐鄉櫂近不道使車遥舊¶
俗吴三讓遺風漢六條願言除疾苦天子聼歌(一作/謳)謡¶
　　　送王判官¶
明月開三峡花源出五谿城池青壁裏烟火緑林西不¶
畏王程促惟愁仙路迷巴東下歸櫂莫待夜猨啼¶
　　　題襄陽圖¶
<pb:KR4h0140_WYG_124-2b>¶
畫得襄陽郡依然見昔遊峴山思駐馬漢水憶迴舟丹¶
壑常含霽青林不換秋圖書(一作/畫圖)空咫尺千里意悠悠¶
　　　程將軍夫人挽詩¶
琴瑟調雙鳯和鳴不獨飛正歌春可樂行泣露先晞環¶
珮聲猶在房櫳夢不歸將軍休沐日誰勸著新衣¶
　　　奉和喜雪應制¶
两宫齋祭近登臨雨雪紛紛天晝隂祗為經寒無瑞色¶
頓教正月滿春林蓬莱北上旌門暗花萼南歸馬跡深¶
<pb:KR4h0140_WYG_124-3a>¶
自有三農歌帝力還將萬庾荅堯心¶
　　　聞鄰家理筝¶
北斗横天夜欲䦨愁人倚月思無端忽聞畫閣秦筝逸¶
知是鄰家趙女彈曲成虚憶青蛾斂調急遥憐玉指寒¶
銀鎻重関聼未闢不如眠去夢中看¶
　　　奉和聖製早度蒲津關¶
仙掌臨秦甸虹橋闢晉關兩都分地險一曲度河灣路¶
得津門要時稱古戍閒城花春正發岸栁曙堪攀後乗¶
<pb:KR4h0140_WYG_124-3b>¶
猶臨水前旌欲換山長安迴望日宸御六龍還¶
　　　奉和聖製答二相出雀䑕谷¶
两臣初入夢二月扈廵邊澗北寒猶在山南春半傳頌¶
聲先奉御辰象復回天雲日明千里旌旗照一川栁隂¶
低輦路草色變新田還望汾陽近宸遊自窅然¶
　　　句¶
暮雨衣猶濕春風帆正開(雲溪/友議)¶
　崔翹¶
<pb:KR4h0140_WYG_124-4a>¶
崔翹融之子開元中與兄禹錫相次為中書舎人歴禮¶
部侍郎贈荆州大都督詩三首¶
　　　奉和聖製荅張說南出雀䑕谷¶
硖路繞河汾晴光拂(一作/掃)曙氛笳吟中嶺樹仗入半峰¶
雲頓覺山原盡平看邑里分早行芳草迥(一作/樹逺)晚憩好¶
風熏嘉頌推英宰春遊扈聖君共欣承睿渥日月照天¶
文¶
　　　送友人使夷陵¶
<pb:KR4h0140_WYG_124-4b>¶
猨鳴三峡裏行客舊沾裳復道從兹去思君不暫忘開¶
襟春葉短分手夏條長獨有幽庭桂年年空自芳¶
　　　鄭郎中山亭¶
篆筆飛章暇園亭染翰游地竒人境别事逺俗塵收書¶
閣山雲起琴齋澗月留泉清鱗影見樹密鳥聲幽杜馥¶
熏梅雨荷香送麥秋無勞置驛騎文酒可(一作/暗)相求¶
　梁昇卿¶
梁昇卿與張九齡善渉學工書尤長八分書東封朝覲¶
<pb:KR4h0140_WYG_124-5a>¶
碑為時絶筆歴廣州都督詩一首¶
　　　奉和聖製荅張說扈從南岀雀䑕谷¶
何意重関道千年過(一作/遇)聖皇幽林承睿(一作/恵)澤閒客¶
見清光日御仙(一作/先)途逺山靈夀域(一作/獻夀)長寒雲入晉¶
薄春樹隔汾香國佐同時雨天文屬嵗陽從来漢家盛¶
未若此廵方¶
　吴鞏¶
吴鞏少㣲子以文行知名開元中為中書舎人詩一首¶
<pb:KR4h0140_WYG_124-5b>¶
　　　白雲溪¶
山徑入修篁深林蔽日光夏雲生嶂逺瀑水引溪長秀¶
跡逄皆勝清芬坐轉凉回看玉樽夕歸路賞前忘¶
　陸海(一作/孫海)¶
陸海餘慶之孫有才思與陳子昻盧藏用為方外十友¶
工於五言為賀知章所賞性嚴峻不附權要自省郎出¶
牧潮州存詩二首¶
　　　題奉國寺¶
<pb:KR4h0140_WYG_124-6a>¶
新秋夜何爽露下風轉凄一磬竹林(一作/窗)外(一作裏/又作下)千¶
燈花塔西¶
　　　題龍門寺¶
窗燈林靄裏聞磬水聲中更與龍華㑹(一作更籌/半有㑹)爐烟¶
滿夕風¶
　　　句¶
忽然一曲稱君心破却中人百家産　城外平人驅欲¶
盡帳中猶打衮花毬(諷刺/詩)¶
<pb:KR4h0140_WYG_124-6b>¶
　裴士淹¶
裴士淹開元末嘗為郎官詩一首¶
　　　白牡丹¶
長安年少惜春殘争認慈恩紫牡丹别有玉盤乗露冷¶
無人起就月中看¶
　李元操¶
李元操開元初時人詩一首¶
　　　和從叔禄愔元日早朝¶
<pb:KR4h0140_WYG_124-7a>¶
銅渾變秋節玉律動年灰曖曖城霞旦隠隠禁門開衆¶
靈凑仙府百神朝帝臺葉令䨇鳧至梁王駟馬来戈鋋¶
映林闕歌管拂塵埃保章望瑞氣尚書免火災冠冕多¶
秀士簮裾饒上才誰憐張仲蔚日暮反蒿莱¶
　顧朝陽¶
顧朝陽開元中人詩一首¶
　　　昭君怨¶
莫將鉛粉匣不用鏡花光一去邊城路何情更畫妝影¶
<pb:KR4h0140_WYG_124-7b>¶
銷胡地月衣盡漢宫香妾死非關命都(一作/祇)縁怨斷腸¶
　陶峴¶
陶峴潛之裔孫開元中家於崐山與孟彦深孟雲卿焦¶
遂游嘗製三舟一舟自載一舟供賔客一舟置飲饌有¶
女樂一部奏清商之曲逄山泉則窮其景物吴越之士¶
謂之水仙詩一首¶
　　　西塞山下迴舟作¶
匡廬舊業是誰(一作/自有)主吴越新居安此生白髮數莖歸¶
<pb:KR4h0140_WYG_124-8a>¶
　未得青山一望計還成鴉翻楓葉夕陽動鷺立蘆花秋¶
　水明從此舎舟何所詣酒旗歌扇正相迎¶
　¶
　¶
　¶
　¶
　¶
　¶
<pb:KR4h0140_WYG_124-8b>¶
　¶
　¶
　¶
　¶
　¶
　¶
　¶
御定全唐詩巻一百二十四¶
