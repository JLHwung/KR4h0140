# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:05.452691
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百十三
<pb:KR4h0140_WYG_813-1a>¶
　欽定四庫全書¶
御定全唐詩巻八百十三¶
　　無可¶
　無可范陽人姓賈氏島從弟居天仙寺詩名亦與島齊¶
　集一巻今編為二巻¶
　　　　送吕郎中赴滄(一作/海)州¶
　出守滄州去西風送斾旌路遥經(一作/過)幾郡地盡到孤¶
　城拜廟千山緑登(一作/開)樓遍海清(一作/晴)何人共東望日¶
<pb:KR4h0140_WYG_813-1b>¶
　(一作/月)向積濤生¶
　　　　書馬如文石門居¶
　别業逸髙情暮泉喧客亭林迴天闕近雨過石門青野¶
　果誰來拾山禽獨臥聽要迎文㑹友時復掃柴扃¶
　　　　送章正字秩滿東歸¶
　朝衣登别席春色滿秦闗芸閣吏誰替海門身又還尋¶
　僧流水僻見月逺林閑雖是忘機者難齊去住間¶
　　　　賦得望逺山送客歸¶
<pb:KR4h0140_WYG_813-2a>¶
遥山寒雨過正向暮天橫隱隱凌雲出(一作/去)蒼蒼與(一/作)¶
(共/)水平何時凝厚地幾處映(一作/向)孤城歸客秋風裏迴¶
看傷别情¶
　　　送宜春裴宰(一作/明府)是將軍旻之孫¶
垂白方為縣徒(一作/從)知大父雄山春南去棹楚夜北飛¶
鴻疉嶂和雲滅孤城與嶺通誰知持惠化一境動清(一/作)¶
(秋/)風¶
　　　送朴山人歸日本¶
<pb:KR4h0140_WYG_813-2b>¶
海霽(一作/際)晩帆開應無鄉信催水從荒外積人指日邊¶
迴望國乘風乆浮天絶島來儻因華夏使(一作/下夢)書札轉¶
悠哉¶
　　　送姚宰任吉州安福縣(一作送王明/府之任安福)¶
落絮滿衣裳攜琴問酒(一作/水)鄉挂帆南入楚到縣半浮¶
湘吏散翠禽下庭閑斑竹長人安宜(一作/知)逺泛沙上蕙¶
蘭香(一作/芳)¶
　　　送李少府之任臨卭¶
<pb:KR4h0140_WYG_813-3a>¶
卭南方作尉調補一何卑發論唯公幹承家乃帝枝山¶
長風褭棧江䕃石和澌舊井王孫宅還(一作/過)尋獨有期¶
　　　遊(一作/廬)山寺¶
千峰路盤(一作/盤磴)盡林寺昔何(一作/年)名歩歩入山影房房¶
聞水聲多年人跡斷(一作/絶)殘照一(作日/作月)石陰(一作/冰)清自¶
(一作/便)可求居止安閒過此生¶
　　　酬姚員外見過林下¶
掃苔迎五馬蒔(一作/蔬)藥過申鐘鶴共林僧見雲隨野客¶
<pb:KR4h0140_WYG_813-3b>¶
逢入樓山隔水滴斾露垂松日暮題詩去空知雅調重¶
(一作/濃)¶
　　　寄華州馬戴(一作秋中聞馬/戴遊華山因寄)¶
三峰待秋上鳥外挂衣巾猶(一作/獨)見無窮景應非暫往¶
(一作/住)身水寒仙掌路山逺(一作林靜/一作雲住)華陽人欲問壇邊¶
月尋思闕復新¶
　　　秋夜寄青龍(一作/龍池)寺空貞(一作/貞空)二上人¶
夜來思道侶木葉向人飄精舍池邊古秋山樹(一作/月)下¶
<pb:KR4h0140_WYG_813-4a>¶
遥磬寒(一作/聲)徹幾里雲白已經宵未得同居止(一作居/名世)¶
蕭(一作/翛)然自寂寥¶
　　　過杏(一作/石)溪寺寄姚員外¶
門徑衆峰頭盤巖復轉溝雲僧隨樹老杏水落江流峽¶
狖有時到秦人今日遊謝公多晩眺此景(一作/境)在南樓¶
　　　送僧歸中條(一作送覺法師/往中條舊隱)¶
夜葉動飄飄寒來話數宵巻經歸鳥(一作/物)外轉雪過(一/作)¶
(下/)山椒舊長(一作/坐)松杉大難行水石遥元戎宗内學應¶
<pb:KR4h0140_WYG_813-4b>¶
就白雲招¶
　　　送人罷舉東遊¶
東堂今巳負況此逺行難兼雨風聲過連天草色乾鴻¶
嘶荒壘閉兵燒廣川寒若向龍門宿懸知拭淚看¶
　　　金州冬月陪太守遊池(一作林下對雪/送僧歸草堂寺)¶
殘臘雪紛紛林間起送君苦吟行迥野投跡向寒雲絶¶
頂晴多去幽(一作/遥)泉凍不(一作/未)聞唯應草堂寺髙枕脫¶
人羣¶
<pb:KR4h0140_WYG_813-5a>¶
　　　寄青龍寺原(一作/源)上人(一作冬日/寄僧友)¶
斂屨(一作/履)入寒竹安禪過漏聲髙杉殘子(一作/葉)落深井¶
凍痕生罷磬風枝動懸燈雪屋明何當招我宿(一作/友)乘¶
月上方行¶
　　　秋寄從兄賈島(一作秋夜宿/西林寄賈島)¶
暝(一作/暗)蟲喧(一作/分)暮色黙思坐(一作/坐思)西林聽雨寒更徹¶
(一作/盡)開門落葉深昔因京邑病倂起洞庭心亦是吾兄¶
事(一作/弟)遲迴共(一作/直)至今¶
<pb:KR4h0140_WYG_813-5b>¶
　　　新年¶
燃燈朝復夕漸作長年身紫(一作/白)閣未歸日青門又見¶
(一作/直)春掩闗寒過盡開(一作/出)定草生新自有林中趣誰¶
驚嵗去(一作/月)頻¶
　　　夏日送崔秀才遊南¶
南方山水地念子為貧遊縱是(一作/便)逢佳景(一作/境)那能¶
緩(一作/免)旅愁夕陽行逺道煩暑在孤舟莫向巴江(一作/山)¶
過猿啼促(一作蹙/一作感)淚流¶
<pb:KR4h0140_WYG_813-6a>¶
　　　晩秋酬姚合(一作/侍御)見寄¶
新命起髙眠江湖空浩然木衰猶有菊燕去即無蟬分¶
察千官内孤懷逺嶽邊蕭條人外寺暌阻又(一作/復)經年¶
　　　暮秋宿友人居¶
招我郊居宿開門但苦吟秋眠山燒盡暮歇竹園深寒¶
浦鴻相呌風窗月欲沈翻嫌坐禪石不在此松隂¶
　　　送李騎曹之武寜(一作送威武李騎/曹之靈武寜省)¶
一嵗一歸寧凉天數騎行河來當塞曲(一作盡/一作斷)山逺與¶
<pb:KR4h0140_WYG_813-6b>¶
沙平縱獵旗風巻聽笳帳月生新鴻引寒色迴日滿(一/作)¶
(落/)京城¶
　　　秋日寄厲𤣥先輩¶
楊柳起秋色故人猶未還别離俱(一作/何)自苦(一作/老)少壯¶
豈能閒夜雨吟殘燭秋城憶逺山何當一(一作/同)相見語¶
黙此林間¶
　　　冬晩與諸文士㑹太僕田卿宅¶
從容(一作/客)啓華館饌玉復燒蘭是嵗兹旬盡良(一作/青)宵¶
<pb:KR4h0140_WYG_813-7a>¶
幾刻(一作/客)殘風(一作/燈)迴松竹動人息斗牛寒此(一作/别)後¶
思良(一作/吟)集須(一作/先)期月再團¶
　　　贈詩僧¶
寒山對水塘(一作/廊)竹葉影侵堂洗藥冰生㟁開門月滿¶
牀病多身又老枕倦夜兼長來謁吾曹者呈詩問否臧¶
　　　寒夜過叡川師院¶
長生推獻壽法坐四朝登問難無彊敵聲名掩古僧絶¶
塵苔積地栖竹鳥驚燈語黙俱忘寐殘窗半月稜¶
<pb:KR4h0140_WYG_813-7b>¶
　　　送顥法師往太原講兼呈(一作/謁)李司徒(一作/空)¶
近臘辭精舍幷州謁尚(一作/上)公路長山忽盡塞廣雪無¶
窮講席開晴壘禪衣渉逺風聞經諸弟子應滿此(一作/北)¶
門中¶
　　　冬日諸禪自商山禮正師真塔(一作喜緒法師/往岐陽禮塔)¶
　　　迴見訪¶
乆思今忽(一作/欲)來雙屨汚(一作/滑)青苔拂(一作/掃)雪從山(一/作)¶
(雲/)起過房禮塔迴偈(一作/句)留閑夜作禪請暫時開欲作¶
<pb:KR4h0140_WYG_813-8a>¶
孤雲去賦詩(一作/此時)余不才¶
　　　題青龍寺縱公房¶
從誰得(一作/傳)法印不離上方傳夕磬城霜下寒房(一作/窗)¶
竹月圓煙(一作/燈)殘衰木畔(一作/落)客住(一作/往)積(一作/磧)雲邊¶
未隱滄洲去時來於此禪¶
　　　贈圭峰禪師(一作寄圭/峰宗密師)¶
絶壑禪牀底泉分落石層霧交髙(一作露/澆齊)頂草雲(一作/雪)¶
隱下方燈朝滿傾心客溪連(一作/通)學道僧半旬持(一作/時)¶
<pb:KR4h0140_WYG_813-8b>¶
一食此事(一作/行)有誰能¶
　　　陪姚合遊金州南池(一作金州夏晩陪/姚合員外遊南池)¶
栁暗清波漲衝萍復潄苔張筵(一作/帆)白鳥起(一作/下)掃㟁¶
使君來洲島秋應没荷花晩(一作/暁)盡開髙城吹角絶(一/作)¶
(罷/)騶馭尚裵回¶
　　　金州别姚合¶
日日西亭(一作/臺)上春留到夏殘言之别離易勉以道途¶
難山出一千里溪(一作/江)行三百灘松間樓裏月(一作/月裏)秋¶
<pb:KR4h0140_WYG_813-9a>¶
入五陵看(一作/寒)¶
　　　夏日送田中丞赴蔡州¶
出守汝(一作/海)南城應多戀闕情地遥人乆望風起斾初¶
行楚廟繁蟬斷淮田細雨生賞心知有處蔣宅古津(一/作)¶
(松/)平¶
　　　菊¶
東籬揺落後密艶被寒催夾雨驚新拆經霜忽盡開野¶
香盈客袖禁蘂泛天杯不共春蘭竝悠揚逺蝶來¶
<pb:KR4h0140_WYG_813-9b>¶
　　　松¶
枝幹怪鱗皴烟梢出澗新屈盤髙極目蒼翠逺驚人待¶
鶴移隂(一作/隂移)過聽風落子(一作/子落)頻青青寒木外自與九¶
霄鄰¶
　　　蘭¶
蘭色結春光氛氲掩衆芳過門階露(一作/覆)葉尋澤徑連¶
香畹靜風吹亂亭秋雨引長靈均曽采(一作/搴)擷紉珮掛¶
荷裳¶
<pb:KR4h0140_WYG_813-10a>¶
　　　隕葉¶
遶巷夾(一作/隔)溪紅蕭條逐北風别林遺宿鳥浮水載鳴¶
蟲石小埋初盡枝長落未終帶霜書麗什閒讀白雲中¶
　　　李常侍書堂¶
結搆因墳籍簷前竹未生塗油(一作/鉛)窗日早閱槧幌風¶
輕息架蛩驚客垂燈雨過城已應窮古史師律孰齊名¶
　　　寄和蔡州田郎中(一作寄和蔡州/中丞題蔣亭)¶
遺跡仍(一作/路惟)留蔡幽人出漢(一作/濮)朝門深荒徑在臺迥¶
<pb:KR4h0140_WYG_813-10b>¶
數峰遥㟁石攲相倚(一作/對)窗松偃未凋尋思方一去豈¶
待使君招¶
　　　經貞女祠¶
朝賽暮還祈開唐復歴隋精誠山雨至嵗月廟松衰窺¶
穴龍潭黒過門鳥道危不同巫峽女來往楚王祠¶
　　　行漢(一作/竹溪)水晩次神灘阻風¶
驚風山半起舟子忽停橈㟁荻吹先亂灘聲(一作/波)落更¶
跳聽松今欲暮過島或(一作/忽)明朝若盡平生趣東浮看¶
<pb:KR4h0140_WYG_813-11a>¶
石橋¶
　　　送田中丞使西戎(同用/旗字)¶
朝元下赤墀玉節使西夷闗隴風(一作/烽)迴首河湟雪灑¶
旗磧砂行幾月戎帳到何時應盡平生志髙全大國儀¶
　　　送董正字歸覲毘陵¶
暫辭讐校去未發見新鴻路入江波上人歸楚邑東山¶
遥晴出樹野極暮連空何以念兄弟應思潔膳同¶
　　　送邵錫及第歸湖州¶
<pb:KR4h0140_WYG_813-11b>¶
春闗鳥罷啼(一作/啼罷)歸慶浙煙西郡守招(一作/邀)延重鄉人¶
慕仰(一作/羡)齊橘青逃(一作/陶)暑寺茶長(一作/緑)隔湖溪乘暇¶
知髙眺微應辨㑹稽¶
　　　送薛重中丞充太原副使¶
中司出華省(一作中書/華省外)副相晉陽行書答偏州啓籌參¶
上將營踏沙夜(一作/寒)馬細吹(一作/收)雨曉笳清正報胡塵¶
滅桃花汾水生¶
　　　送靈武李侍御¶
<pb:KR4h0140_WYG_813-12a>¶
靈州天一涯幕客似還家地得江南壤程分磧裏砂禁¶
鹽調上味(一作鹽調/土味貢)麥穗結秋花前席因籌畫清吟塞¶
日斜¶
　　　冬夜姚侍御宅送李廓少府¶
王事圭峰下將還禁漏餘偶歡新嵗近惜别後期疎雪¶
罷見來吏川昬聊整車獨吟多暇日應寄柏臺書¶
　　　送喻鳬及第歸陽羡¶
姓字載科名無過子最榮宗中初及第江上覲難兄月¶
<pb:KR4h0140_WYG_813-12b>¶
向波濤没茶連洞壑生石橋髙思在且為看東坑¶
　　　送沅江宋明府即開府璟之孫¶
初聞從事日鄂渚動芳菲一遂鈞衡薦今為長吏歸人¶
臨沅水望鴈映楚山飛唯有傳聲政家風重發揮(一作/輝)¶
　　　送薛秀才遊河中兼投任郎中留後¶
詩古(一作/苦)賦縱橫令人畏後生駕言遊禹跡知已在蒲¶
城日(一作/月)射雲煙(一作/凝)散風吹草木(一作/未)榮孤吟臨冦¶
境莫問(一作/欲)請長纓¶
<pb:KR4h0140_WYG_813-13a>¶
　　　　寄姚諫議¶
　鳴鞭靜路塵籍籍(一作/寂寞)諫垣臣函疏辭專(一作/封還)密爐香¶
　立獨親篋多臨水作窗宿臥雲人危坐開寒紙燈前起¶
　草頻¶
　　　　大理正任二十和江淹擬古詩二十章寄示¶
　不啻迴青眼應疑似碧雲古風真往哲雅道濫朝聞活¶
　獄威豪右銷時賴典墳如何經濟意未克致吾君¶
　　　　寄殿院薛侍御¶
<pb:KR4h0140_WYG_813-13b>¶
　名髙意本(一作/轉)閑浮俗自(一作牆/仭日)難攀佐蜀連錢出朝¶
　天獬豸還迴翔歴清院彈奏迥離班休澣通𤣥㫖留僧¶
　晝掩闗(一作僧到休揮/翰開軒復解顔)¶
　　　　禪林寺¶
　台山朝佛隴勝地絶埃氛冷色石橋月素光華頂雲逺¶
　泉和雪澑幽磬帶松聞終斷游方念爐香繼此焚¶
　¶
御定全唐詩巻八百十三¶
