# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.813729
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百二十五
<pb:KR4h0140_WYG_725-1a>¶
　欽定四庫全書¶
御定全唐詩巻七百二十五¶
　　于鄴¶
　于鄴唐末進士詩一卷¶
　　　　書懷¶
　長安多路岐西去欲何依浮世祗如此舊山長憶歸自¶
　離京國久應已故人稀好與孤雲住孤雲無是非¶
　　　　書情¶
<pb:KR4h0140_WYG_725-1b>¶
　負郭有田在年年長廢耕欲磨秋鏡淨恐見白頭生未¶
　作一旬别已過千里程不知書與劒十載兩無成¶
　　　　塗中作(一作/出門)¶
　西(一作/東)南千里程(一作/行)處處有車聲若使地無利始應¶
　人不營天涯猶馬到石跡尚(一作/亦)塵生如此未曾息蜀¶
　山終冀平¶
　　　春過函谷關¶
　幾度作遊(一作/行)客客行長苦辛愁看函谷路老盡布衣¶
<pb:KR4h0140_WYG_725-2a>¶
人歲逺關猶固時移草亦春何當名利息遣此絶征輪¶
　　　褒中即事¶
風吹殘雨歇雲去有煙霞南浦足遊女(一作/士)緑蘋應發¶
花逺鐘當(一作/常)半夜明月入(一作/落)千家不作故鄉夢始¶
知京洛賒¶
　　　歲暮還家¶
東西流不駐白日與車輪殘雪半成水微風應欲春幾¶
經他國歲已減故鄉人回首長安道十年空(一作/長)苦辛¶
<pb:KR4h0140_WYG_725-2b>¶
　　　還家¶
為客憶歸舍(一作/來)歸來還寂寥壯時看欲過白首固(一/作)¶
(故/)非遥獨酌幾回醉此愁終(一作終/年恨)不銷猶殘雞與犬¶
驅(一作/同)去住山椒¶
　　　題華山麻處士所居(一本無所/居二字)¶
貴賤各擾擾皆逢朝市間到此馬無迹始知君獨閑冰¶
破聽敷水雪晴(一作消/一作時)看華山西風寂寥地唯我坐忘¶
還¶
<pb:KR4h0140_WYG_725-3a>¶
　　　天南懷(一作/憶)故人¶
獨行千里塵軋軋轉征輪一别已多日總看成老人洞¶
庭雪不下故國草應春三月煙波暖南風生緑蘋¶
　　　路傍草¶
春至始青青香車碾已平不知山下處來向(一作/繞)路傍¶
生每歲有人在何時無馬行應隨(一作/和)塵與土吹滿洛¶
陽城¶
　　　秋夕聞雁¶
<pb:KR4h0140_WYG_725-3b>¶
星漢欲沈盡誰家砧未休忽聞涼雁至如報杜陵秋千¶
樹又(一作/有)黄葉幾人新白頭洞庭今夜客一半却登(一/作)¶
(回/)舟¶
　　　洛中有懷¶
潺潺伊洛河寂寞少恩波鑾駕久不(一作/不東)幸洛陽春草¶
多¶
　　　送魏山韋處士(一作送田/處士西遊)¶
陰陰亭(一作/田)際間相顧慘離顔一片雲飛去嵯峨空魏¶
<pb:KR4h0140_WYG_725-4a>¶
山¶
　　　白櫻桃¶
王母階前種幾株水晶簾内看如無只應漢武金盤上¶
瀉得珊珊白露珠¶
　　　白櫻樹¶
記得花開雪滿枝和蜂和蝶帶花移如(一作/只)今花落遊¶
蜂去空作主人惆悵詩¶
　　　下第不勝其忿題路左佛廟¶
<pb:KR4h0140_WYG_725-4b>¶
雀兒未逐颺風髙下視鷹鸇意氣豪自謂能生千里足¶
黄昬依舊委蓬蒿¶
　　　感懷(一作感情武以下一/本俱作于  陵詩)¶
東風吹草色空使客蹉跎不設太平險更應遊子多幾¶
傷(一作/觴)行處淚(一作/酒)一曲醉中歌盡向青門外東隨渭¶
水波¶
　　　遊中梁山¶
僻地好泉石何人曾陸沈不知青嶂外更有白雲深因¶
<pb:KR4h0140_WYG_725-5a>¶
此見喬木幾回思舊林殷勤猨與(一作/與猨)鳥唯我獨何心¶
　　　尋山¶
到此絶車輪萋萋草樹春青山如有利白石亦成塵水¶
濶應無路松深不見人如知巢與許千載迹猶新¶
　　　宿江口¶
南渡人來絶喧喧雁滿沙自生江上月長有客思家半¶
夜下霜岸北風吹荻花自驚歸夢斷不得到天涯¶
　　　秋夜達蕭關¶
<pb:KR4h0140_WYG_725-5b>¶
擾擾浮(一作/遊)梁路人忙月自閑去年為塞客今夜宿蕭¶
關辭國幾經歲望鄉空見山不知江葉下又作布衣還¶
　　　斜谷道¶
亂峰連疉嶂千里綠峨峨蜀國路如此遊人車亦過逺¶
煙當驛歛驟雨逐風多獨憶紫芝叟臨風歌舊歌¶
　　　過百牢關貽舟中者¶
蜀國少平地方思京洛間逺為千里客來度百牢關帆¶
影清江水鈴聲碧草山不因(一作/貪)名與利爾我(一作/我爾)各¶
<pb:KR4h0140_WYG_725-6a>¶
應閒¶
　　　客中覽鏡¶
何當開此鏡即見髮如絲白日急於水少年能幾時每¶
逢芳草處長返故園遲所以多為客蹉跎欲怨誰¶
　　　長安逢隱者¶
征車千里至碾遍六街塵向此有營地忽逢無事人昔¶
時顔未改浮世路多新且脫衣沽酒終南山欲春¶
　　　與僧話(一作/語)舊¶
<pb:KR4h0140_WYG_725-6b>¶
草堂前有山一見一相寛處世貴僧靜青松因歲寒他¶
山逢舊侶盡日話長安所以閒行迹千回繞藥欄¶
　　　贈王道士¶
日日市朝路何時無苦辛不隨丹竈客終作白頭人浮¶
世度千載桃源方一春歸來華表上應笑北邙塵¶
　　　匣中琴¶
世人無正心蟲網匣中琴何以經時廢非為娱耳音獨¶
今髙韻在誰感隙塵深應是南風曲聲聲不合今¶
<pb:KR4h0140_WYG_725-7a>¶
　　　友人亭松¶
俛仰不能去如逢舊友同曾因春雪散見在華山中何¶
處有明月訪君聽逺風相將歸未得各占石巖東¶
　　　過洛陽城¶
古來利與名俱在洛陽城九陌鼓初起萬車輪已行周¶
秦時幾變伊洛水猶清二月中橋路鳥啼春草生¶
　　　客中月(一作/望月)¶
離家凡幾宵一望一寥寥新魄又將滿故鄉應漸遥獨¶
<pb:KR4h0140_WYG_725-7b>¶
臨彭蠡水逺憶洛陽橋更有乗舟客悽然亦駐橈¶
　　　王將軍宅夜聽歌¶
朱檻滿(一作/鋪)明月美人歌落梅忽驚塵起處疑有鳳飛¶
來一曲聽初徹幾年愁暫開東南正雲雨不得見陽臺¶
　　　長信(一作/春)宫¶
莫問(一作/訪)古宫名古宫空有(一作/古)城惟(一作/只)應東去水¶
不改舊時聲¶
　　　髙樓¶
<pb:KR4h0140_WYG_725-8a>¶
　逺天明月出照此誰家樓上有羅衣裳(一作/色)涼風吹不¶
　休(一作/秋)¶
　¶
　¶
　¶
　¶
　¶
　¶
<pb:KR4h0140_WYG_725-8b>¶
　¶
　¶
　¶
　¶
　¶
　¶
　¶
御定全唐詩巻七百二十五¶
