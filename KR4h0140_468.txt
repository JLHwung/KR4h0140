# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.822247
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百六十八
<pb:KR4h0140_WYG_468-1a>¶
　欽定四庫全書¶
御定全唐詩巻四百六十八¶
　　劉言史¶
　劉言史邯鄲人與李賀同時歌詩美麗恢贍自賀外世¶
　莫能比亦與孟郊友善初客鎮冀王武俊奏為棗强令¶
　辭疾不受人因稱為劉棗强後客漢南李夷簡署司空¶
　掾尋卒歌詩六巻今編一巻¶
　　　　苦婦詞¶
<pb:KR4h0140_WYG_468-1b>¶
　地逺易驕崇用刑匪精硏哀㦲苦婦身夫死百殃纒草¶
　草催出門衣墮髪披肩獨隨軍吏行當夕余(一作/途)欲遷¶
　(一作/還)來時巳厭生(一作/坐)到此自不全臨江卧黄沙二子¶
　死在邉氣噦不發聲背頭血涓涓有時強為言祇是尤¶
　青天藁蓐無一枝冷氣兩懸懸窮荒夷教卑骨肉病棄¶
　捐況非本族音(一作/姻)肌露誰為憐事痛感行賓住得貪¶
　程船必當負嚴法豈有胎孕篇遊畋復釋麛羔兎尚免¶
　鸇何處擯逐深一罪三見顛校尉勲望重(一作/崇)幕府才¶
<pb:KR4h0140_WYG_468-2a>¶
且賢蘭裙間珠履食玉處花筵但勿輕所暗莫慮無人¶
焉¶
　　　與孟郊洛北野泉上煎茶¶
粉細越笋芽野煎寒溪濵恐乖靈草性觸事皆手親敲¶
石取鮮火撇泉避腥鱗熒熒爨風鐺拾得墜巢薪潔色¶
旣爽别浮氲亦慇懃以兹委曲静求得正味真宛如摘¶
山時自歠指下春湘瓷泛輕花滌盡昬渴神此遊惬醒¶
趣可以話髙人¶
<pb:KR4h0140_WYG_468-2b>¶
　　　七夕歌¶
星寥寥兮月細輪佳期可想兮不可親雲衣香薄粧態¶
新彩輧悠悠渡天津玊幌相逢夜將極妖紅慘黛生愁¶
色寂寞低容入舊機歇著金梭思往夕人間不見因誰¶
知萬家閨艷求此時碧空露重彩盤濕花上乞得蜘蛛¶
絲¶
　　　立秋日¶
商風動葉初蕭索一貧居老性容茶少羸肌與簟疎舊¶
<pb:KR4h0140_WYG_468-3a>¶
醅難重漉新菜未勝鉏才薄無潘興便便畫(一作/晝)偃廬¶
　　　題茅山仙䑓藥院¶
擾擾浮生外華陽一洞春道書金字小仙圃玊苖新芝¶
草迎飛燕桃花笑俗人樓䑓争聳漢鷄犬亦嫌秦願得¶
青芽散長年駐此身¶
　　　送婆羅門歸本國¶
刹利王孫字迦攝竹錐横寫叱蘿葉遥知漢地未有經¶
手牽白馬遶天行龜兹磧西胡雪黒大師凍死來不得¶
<pb:KR4h0140_WYG_468-3b>¶
地盡年深始到船海裏更行三十國行多耳斷金環落¶
冉冉悠悠不停脚馬死經留却去時往来應盡一生期¶
出漠(一作/漢)獨行人絶處磧西天漏雨絲絲¶
　　　瀟湘遊¶
夷女采山蕉緝紗浸江水野花滿髻妝色新閒歌款乃¶
深峡裏款乃知從何處生當時泣舜腸斷聲翠華寂寞¶
嬋姢没野篠空餘紅淚情青煙𠖇𠖇覆杉桂崖壁凌天¶
風雨細昔人幽恨此地遺綠芳紅艷&KR0356;怨姿清猨未盡¶
<pb:KR4h0140_WYG_468-4a>¶
鼯鼠切淚水流到湘妃祠北人莫作瀟湘遊九疑雲入¶
蒼梧愁¶
　　　放螢怨¶
放螢去不湏留聚時年少今白頭架中科斗萬餘巻一¶
字千囬重照見青雲杳渺不可親開嚢欲放増餘怨且¶
逍遥還酩酊仲舒漫不窺園井那將寂寞老病身更就¶
㣲蟲借光影欲放時淚沾裳衝籬落千㸃光(一作去衝/籬落千㸃)¶
(光/)¶
<pb:KR4h0140_WYG_468-4b>¶
　　　觀繩伎(潞府李相/公席上作)¶
泰陵遺樂何最珍綵繩冉冉天仙人廣場寒食風日好¶
百夫伐皷錦臂新銀畫青綃抹雲髪髙處綺羅香更切¶
重肩接立三四層著屐背行仍應節兩邉丸(一作/圓)劔漸¶
相迎側身交歩何輕盈閃然欲落却收得萬人肉上寒¶
毛生危機險勢無不有倒挂纎&KR0034;學垂柳下來一一芙¶
蓉姿粉薄鈿稀態轉奇坐中還有沾巾者曾見先皇初¶
教時¶
<pb:KR4h0140_WYG_468-5a>¶
　　　買(一作/賣)花謡¶
杜陵村人不田穡入谷經谿復縁壁每至南山草木春¶
即向侯家取金碧幽艶凝華春景曙林(一作/村)夫(一作/采來)移¶
得將何處蝶惜芳叢送下山尋斷孤香始囘去豪少居¶
連鳷鵲東千金使買一株紅院多花少栽未得零落綠¶
娥纖指中咸陽親戚長安里無限將金買花子澆紅溼¶
綠千萬家青絲玊轤聲啞啞¶
　　　王中丞宅夜觀舞胡騰(王中丞/武俊也)¶
<pb:KR4h0140_WYG_468-5b>¶
石國胡兒人見少蹲舞尊前急如鳥織成蕃㡌虚頂尖¶
細㲲胡衫䨇袖小手中抛下蒲萄盞西顧忽思鄉路逺¶
跳身轉轂寳帶鳴㺯脚繽紛錦靴軟四坐無言皆瞪目¶
横笛琵琶徧頭促亂騰新毯雪朱毛傍拂輕花下紅燭¶
酒闌舞罷絲管絶木槿花西見殘月¶
　　　竹裏梅¶
竹裏(一作/與)梅花相竝枝梅花正發竹枝垂風吹總向竹¶
枝上直似王家雪下時¶
<pb:KR4h0140_WYG_468-6a>¶
　　　春過趙墟¶
下馬邯鄲陌頭歇寂寥崩隧臨車轍古栢重生枝亦乾¶
餘燎(一作/漆)見風幽燄滅白蒿微發紫槿新行人感此復¶
悲春¶
　　　初下東周贈孟郊¶
鶴老身(一作/耳)更卬(一作/工)龜死殻亦靈正信(一作/性)非外㳂¶
終始全本情童子不戯塵積書就巖扃身著木葉衣養¶
鹿兼牸耕偶随下山雲荏苒失故程漸入機險中危思¶
<pb:KR4h0140_WYG_468-6b>¶
難太行十髪九縷絲悠然東周城言詞野麋態出口多¶
累形因依漢元寮未似羇細輕冷竈助新熱静砧與寒¶
聲斷蓬在門欄豈當桃李榮寄食若蠧蟲侵損利㣲生¶
固非拙為強懦劣外(一作/寂)療幷素堅冰蘖心潔持保堅¶
貞修文返正風刋字齊古經慙將衰末分髙棲喧世名¶
　　　過春秋峽¶
峭壁蒼蒼苔色新無風晴景自勝春不知何樹(一作/事)幽¶
崖裏臘月開花似北人¶
<pb:KR4h0140_WYG_468-7a>¶
　　　長門怨¶
獨坐爐邉結夜愁暫時思(一作/恩)去亦難畱(一作/收)手持金¶
筯垂紅淚亂撥寒灰不舉頭¶
　　　春遊曲(一作/樂府)¶
花頷紅騣(一作顔/&KR0066;髪)一何(一作/向)偏綠槐香陌欲朝天仍嫌¶
衆裏嬌行疾傍&KR0817;深藏白玊鞭¶
噴沫(一作/珠噴)團香小桂條玊鞭兼賜霍嫖姚㺯影便從天¶
禁出碧蹄聲碎五門橋¶
<pb:KR4h0140_WYG_468-7b>¶
　　　廣州王園寺伏日即事寄北中親友¶
南越初逢伏東林度一朝曲池煎畏景髙閣絶微飇竹¶
簟移先灑蒲葵破復揺地偏毛瘴近山毒火威饒裛汗¶
絺如濯親牀枕竝燒墮枝傷翠羽萎葉惜紅蕉且困流¶
金熾難成獨酌謡望霖窺潤礎思吹候生(一作/鳴)條旅恨¶
生烏滸鄉心繫洛橋誰憐在炎客一夕壯容銷¶
　　　立秋¶
茲晨戒流火商飇早巳驚雲天收夏色木葉動秋聲¶
<pb:KR4h0140_WYG_468-8a>¶
　　　别落花¶
風艷霏霏去羈人處處游明年縱相見不在此枝頭¶
　　　登甘露䑓¶
偶至無塵空翠間雨花甘露境閑閑身心未寂終為累¶
非想天中獨退還¶
　　　夜泊潤州江口¶
秋江欲起白頭波賈客占風無渡河千船火絶寒宵半¶
獨聼鐘聲覺寺多¶
<pb:KR4h0140_WYG_468-8b>¶
　　　看山木𤓰花二首¶
裛露凝氛紫艷新千般婉娜不勝春年年此樹花開日¶
出盡丹陽郭裏人¶
柔枝濕艷亞朱欄暫作庭芳便欲殘深藏數片將歸去¶
紅縷金針繡取看¶
　　　題十三弟竹園¶
繞屋扶疎聳翠莖苔滋粉漾有幽情丹陽萬户春光静¶
獨自君家秋雨聲¶
<pb:KR4h0140_WYG_468-9a>¶
　　　樂府雜詞三首¶
紫禁梨花飛雪毛春風絲管翠樓髙城裏萬家聞不見¶
君王試舞鄭櫻桃¶
蟬&KR0066;紅冠粉黛輕雲和新敎羽衣成月光如雪金堦上¶
迸却頗梨義甲聲¶
不耐簷前紅槿枝薄妝春寝覺仍遲夢中無限風流事¶
夫壻多情亦未知¶
　　　嵗暮題楊録事江亭(楊生/蜀客)¶
<pb:KR4h0140_WYG_468-9b>¶
垂絲蜀客涕濡衣嵗盡長沙未得歸腸斷錦帆風日好¶
可憐桐鳥出花飛¶
　　　冬日峽中旅泊¶
霜月明明雪復殘孤舟夜泊使君灘一聲鐘出逺山裏¶
暗想雪窗僧起寒¶
　　　泊花石浦¶
舊業叢䑓廢苑東幾年為梗復為蓬杜鵑啼斷囬家夢¶
半在邯鄲驛樹中¶
<pb:KR4h0140_WYG_468-10a>¶
　　　聞崔倚旅葬¶
逺客那能返故廬蒼梧埋骨痛何如他時親戚空相憶¶
席上同悲一紙書¶
　　　賦蕃子牧馬¶
磧淨山髙見極邉孤烽引上一條煙蕃落多晴塵擾擾¶
天軍獵到鸊鵜泉¶
　　　牧馬泉¶
平沙漫漫馬悠悠弓箭閒抛郊水頭䑕毛衣裏取𦍑笛¶
<pb:KR4h0140_WYG_468-10b>¶
吹向秋天睂眼愁¶
　　　越井䑓望¶
獨立陽䑓望廣州更添羈客異鄉愁晚潮未至早潮落¶
井邑暫依沙上頭¶
　　　扶病春亭¶
强梳稀髪著綸巾捨杖空行試病身花間自欲裵回立¶
穉子牽衣不許人¶
　　　贈童尼¶
<pb:KR4h0140_WYG_468-11a>¶
舊時艷質如明玉今日空心是冷灰料得㐮王惆悵極¶
更無雲雨到陽䑓¶
　　　讀故友于君集¶
大底從頭總是悲就中偏愴築城詞依然想得初成日¶
寄出秋山與我時¶
　　　病僧二首¶
竺國鄉程算不回病中衣錫徧浮埃如今漢地諸經本¶
自過流沙逺背来¶
<pb:KR4h0140_WYG_468-11b>¶
空林衰病卧多時白髪從成數寸絲西行却過流沙日¶
枕上寥寥心獨知¶
　　　右軍墨池¶
永嘉人事盡歸空逸少遺居蔓草中至今池水涵餘墨¶
猶共諸泉色不同¶
　　　送僧歸山¶
楚俗飜(一作/蕃)花自送迎宻人来往豈知情夜行獨自寒¶
山寺雪徑泠泠金錫聲¶
<pb:KR4h0140_WYG_468-12a>¶
　　　題源分竹亭¶
繞屋扶疎千萬竿年年(一作/人)相誘獨行看日光不透煙¶
常在先校諸家一月寒¶
　　　山寺看櫻桃花題僧壁¶
楚寺春風臘盡時&KR0356;桃先坼一千枝老僧不語傍邉坐¶
花發人來總不知¶
　　　傷清江上人¶
往年偏共仰師遊聞過流沙淚不休此身豈得多時住¶
<pb:KR4h0140_WYG_468-12b>¶
更著塵心起外愁¶
　　　山寺看海榴花¶
琉璃地上紺宮前發翠凝紅已(一作/幾)十年夜乆月明人¶
去盡火光霞燄遞相燃¶
　　　贈成鍊師四首¶
花冠蘂帔色嬋姢一曲清簫凌紫煙不知今日重來意¶
更住人間㡬百年¶
黄昬騎得下天龍廵遍茅山數十峰採芝却到蓬莱上¶
<pb:KR4h0140_WYG_468-13a>¶
花裏猶殘碧玊鐘¶
等閒何處得靈方丹臉雲鬟日月長大羅過却三千歳¶
更向人間魅阮郎¶
曽隨阿母漢宮齋鳳駕龍軿列玊(一作/御)堦當時白燕無¶
尋處今日雲鬟見玊釵¶
　　　上已日陪㐮陽李尚書宴光風亭¶
碧池萍嫩栁垂波綺席絲鏞舞翠娥為報㑹稽亭上客¶
永和應不勝元和¶
<pb:KR4h0140_WYG_468-13b>¶
　　　奉酬¶
閏餘春早景沈沈禊飲風亭恣賞心紅袖青娥留永夕¶
漢隂寧肯羡山隂¶
　　　病中客散復(一作/後)言懷¶
華髪離披卧滿頭暗蟲衰草入鄉愁枕前人去空庭暮¶
又見芭蕉白露秋¶
　　　處州月夜穆中丞席和主人¶
羌竹繁弦銀燭紅月光初出柳城東忽見隠侯裁一詠¶
<pb:KR4h0140_WYG_468-14a>¶
還湏書向郡樓中¶
　　　尋花¶
遊春未足春將度訪紫尋紅少在家借問流鶯與飛蝶¶
更知何䖏有幽花¶
　　　贈陳長史妓(本内/宮人)¶
寳鈿雲和玉禁僊深含媚靨褭朱絃春風不怕君王恨¶
引出幽花落外邉¶
　　　題王況故居¶
<pb:KR4h0140_WYG_468-14b>¶
入巷蕭條起悲緒兒女猶居舊貧處塵滿空牀屋見天¶
獨作驢鳴一聲去¶
　　　偶題¶
遲日新妝遊冶娘盈盈綵艇白蓮塘掬水逺濕㟁邉郎¶
紅綃縷中玉釧光¶
　　　慟柳論¶
孀妻棲户仍無嗣欲訪孤墳誰引至裵回無䖏展哀情¶
惟有衣襟知下淚¶
<pb:KR4h0140_WYG_468-15a>¶
　　　夜入簡子古城¶
逺火熒熒聚寒鬼綠燄欲銷還復起夜深風雪古城空¶
行客衣巾汗如水¶
　　　桂江中題香頂䑓¶
岧岧香積凌空翠天上名花落幽地老僧相對竟無言¶
山鳥却呼諸佛字¶
　　　僧簷前獨竹詠¶
亂石田中寄孤本亭亭不住凌虗引欲以袈裟拂著来¶
<pb:KR4h0140_WYG_468-15b>¶
一邉碧玉無輕粉¶
　　　送人隨姊夫任雲安令¶
閒逐維私向武城北風青雀片時行孤帆瞥過荆州㟁¶
認得瞿塘急浪聲¶
　　　山中喜崔補闕見尋¶
鹿袖青藜鼠耳巾潛夫豈解拜朝臣白屋藜牀還共入¶
山妻老大不羞人¶
　　　偶題二首¶
<pb:KR4h0140_WYG_468-16a>¶
金榜榮名俱失盡病身為庶更投魑春娥慢笑無愁色¶
别向人家舞柘枝¶
得罪除名謫海頭驚心無暇與身愁中使不知何處住¶
家書莫寄向春州¶
　　　嘉興社日¶
消渴天涯寄病身臨卭知我是何人今年社日分餘肉¶
不值陳平又不均¶
　　　席上贈李尹¶
<pb:KR4h0140_WYG_468-16b>¶
傴僂山夫髪似絲松間石上坐多時瓢飲不曽看酒肆¶
世人空笑亦何為¶
　　　弼公院問病¶
一頭細髪兩分絲卧見芭蕉白露滋欲令居士身無病¶
直待衆生苦盡時¶
　　　惜花¶
年少共憐含露色老人偏惜委塵紅如何遂得心中事¶
毎要花時不厭風¶
<pb:KR4h0140_WYG_468-17a>¶
　　　代胡僧留别¶
此地縁踈語未通歸時老病去無窮定知不徹南天竺¶
死在條支隂磧中¶
　　　桂江逢王使君旅櫬歸¶
故人丹旐出南威少婦隨䘮哭漸歸遥想北原新壠上¶
日寒光淺水松稀¶
　　　玉京詞¶
絶景寥寥日更遲人間甲子不同時未知樵客終何得¶
<pb:KR4h0140_WYG_468-17b>¶
歸後無家是看棋¶
　　　葛巾歌(貝州漳南縣/贈楊炯燗)¶
一片白葛巾潛夫自能結籬邉折枯蒿聊用簮華髪有¶
時醉倒長松側酒醒不見心還憶谷鳥銜將却趁來野¶
風吹去還尋得十年紫竹溪南住跡同𤣥豹依深霧草¶
堂窗底漉春醅山寺門前逢暮雨臨汝袁郎得相見閒¶
雲引到東陽縣魯性將他類此身還拈野物贈傍人空¶
留梲杖犢鼻褌濛濛煙雨歸山村¶
<pb:KR4h0140_WYG_468-18a>¶
　　　北原情三首¶
錯莫天色愁挽歌出重闉誰家白網車送客入幽塵銘¶
旌下官道葬輿去轔轔蕭條黄蒿中奠酒花翠新米雪¶
晚霏㣲墓成悄無人烏鳶下空地煙火殘荒榛生人更¶
多苦入户事盈身營營日易深却到不得頻寂寥孤隧¶
頭草綠棠梨春¶
洛陽城北山古今塟𠖇客聚骨朽成泥此山土多白近¶
來送葬人亦去聞歸聲豈能車輪疾漸是墓侵城城中¶
<pb:KR4h0140_WYG_468-18b>¶
人不絶哀挽相次行莫非北邙後重向洛城生¶
卜地起孤墳全家送𦵏去歸來却到時不復重知處疊¶
疊葬相續土乾草已綠列紙瀉壺漿空向春雲哭¶
　　　林中獨醒¶
晚來林沼静獨坐間瓢尊向巳非前跡齊心欲不言㣲¶
凉生亂篠輕馥起孤萱未得渾無事𤓰田草正繁¶
　　　江陵客舎留别樊尚書¶
信陵門館下多病有歸思墜履忘情後寒灰更濕時委¶
<pb:KR4h0140_WYG_468-19a>¶
　欄芳蕙晩憑几雪髫垂明日秋關外單車風雨隨¶
　¶
　¶
　¶
　¶
　¶
　¶
　¶
<pb:KR4h0140_WYG_468-19b>¶
　¶
　¶
　¶
　¶
　¶
　¶
　¶
御定全唐詩巻四百六十八¶
