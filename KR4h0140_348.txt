# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.764975
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百四十八
<pb:KR4h0140_WYG_348-1a>¶
　欽定四庫全書¶
御定全唐詩巻三百四十八¶
　　陳羽¶
　陳羽江東人登貞元進士第歴官樂宫尉佐詩一卷¶
　　　　公子行¶
　金覊白靣郎何處蹋青来馬嬌郎半醉躞蹀望樓臺似¶
　見樓上人玲瓏窓户開隔花聞一笑落日不知回¶
　　　　古意¶
<pb:KR4h0140_WYG_348-1b>¶
　十三學繡羅衣裳自憐紅袖聞馨香人言此是嫁時服¶
　含笑不刺雙鴛鴦郎年十九髭未生拜官天下聞郎名¶
　車馬駢闐賀門館自然不失為公卿是時妾家猶未貧¶
　兄弟出入雙車輪繁華全盛兩相敵與郎年少為婚姻¶
　郎家居近御溝水豪門客盡躡珠履雕盤酒器常不乾¶
　曉入中厨妾先起姑嫜嚴肅有規矩小姑嬌憨意難取¶
　朝㕘暮拜白玉堂繡衣著盡黄金縷妾貌漸衰郎漸薄¶
　時時强笑意索寞知郎本来無嵗寒幾回掩涙看花落¶
<pb:KR4h0140_WYG_348-2a>¶
妾年四十絲滿頭郎年五十封公侯男兒全盛日忘舊¶
銀牀羽帳空颼飀庭花紅遍蝴蝶飛看郎佩玉下朝時¶
歸来畧畧不相頋却令侍婢生光輝郎恨婦人易衰老¶
妾亦恨深不忍道看郎强健能幾時年過六十還枯稿¶
　　　長相思¶
相思長(一作/復)相思相思無限極相思苦相思相思損容¶
色容色真可惜相思不可徹日日長相思相思腸斷絶¶
腸斷絶涙還續閒人莫作相思曲¶
<pb:KR4h0140_WYG_348-2b>¶
　　　送戴端公赴容州¶
分命諸侯重葳㽔繡服香八蠻治險阻(一作/路)千騎蹋繁¶
霜山斷旌旗出天晴劒佩光還将小戴禮逺出化南方¶
　　　送殷華之洪州¶
離堂悲楚調君奏豫章行愁處雪花白夢中江水清扣¶
船歌月色避浪宿猨聲還作經年别相思湖草生¶
　　　春日晴原野望¶
東風吹煖氣消散入晴天漸變池塘色欲生楊栁煙䝉¶
<pb:KR4h0140_WYG_348-3a>¶
茸花向月潦倒客經年鄉思應愁望江湖春水連¶
　　　湘妃怨¶
舜欲省蠻陬南廵非逸逰九山沉白日二女泣滄洲目¶
極楚雲斷恨連湘水流至今聞鼓瑟咽絶不勝愁¶
　　　冬晚送友人使西蕃¶
驛使向天西廵羌復入氐玉闗晴有雪砂磧雨無泥落¶
淚軍中笛驚眠塞上雞逢春鄉思苦萬里草萋萋¶
　　　春園即事¶
<pb:KR4h0140_WYG_348-3b>¶
水隔羣物逺夜深風起頻(一作/蘋)霜中千樹橘月下五湖¶
人聼鶴忽忘寝見山如得鄰眀年還到此共看洞庭春¶
　　　送友人及第歸江東¶
五陵春色泛花枝心醉花前逺别離落羽(一作/第)恥為闗¶
右客成名空羡里中兒都門雨歇愁分處山店燈殘夢¶
到時家住洞庭多釣伴因(一作/同)来相賀話相思¶
　　　梓州與温商夜别(一作夜别/温商梓州)¶
鳯皇城裏花時别𤣥武江邊月下逢客舎莫辭先買酒¶
<pb:KR4h0140_WYG_348-4a>¶
相門曽忝共(一作/舊)登龍迎風騷屑千家竹隔水悠揚午¶
夜鐘眀日又行西蜀路不堪天際逺山重¶
　　　長安卧病秋夜言懐¶
九重門鏁禁城秋月過南宫漸映樓紫陌夜深槐露滴¶
碧空雲盡火星流清風刻漏傳三殿甲第歌鐘樂五侯¶
楚客病来鄉思苦寂寥燈下不勝愁¶
　　　喜雪上竇相公(一作朱/灣詩)¶
千門萬户雪花浮㸃㸃無聲落瓦溝全似玉塵銷更積¶
<pb:KR4h0140_WYG_348-4b>¶
半成氷水(一作/片)結(一作/約)還流光添(一作/含)曙色連(一作/清)天¶
逺(一作/苑)輕逐春(一作/微)風遶玊(一作/御)樓平地已沾盈尺潤¶
年豐須荷(一作/待)富人侯¶
　　　宴楊駙馬山亭(一作朱/灣詩)¶
垂楊拂岸草茸茸繡户窓前花影重鱠下玉盤紅縷細¶
酒開金甕緑醅醲中朝駙馬何平叔南國詞人陸士龍¶
落日泛舟同醉處廻潭百丈映千峯¶
　　　西蜀送許中庸歸秦赴舉¶
<pb:KR4h0140_WYG_348-5a>¶
春色華陽國秦人此别離驛樓横水影鄉路入花枝日¶
暖鶯飛好山晴馬去遲劒門當石隘棧閣入雲危獨鶴¶
心千里貧交酒一巵桂條攀偃蹇蘭葉藉參差旅夢驚¶
蝴蝶殘芳怨子規碧霄今夜月惆悵上峨嵋¶
　　　小苑春望宫池栁色(一作御/溝新柳)¶
宛宛如絲柳含黄一望新未成溝上暗且向日邊春嫋¶
娜方遮水低迷欲醉人託空芳欝欝逐溜影鱗鱗弄水¶
滋宵露垂枝染夕塵夾堤連太液還似映天津¶
<pb:KR4h0140_WYG_348-5b>¶
　　　中秋夜臨鏡湖望月¶
鏡裏秋宵望湖平月彩深圓光珠入浦浮照鵲驚林澹¶
動(一作/蕩)光還碎嬋娟影不沈逺時生岸曲空處落波心¶
逈徹輪初滿孤眀魄未侵桂枝如可折何惜夜登臨¶
　　　江上愁思二首¶
江上翁開門開門向衰草只知愁子孫不覺生涯老¶
江上草莖枯莖枯葉復焦那堪芳意盡夜夜沒寒潮¶
　　　梁城老人(一作/父)怨(一作司/空曙詩)¶
<pb:KR4h0140_WYG_348-6a>¶
朝為耕種人暮作刀槍鬼相看父子血共染城濠水¶
　　　送靈一上人¶
十年勞逺别一笑喜相逢又上青山去青山千萬重¶
　　　經夫差廟¶
姑蘇城畔千年木刻作夫差廟裏神冠盖寂寥塵滿室¶
不知簫鼓樂何人¶
　　　九月十日即事¶
漢江天外東流去巴塞連山萬里秋節過重陽人病起¶
<pb:KR4h0140_WYG_348-6b>¶
一枝殘菊不勝愁¶
　　　夏日讌九華池贈主人¶
池上涼臺五月涼百花開盡水芝香黄金買酒邀詩客¶
醉倒簷前青玉□¶
　　　長安早春言志¶
九衢日暖樹蒼蒼萬里吳人憶水鄉漢主未曽親羽獵¶
不知将底諫君王¶
　　　讀蘇屬國傳¶
<pb:KR4h0140_WYG_348-7a>¶
天山西北居延海沙塞重重不見春腸斷帝鄉遥望日¶
節旄零落漢家臣¶
　　　吳城覽古¶
吳王舊國水煙空香徑無人蘭葉紅春色似憐歌舞地¶
年年先發館娃宫¶
　　　犍為城下夜泊聞夷歌¶
犍為城下䍧牱路空冢灘西賈客舟此夜可憐江上月¶
夷歌銅鼓不勝愁¶
<pb:KR4h0140_WYG_348-7b>¶
　　　和王中丞使君春日過髙評事幽居¶
風光滿路旗旙出林下髙人待使君笑藉紫蘭相向醉¶
野花千樹落紛紛¶
　　　和王中丞中和日¶
節應中和天地晴繁弦疊鼓動髙城漢家分刺諸侯貴¶
一曲陽春江水清¶
　　　同韋中丞花下夜飲贈歌人¶
銀燭煌煌半醉人嬌歌宛轉動朱脣繁花落盡春風裏¶
<pb:KR4h0140_WYG_348-8a>¶
繡被郎官不負春¶
　　　若耶溪逢陸澧¶
溪上春晴聊看竹誰言驛使此相逢擔簦躡屐仍多病¶
笑殺雲間陸士龍¶
　　　夜泊荆溪¶
小雪已晴蘆葉暗長波乍急鶴聲嘶孤舟一夜宿流水¶
眼看山頭月落溪¶
　　　南山别僧¶
<pb:KR4h0140_WYG_348-8b>¶
惆悵人間多别離梅花滿眼獨行時無家度日多為客¶
欲共山僧何處期¶
　　　戯題山居二首¶
雲盖秋松幽洞近水穿危石亂山深門前自有千竿竹¶
免向人家看竹林¶
雖有柴門長不闗片雲髙木共身閒猶嫌住久人知處¶
見欲移居更上山¶
　　　山中秋夜喜周士閑見過¶
<pb:KR4h0140_WYG_348-9a>¶
青山髙處上不易白雲深處行亦難留君不宿對秋月¶
莫厭山空泉石寒¶
　　　過櫟陽山谿¶
衆草穿沙芳色齊蹋莎行草過春谿閑雲相引上山去¶
人到山頭雲却低¶
　　　姑蘇臺懐古¶
憶昔吳王争覇日歌鐘滿地上髙臺三千宫女看花處¶
人盡臺崩花自開¶
<pb:KR4h0140_WYG_348-9b>¶
　　　將歸舊山留别¶
相共逰梁今獨還異鄉揺落憶空山信陵死後無公子¶
徒向夷門學抱闗¶
　　　遊洞靈觀¶
初訪西城禮少君獨行深入洞天雲風吹青桂寒花落¶
香繞仙壇處處聞¶
　　　旅次沔陽聞克復而用師者窮兵黷武因書簡¶
　　　之¶
<pb:KR4h0140_WYG_348-10a>¶
江上煙消漢水清王師大破緑林兵干戈用盡人成血¶
韓信空傳壯士名¶
　　　湘君祠(一作湘/妃怨)¶
二妃怨處雲沈沈二妃哭處湘水深商人酒滴廟前草¶
蕭索(一作/颯)風生斑竹林¶
　　　送辛吉甫常州覲省(辛一/作章)¶
西去蘭陵家不逺到家還及採蘭時新年送客我為客¶
惆悵門前黄柳絲¶
<pb:KR4h0140_WYG_348-10b>¶
　　　題舞花山大師遺居¶
西過流沙歸路長一生遺迹在東方空堂寂寞閉燈影¶
風動四山松栢香¶
　　　廣陵秋夜對月即事¶
霜落寒空月上樓月中歌吹(一作/飲唱)滿揚州相看醉舞倡¶
樓月不覺隋家陵樹秋¶
　　　早秋滻水送人歸越¶
凉葉蕭蕭生逺風曉鵶飛度望春宫越人歸去一揺首¶
<pb:KR4h0140_WYG_348-11a>¶
(一作/落)腸斷馬嘶秋水東¶
　　　小江驛送陸侍御歸湖上山¶
鶴唳天邊秋水空荻花蘆葉起西風今夜渡江(一作/渡頭)何¶
處宿會稽山在月眀中¶
　　　送李徳輿歸穿石洞山居¶
烏巾年少歸何處一片綵霞仙洞中惆悵别時花似雪¶
行人不肯醉春風¶
　　　酬幽居閑上人喜及第後見贈¶
<pb:KR4h0140_WYG_348-11b>¶
九霄心在勞相問四十年間豈足驚風動自然雲出岫¶
髙僧不用笑浮生¶
　　　洛下贈徹公¶
天竺沙門洛下逢請為同社笑相容支頤忽望碧雲裏¶
心愛嵩山第幾重¶
　　　觀朱舎人歸𦵏吳中¶
翩翩綘旐寒流上行引東歸萬里魂幾處州人臨水哭¶
共看遺草有王言¶
<pb:KR4h0140_WYG_348-12a>¶
　　　題清鏡寺留别¶
路入千山愁自知雪花撩亂壓松枝世人並道離别苦¶
誰信山僧輕别離¶
　　　從軍行¶
海畔風吹凍泥裂枯桐葉落枝梢折横笛聞聲不見人¶
紅旗直上天山雪¶
　　　宿淮隂作¶
秋燈㸃㸃淮隂市楚客聨檣宿淮水夜深風起魚鼈腥¶
<pb:KR4h0140_WYG_348-12b>¶
韓信祠堂眀月裏¶
　　　春日南山行¶
處處看山不可行野花相向笑無成長嫌為客過州縣¶
漸被時人識姓名¶
　　　歩虚詞二首¶
漢武清齋讀鼎書太(一作/内)官扶上畫雲車壇上月眀宫¶
殿閉仰看星斗禮空虚¶
樓殿層層阿母家崑崙山頂駐紅霞笙歌出見穆天子¶
<pb:KR4h0140_WYG_348-13a>¶
相引笑看琪樹花¶
　　　襄陽過孟浩然舊居¶
襄陽城郭春風起漢水東流去不還孟子死来江樹老¶
煙霞猶在鹿門山¶
　　　送友人遊嵩山¶
嵩山歸路遶天壇雪影松聲滿谷寒君見九龍潭上月¶
莫辭清夜訪袁安(一作水/中看)¶
　　　伏翼西洞送夏方慶¶
<pb:KR4h0140_WYG_348-13b>¶
洞裏春晴花正開看花出洞幾時廻殷勤好去武陵客¶
莫引世人相逐来¶
　　　贈人¶
或櫂孤舟或杖藜尋常適意釣長溪草堂竹徑在何處¶
落日孤煙寒渚西¶
　　　句¶
稚子新能編筍笠山妻舊解補荷衣秋山隔岸清猿叫¶
湖水當門白鳥飛(見錦繡/萬花谷)¶
<pb:KR4h0140_WYG_348-14a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_348-14b>¶
　¶
　¶
　¶
　¶
　¶
　¶
　¶
御定全唐詩巻三百四十八¶
