# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.793514
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百十五
<pb:KR4h0140_WYG_315-1a>¶
　欽定四庫全書¶
御定全唐詩巻三百十五¶
　　朱放¶
　朱放字長通襄州人隐扵越之剡溪嗣曹王臯鎮江西¶
　辟節度㕘謀貞元初召為拾遺不就詩一巻¶
　　　　剡溪行却寄新别者¶
　潺湲寒溪上自此成離别廽首望歸人移舟逄暮雪頻¶
　行識草樹漸老傷年髪唯有白雲心為向東山月¶
<pb:KR4h0140_WYG_315-1b>¶
　　　　九日陪劉中丞宴昌樂寺送梁廷評¶
　獨坐三臺妙重陽百越間水心觀逺俗霜氣入秋山不¶
　棄遺簮舊寧辭落㡌還仍聞西上客咫尺謁天顔¶
　　　　經故賀賔客鏡湖道士觀¶
　已得歸鄉里逍遥一外臣那随流水去不待鏡湖春雪¶
　裏登山屐林間漉酒巾空餘道士觀誰是學仙人¶
　　　　送著公歸越(一作皇/甫曽詩)¶
　誰能愁此别到越㑹相逄長憶雲門寺門前千萬峰石¶
<pb:KR4h0140_WYG_315-2a>¶
牀埋積雪山路倒枯松莫學白道(一作/衣)士無人知去蹤¶
　　　秣陵送客入京¶
秣陵春已至君去學歸鴻綠水琴聲切青袍草色同鳥¶
喧金谷樹花滿洛陽宮日日相思䖏江邊楊栁風¶
　　　靈(一作/雲)門寺贈靈一上人¶
所思勞旦(一作/日)夕惆悵去湘(一作/湖)東禪客知何在春山¶
幾䖏同獨行殘雪裏相見暮雲中請住東林寺彌(一作/窮)¶
年事逺公¶
<pb:KR4h0140_WYG_315-2b>¶
　　　江上送别¶
浦邊新見栁揺時北客相逄只自悲惆悵空知思後㑹¶
艱難不敢料前期行看漢月愁征戰共折江花怨别離¶
向夕孤城分首䖏寂寥横笛為君吹¶
　　　歸桐廬舊居寄嚴長史(一作章/八元詩)¶
昨辭天子棹歸舟家在桐廬憶舊丘三月暖時花競發¶
兩溪分䖏水争流近聞江老傳鄉語遥見家山減旅愁¶
或在醉中逄夜雪懐賢應向剡川遊¶
<pb:KR4h0140_WYG_315-3a>¶
　　　竹¶
青林(一作/什)何森然沈沈獨曙前出墻同淅瀝開户滿嬋¶
娟籜巻初呈粉苔侵亂上錢踈中思水過深䖏若山連¶
疊夜常栖露(一作/鷺)清朝乍有蟬砌隂迎緩䇿簷翠對欹¶
眠迸笋雙分箭繁梢一向偏月過驚散雪風動極聞泉¶
幽谷添詩譜髙人欲製篇蕭蕭意何限不獨徃湘川¶
　　　銅雀妓¶
恨唱歌聲咽愁翻舞䄂遲西陵日欲暮是妾斷腸時¶
<pb:KR4h0140_WYG_315-3b>¶
　　　毘陵留别¶
别離非一䖏此䖏最傷情白髪将春草相随日日生¶
　　　題竹(一作/鶴)林寺¶
嵗月人間促煙霞此地多殷勤竹林寺能(一作/更)得幾廻¶
過¶
　　　答陸灃¶
松葉堪為酒春来釀幾多不辭山路逺踏雪也相過¶
　　　楊子津送人¶
<pb:KR4h0140_WYG_315-4a>¶
今朝楊子津忽見五溪人老病無餘事丹砂乞五斤¶
　　　山中謁皇甫曽¶
尋源路已盡笑入白雲間不觧乗軺客那知有此山¶
　　　剡山夜月(一題剡/溪舟行)¶
月在沃洲山上人歸剡縣溪邊漠漠黄花覆水時時白¶
鷺驚船¶
　　　九日與楊凝崔淑期登江上山㑹有故不得徃¶
　　　因贈之¶
<pb:KR4h0140_WYG_315-4b>¶
欲從携手登髙去一到門前意已無那得更将頭上髮¶
學他年少挿茱茰¶
　　　山中聴子規(一作顧/况詩)¶
幽人自愛山中宿又近葛洪丹井西窓中有箇長松樹¶
半夜子規来上啼¶
　　　亂後經淮隂岸¶
荒村古岸誰家在野水浮雲䖏䖏愁唯有河邊衰栁樹¶
蟬聲相送到揚州¶
<pb:KR4h0140_WYG_315-5a>¶
　　　送張山人¶
知君住䖏足風煙古寺荒村在眼前便欲移家逐君去¶
唯愁未有買山錢¶
　　　别李季蘭¶
古岸新花開一枝岸傍花下有分離莫将羅袖拂花落¶
便是行人腸斷時¶
　　　遊石澗寺¶
聞道幽深石澗寺不逄流水亦難知莫道山僧無伴侣¶
<pb:KR4h0140_WYG_315-5b>¶
獼猴(一作/猴猿)長在古松枝¶
　　　新安所居答相訪人所居蕭使君為制¶
謝公見我多愁疾(一作/病)為我開門對碧山君若欲来看¶
猿鳥不須争把桂枝攀¶
　　　送魏校書¶
長恨江南足别離幾廽相送復相随楊(一作/栁)花撩亂撲¶
流水愁殺人行知不知¶
　　　送温台¶
<pb:KR4h0140_WYG_315-6a>¶
　𦕈眇天涯君去時浮雲流水自相随人生一世長如客¶
　何必今朝是别離¶
　　　　句¶
　愛彼雲外人求取磵底泉　風吹芭蕉拆鳥啄梧桐落¶
　(並詩/式)¶
　¶
　¶
　¶
<pb:KR4h0140_WYG_315-6b>¶
　¶
　¶
　¶
　¶
　¶
　¶
　¶
御定全唐詩巻三百十五¶
