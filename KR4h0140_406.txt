# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.581288
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百六
<pb:KR4h0140_WYG_406-1a>¶
　欽定四庫全書¶
御定全唐詩巻四百六¶
　　元稹¶
　　　　紀懐贈李六户曹崔二十功曹五十韻¶
　昔冠諸生首初因三道徵公卿碧墀(一作/雞)㑹名姓白麻¶
　稱日月光遥射煙霄志漸𢎞榮班聫錦繡諫紙(一作/路)賜¶
　牋藤便欲(一作/務)呈肝膽何言犯股肱椎埋衝斗劍消碎¶
　瑩壺氷赤縣纔分務青驄已迥乗因騎度海鶻擬殺蔽¶
<pb:KR4h0140_WYG_406-1b>¶
　天鵬縛虎聲空壯連鼇力未勝風翻波竟蹙山壓勢逾¶
　崩僇辱徒相困蒼黄性不能酣歌離峴頂負氣入江陵¶
　華表當蟾魄髙樓挂玉繩角聲悲掉蕩城影暗稜層軍¶
　幕威容盛官曹禮數兢心雖出雲鶴身尚觸籠鷹竦足¶
　良甘分排衙苦未曽通名參將校抵掌見親朋喣沫求¶
　涓滴滄波怯斗升荒居鄰鬼魅羸馬歩殑㱥白草堂簷¶
　短黄梅雨氣蒸霑黏經汗席颭閃盡油燈夜怯餐膚蚋¶
　朝煩拂面蠅過從愁厭賤專静畏猜仍旅寓誰堪託官¶
<pb:KR4h0140_WYG_406-2a>¶
聮自可憑甲科崔並騖柱史李齊昇共展排空翼俱遭¶
激逺矰他鄉元易感同病轉相矜投分多然諾忘言少¶
愛憎誓將探胏腑恥更辨淄澠㑹宿形骸逺論交意氣¶
増一心吞渤澥戮力拔嵩恒語到磨圭角疑消破弩癥¶
吹嘘期指掌患難許擔簦鎩翮鸞棲棘藏鋒箭在弸雪¶
中方覩桂木上莫施罾且泛夤㳂水兼過被病僧有時¶
鞭欵叚盡日醉儚僜躡屐看秧稻敲船和採菱义魚江¶
火合喚客谷神應嘯傲雖開口幽憂復滿膺望雲鰭撥¶
<pb:KR4h0140_WYG_406-2b>¶
刺透匣色騰凌每想潢池㓂猶稽赤族懲䕫龍勞算畫¶
貔虎帶威稜逐鳥忠潜奮懸旌意逺凝弢弓思徹札絆¶
驥悶牽縆運甓調辛苦聞雞屢寢興閒随人兀兀夢聽¶
鼓鼟鼟班筆行看擲黄陂莫漫澄騏驎髙閣上湏及壯¶
時登¶
　　　答姨兄胡靈之見寄五十韻(并序/)¶
　　九歳解賦詩飲酒至斗餘乃醉時方依倚舅族舅¶
　　憐不以禮數檢故得與姨兄胡靈之之輩十數人¶
<pb:KR4h0140_WYG_406-3a>¶
　　為晝夜遊日月跳擲於今餘二十年矣其間悲歡¶
　　合散可勝道哉昨枉是篇感徹肌骨適白翰林又¶
　　以百韻見貽余因次酬本韻以答貫珠之贈焉於¶
　　吾兄不敢變例復自城至生凡次五十一字靈之¶
　　本題兼呈李六侍御是以篇末有云¶
憶昔鳳翔城齠年是事榮理家煩伯舅相宅盡(兹引/反)吾¶
兄詩律䝉親授朋遊忝自迎題頭筠管縵教射角弓騂¶
(靈之善筆/札習騎射)矮馬駞鬉䪜犛(音/茆)牛獸面纓對談依赳赳送¶
<pb:KR4h0140_WYG_406-3b>¶
客歩盈盈米椀諸賢讓蠡柸大户傾一船席外語三榼¶
拍心精傳盞加分數横波擲目成華奴歌淅淅媚子舞¶
卿卿(軍大夫張生好屬詞多妓樂歌者華奴善歌淅淅/鹽又有舞者媚子每觥令禁言張生常令相撓)¶
鬬設狂為好誰憂飲敗名屠過隐朱亥樓夢古秦嬴(弄/玉)¶
(樓在鳳翔/城北角)環坐唯便草投盤暫廢觥春郊纔爛漫夕鼓¶
已砰轟荏苒移灰琯喧闐勌塞兵糟漿聞漸足書劍訝¶
無成抵璧慙虚棄彈珠覺用輕遂籠雲際鶴來狎谷中¶
鶯學問攻方苦篇章興太清囊疎螢易透錐鈍股多坑¶
<pb:KR4h0140_WYG_406-4a>¶
筆陣戈矛合文房棟桷撐豆萁才敏儁羽獵正峥嶸岐¶
下尋時别京師觸處行醉眠街北廟閒繞宅南營(予宅/在靖)¶
(安北街靈之時寓居永樂南/街廟中予宅又南鄰弩營)栁愛凌寒軟梅憐上番驚¶
(紀事作/玉雪輕)觀松青黛笠欄藥紫霞英(開元觀古松五株靖/安宅牡丹數本皆曩)¶
(時遊行/之地)盡日聽僧講通宵詠月明正躭幽趣樂旋被宦¶
途縈吏晉資材枉留秦歳序更(時靈之作吏平陽予/酬校秘閣自兹分散)我¶
髯黳數寸君髪白千莖芸閣懐鉛暇姑峰帶雪晴何由¶
身倚玉空覩翰飛瓊世道難於劍䜛言巧似笙但憎心¶
<pb:KR4h0140_WYG_406-4b>¶
可轉不解跽如擎始効神羊觸俄随旅鴈征孤芳安可¶
駐五鼎幾時烹潦倒沉泥滓欹危踐矯衡登樓王粲望¶
落㡌孟嘉情(龍山落㡌臺去/府城二十里)巫峽連天水章臺塞路荆¶
(章華臺去/府十里)雨摧漁火燄風引竹枝聲分作屯之蹇那知¶
困亦亨官曹三語掾國噐萬尋楨(此後多述李君定交/之由用報靈之兼呈)¶
(之/意)逸傑雄姿迥皇王雅論評蕙依潜可習雲合定誰令¶
原燎逄氷井鴻流值木罌智嚢推有在勇爵敢徒争迅¶
拔看鵬舉髙音侍鶴鳴所期人拭目焉肯自佯盲鉛鈍¶
<pb:KR4h0140_WYG_406-5a>¶
丁寧淬蕪荒展轉耕窮通湏豹變櫻摶笑狼獰媿捧芝¶
蘭贈還披胏腑呈此生如未死未擬變平生(一本云今/日負平生)¶
　　　酬許五康佐(次用/本韻)¶
奮迅君何晩羈離我詎儔鶴籠閒警露鷹縛悶牽韝蓬¶
閣深沉省荆門逺慢州課書同吏職旅宦各鄉愁白日¶
傷心過滄江滿眼流嘶風悲代馬喘月伴吴牛枯涸方¶
窮轍生涯不繋舟猿啼三峽雨蟬報兩京秋珠玉慙新¶
贈芝蘭忝舊游他年問狂客湏向老農求¶
<pb:KR4h0140_WYG_406-5b>¶
　　　送崔侍御之嶺南二十韻(并序/)¶
　　古朋友别皆贈以言況南方物候飲食與北土異¶
　　其甚者夷民喜聚蠱祕方云以含銀變黒為騐攻¶
　　之重雄黄海物多肥腥啖之好嘔泄驗方云備之¶
　　在鹹食嶺外饒野菌視之蟲蠧者無毒羅浮生異¶
　　果察其鳥啄者可餐大抵珠璣瑇瑁之所聚貴潔¶
　　廉湮鬱暑濕之所蒸避溢慾其餘道途所慎離愴¶
　　之懐盡之二百言矣叙不復云¶
<pb:KR4h0140_WYG_406-6a>¶
漢法戎施幕秦官郡置監蕭何歸舊印(自江陵/士曹拜)鮑永授¶
新銜幣聘雖盈篋泥章未破緘蛛懸絲繚繞鵲報語詀¶
諵再礪神羊角重開憲簡凾(崔君前任/巳為御史)鞶纓驄赳赳緌¶
珮繡縿縿逸翮憐鴻翥離心覺刃劖聮游虧片玉洞照¶
失明鑒遥想車登嶺那無淚滿衫茅蒸連蟒氣衣漬度¶
梅黬象鬬縁谿竹猿鳴(一作/啼)帶雨杉颶風狂浩浩韶石¶
峻嶃嶃宿浦宜深泊祈瀧在至諴瘴江乗(一作/期)早度毒¶
草莫親芟試蠱看銀黒排腥貴食鹹菌湏蟲已蠧菓重¶
<pb:KR4h0140_WYG_406-6b>¶
鳥先鵮氷瑩懐貪水霜清顧(一作/頭)痛巖珠璣當盡擲薏¶
苡詎能䜛荆俗欺王粲吾生問季咸逺書多不逹勤為¶
枉㩥㩥¶
　　　酬叚丞與諸棊流㑹宿弊居見贈二十四韻(次/用)¶
　　　(本/韻)¶
鳴局寧虚日閒窗任廢時琴(一作/詩)書甘盡棄園井詎能¶
窺運石疑填海争籌憶坐帷赤心方苦鬬紅燭已先施¶
蛇勢縈山合鴻聮度嶺遲堂堂排直陣袞袞逼羸師懸¶
<pb:KR4h0140_WYG_406-7a>¶
刼偏深猛回征特險巇㫄攻百道進死戰萬般為異日¶
𤣥黄隊今宵黒白棊斫營看迥㸃對壘重相持善敗雖¶
稱怯驕盈最易欺狼牙當必碎虎口禍難移乗勝同三¶
捷扶顛望一詞(一作/榰)希因送目便敢恃指縱竒退引防¶
邉策雄吟斬將詩眠牀都浪置通夕共忘疲曉雉風傳¶
角寒藂雪壓枝繁星收玉版殘月耀氷池僧請聞鐘粥¶
賓催下藥巵獸炎餘炭在蠟淚短光衰俛仰嗟陳跡殷¶
勤卜後期公私牽去住車馬各支離分作終身癖兼從¶
<pb:KR4h0140_WYG_406-7b>¶
是事隳此中無限興唯怕俗人知¶
　　　酬竇校書二十韻(次本/韻)¶
鷗鷺元相得柸觴每共傳芳遊春爛漫晴望月團圓調¶
笑風流劇論文屬對全賞(一作/詠)花珠並綴看雪璧常連¶
竹寺荒唯好松齋小更憐潜投孟公轄狂乞莫愁錢塵¶
土抛書巻槍籌筭酒權令誇齊箭道力鬬抹弓弦但喜¶
添樽滿誰憂乏桂然漸輕身外役渾證飲中禪及我辭¶
雲陛逄君仕圃田音徽千里斷魂夢兩情偏足聽猿啼¶
<pb:KR4h0140_WYG_406-8a>¶
雨深藏馬腹鞭官醪半清濁夷饌雜腥膻顧影無依倚¶
甘心守静専那知暮江上俱㑹落英前欵曲生平在悲¶
凉歳序遷鶴方同北渚鴻又過南天麗句慙虚擲沉機¶
嬾強牽粗酬珍重意工拙定相懸¶
　　　泛江翫月十二韻(并序/)¶
　　予以元和五年自監察御史貶授江陵士曹椽六¶
　　月十四日張季友李景儉二侍御王文仲司錄王¶
　　衆仲判官兩昆季為予載酒炙選聲音自府城之¶
<pb:KR4h0140_WYG_406-8b>¶
　　南橋(一作/淮)乘(一作/攀)月泛舟窮竟一夕予因賦詩以¶
　　紀之¶
楚塞分形勢羊公壓大邦因依(一作/朋儕)多士子參畫(一作/量)¶
盡敦厖岳璧閒相對荀龍自有雙共將船載酒(一作/繫泊)同¶
泛(一作/況是)月臨江逺樹懸金鏡深潭倒玉幢委波添浄練¶
洞照滅凝釭闐咽沙頭市&KR0785;瓏竹岸窗巴童唱巫峽海¶
客話神瀧已困連飛盞猶催未倒缸飲荒情爛漫風棹¶
樂峥摐勝事他年憶(一作/□)愁(一作/雄)心此夜降知君皆逸¶
<pb:KR4h0140_WYG_406-9a>¶
韻湏為應莛撞¶
　　　痁卧聞幕中諸公徴樂㑹飲因有戲呈三十韻¶
濩落因寒甚沉隂與病偕藥囊堆小案書巻塞空齋脹¶
腹看成鼓羸形漸比柴道情憂易適温瘴氣難排治尰¶
扶輕杖開門立静街耳鳴疑暮角眼暗助昏霾野竹連¶
荒草平陂接斷崖坐隅甘對鵩當路恐遭豺蛇蠱迷弓¶
影鵰翎落箭靫晩籬喧鬬雀殘菊半枯荄悵望悲回鴈¶
依遲&KR0342;古槐一生長苦節三省詎行怪奔北翻成勇司¶
<pb:KR4h0140_WYG_406-9b>¶
南却是咼穹蒼真漠漠風雨漫喈喈彼羙猶谿女其誰¶
占館娃誠知通有日太極浩無涯布卦求无妄祈天願¶
孔皆藏衰謀計拙地僻徃還乖況羡蓮花侣方欣綺席¶
諧鈿車迎妓樂銀翰屈朋儕白紵顰歌黛同蹄墜舞釵¶
(白紵同蹄皆/樂人姓名)纎身霞出海豔臉月臨淮籌箸随宜放投¶
盤止罰啀紅娘留醉打觥使及醒差(舞引紅娘抛打曲/名酒中觥使席上)¶
(右/職)顧我潜孤憤何人想獨懐夜燈然檞葉凍雪堕塼堦¶
壊壁虚缸倚深爐小火埋鼠驕銜筆硯被冷束筋骸畢¶
<pb:KR4h0140_WYG_406-10a>¶
竟圖斟酌先湏遣癘痎(瘴痎/之徒)槍旗如在手(籌著/色目)那復敢¶
崴㠢¶
　　　酬友封話舊敘懐十二韻(依次重/用為韻)¶
風波千里别書信二年稀乍見悲兼喜猶驚是與非身¶
名判作夢盃盞莫相違草館同牀宿沙頭待月歸春深¶
鄉路逺老去宦情微魏闕何由到荆州且共依人欺翻¶
省事官冷易藏威但擬馴鷗鳥無因用弩機開張圖(一/作)¶
(門/)巻軸顛倒醉衫衣蓴菜銀絲嫩鱸魚雪片肥憐君詩¶
<pb:KR4h0140_WYG_406-10b>¶
似湧贈我(一作/蹋馬)筆如飛㑹遣諸伶唱篇篇入禁闈¶
　　　送王協律游杭越十韻¶
去去莫悽悽餘杭接㑹稽松門天竺寺花洞若耶溪浣¶
渚逄新豔蘭亭識舊題山經秦帝望(一作/𦵏)壘辨越王棲¶
(一作/堤)江樹春常早城樓月易低鏡呈(一作/澄)湖面出(一作/嵽)¶
雲疊海潮齊章甫官人戴蓴絲姹女提長干迎客閙小¶
市隔煙迷紙亂紅藍壓鷗凝碧玉泥荆南無抵(一作/底)物¶
來日為儂攜¶
<pb:KR4h0140_WYG_406-11a>¶
　　　　送東川馬逄侍御史回十韻¶
　風水荆門濶文章蜀地豪眼青賓禮重睂白衆情髙思¶
　勇曽吞筆投虚慣用刀詞峰倚天劍學海駕雲濤南郡¶
　傳紗帳東方讓錦&KR0129;旋吟新樂府便續古離騷雪岸猶¶
　封草春江欲滿槽餞筵君置醴随俗我餔糟莫歎巴三¶
　峽休驚鬢二毛流年等頭(一作/閒)過人世各勞勞¶
　¶
　¶
<pb:KR4h0140_WYG_406-11b>¶
　¶
　¶
　¶
　¶
　¶
　¶
　¶
御定全唐詩巻四百六¶
