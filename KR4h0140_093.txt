# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.195139
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷九十三
<pb:KR4h0140_WYG_093-1a>¶
　欽定四庫全書¶
御定全唐詩巻九十三¶
　　盧藏用¶
　盧藏用字子潜幽州范陽人舉進士不調隱居終南長¶
　安中召授左拾遺中宗朝厯中書舍人黄門侍郎修文¶
　館學士以附太平公主流驩州詩八首¶
　　　　九日幸臨渭亭登髙應制得開字¶
　上月重陽滿中天萬乘来茰依佩裏發菊向酒邊開聖¶
<pb:KR4h0140_WYG_093-1b>¶
　澤煙雲動宸文象緯逥小臣無以荅碩奉億千杯¶
　　　奉和九月九日登慈恩寺浮圗應制¶
　化塔龍山起中天鳳輦迂綵旒牽畫刹雜珮冒香茰寳¶
　葉擎千座金英漬百盂秋雲飄聖藻霄(一作/睿)極捧連珠¶
　　　　宋主簿鳴臯夢趙六予未及報而陳子云亡今¶
　　　　(一無/今字)追為此詩荅宋兼貽平昔逰舊¶
　暮川罕停波朝雲無畱色故人琴與詩可存不可識識¶
　心尚可親琴詩非故人鳴臯初夢趙蜀國已悲陳感化¶
<pb:KR4h0140_WYG_093-2a>¶
傷淪滅魂交惜未申冥期失幽報兹理復今晨前嗟成¶
後泣巳矣将何及舊感與新悲虛懐酬昔時趙侯鴻寳¶
氣獨負青雲姿羣有含妙識衆象懸清機雄談盡物變¶
精義解人頤在隂既獨善幽躍自為疑踠彼千里足傷¶
哉一尉欺陳生富清理卓犖兼文史思縟巫山雲調逸¶
岷江水鏗鏘哀忠義感激懷知己負劒登薊門孤逰入¶
燕市浩歌去京國歸守西山趾幽居探元化立言見千¶
祀埋沒經濟情良圗竟云巳坐憶平生逰十載懐嵩丘¶
<pb:KR4h0140_WYG_093-2b>¶
題書滿古壁採藥遍巖幽子微化金鼎僊笙不可求榮¶
哉宋與陸名宦美中州存亡一暌阻岐路方悠悠自予¶
事山海及兹人世改傳聞當世榮皆入古人名無復平¶
原賦空餘鄰笛聲泣對西州使悲訪北邙塋新墳蔓宿¶
草舊闕毁殘銘為君成此曲因言寄友生黙語無窮事¶
凋傷共此情¶
　　　餞唐州髙使君赴任¶
餞酒臨豐樹褰帷出魯陽蕙蘭香巳晚桐柏路猶長祖¶
<pb:KR4h0140_WYG_093-3a>¶
逖方城鎮安期外氏郷従来二千石天子命唯良¶
　　　餞許州宋司馬赴任¶
國為休徴選輿因仲舉題山川襄野隔朋酒灞亭暌零¶
雨征軒騖秋風别驥嘶驪歌一曲罷愁望正凄凄¶
　　　奉和立春逰苑迎春應制¶
天逰龍輦駐城闉上苑遲光晚更新瑶臺半入黄山路¶
玉檻傍臨𤣥霸津梅香欲待歌前落蘭氣先過酒上春¶
幸預柏臺稱獻夀碩陪千畝及農晨¶
<pb:KR4h0140_WYG_093-3b>¶
　　　奉和幸安樂公主山荘應制¶
皇女璚臺天漢潯星橋月宇構(一作/創)山林飛蘿半拂銀¶
題影瀑布環流玉砌隂菊浦(一作/酒)香隨鸚鵡泛簫樓韵¶
逐鳳凰吟瑶池駐蹕恩方乆璧月無文(一作/雲)興轉深¶
　　　夜宴安樂公主宅¶
侯家主第一時新上席華年不惜春珠釭綴日(一作/月)那¶
知夜玉斚流霞畏底(一作/極)晨¶
　岑羲¶
<pb:KR4h0140_WYG_093-4a>¶
岑羲字伯華文本之孫第進士則天時為天官員外郎¶
中宗朝同中書門下三品景雲初進侍中封南陽郡公¶
坐豫太平公主謀伏誅詩六首¶
　　　九月九日幸臨渭亭登髙應制得涘字¶
重九開科歴千齡逢聖紀爰豫矚秦坰昇髙臨灞涘玉¶
醴浮仙菊瓊筵薦芳芷一聞帝舜歌歡娱良未巳¶
　　　奉和九月九日登慈恩寺浮屠應制¶
寶臺聳天外玉輦歩雲端日麗重陽景風揺季月寒梵¶
<pb:KR4h0140_WYG_093-4b>¶
堂遥集鴈帝樂近翔鸞碩獻延齡酒長承湛露歡¶
　　　餞唐州髙使君¶
蒼茫南塞地眀媚上春時目極傷千里懐君不自持征¶
車别岐路斜日下崦嵫一歎軺軒阻悠悠即所思¶
　　　奉和春日幸望春宫應制¶
和風助律應韶年清蹕乘髙入望僊花笑鶯歌迎帝輦¶
雲披日霽俯皇川南山近壓(一作/獻)仙樓(一作/杯)上北斗平¶
臨御扆(一作/魏闕)前一奉恩榮同鎬宴(一作歡/在鎬)空知率舞聽¶
<pb:KR4h0140_WYG_093-5a>¶
薰弦¶
　　　奉和幸安樂公主山莊應制¶
銀牓重樓出霧開金輿歩輦向天来泉聲迥入吹簫曲¶
山勢遥臨獻夀杯帝女含笑流飛電乾文動色象昭回¶
誠碩北極拱堯日微臣抃舞詠康哉¶
　　　夜宴安樂公主新宅¶
金牓重樓開夜扉瓊筵愛客未言歸銜歡不覺銀河曙¶
(一作/曉)盡醉那知玉漏(一作/露)稀¶
<pb:KR4h0140_WYG_093-5b>¶
　薛稷¶
薛稷字嗣通汾陰人道衡曾孫魏徴外甥也擢進士第¶
景龍中昭文館學士睿宗立拜中書侍郎参知機務歴¶
太子少保以翊賛功封晉國公工書畫詩十四首¶
　　　儀坤廟樂章二首¶
陽靈配徳隂魄昭升堯壇鳳下漢室龍興俔天作對前¶
旒是凝化行南國道盛西陵造舟集灌無徳而稱我粢¶
既潔我醴既澄陰隂靈廟光靈若憑徳馨惟饗孝思烝¶
<pb:KR4h0140_WYG_093-6a>¶
烝¶
乾道既亨坤元以貞肅雍攸在輔佐斯成外睦九族内¶
光一庭克生叡哲祚我休眀欽若徽範悠哉淑靈建兹¶
清宫於彼上京縮茅以獻絜秬惟馨實受其福斯乎億¶
齡¶
　　　九日幸臨渭亭登髙應制得厯字¶
暮節乘原野宣逰俯崖壁秋登華實滿氣嚴鷹隼擊仙¶
菊含霜泛聖藻臨雲錫碩陪九九辰長奉千千厯¶
<pb:KR4h0140_WYG_093-6b>¶
　　　慈恩寺九日應制¶
寳宫星宿劫香塔鬼神功王逰盛塵外睿覽出區中日¶
宇開初景天詞掩大風微臣謝時菊薄采入芳叢¶
　　　早春魚亭山¶
春氣(一作/色)動百草紛榮時斷續白雲自髙妙裵回空山¶
曲陽林花巳紅寒澗苔未綠伊余息人事蕭寂無營欲¶
客行雖(一作/須)云逺翫之聊自足¶
　　　秋日還京陕西十里作¶
<pb:KR4h0140_WYG_093-7a>¶
驅車(一作/馬)越陕郊北顧臨大河隔河望鄊邑秋風水增¶
波西登咸陽途日暮憂思多傅巖既紆鬱首山亦嵯峨¶
操築無昔老採薇有遺歌客逰節回換人生知(一作/䏻)㡬¶
何(杜甫云少保有古風得/之陜郊篇謂此作也)¶
　　　奉和送金城公主適西蕃應制¶
天道寜殊俗慈仁(一作/深恩)乃戢兵懐荒寄赤子忍愛鞠蒼¶
生月下瓊娥去星分寳婺行闗山馬上曲相送不勝情¶
　　　春日登樓野望¶
<pb:KR4h0140_WYG_093-7b>¶
憑軒聊一望春色㡬芬菲野外煙初合樓前花正飛嬌¶
鶯弄新響斜日散餘暉誰忍孤逰客言念獨依依¶
　　　餞許州宋司馬赴任¶
令弟與名兄髙才振兩京别序聞鴻雁離章動鶺鴒逺¶
朋馳翰墨勝地寫丹青風月相思夜勞望潁川星¶
　　　奉和聖製春日幸望春宫應制¶
九春風景足林泉四面雲霞敞御筵花鏤黄山繡作苑¶
草圗𤣥灞錦為川飛觴競(一作/趂)醉心迴日走馬争先眼¶
<pb:KR4h0140_WYG_093-8a>¶
著鞭喜奉仙逰歸路逺直言(一作/論)行樂不言旋¶
　　　奉和幸安樂公主山莊應制¶
主家園囿(一作宇/一作圃)極新規帝郊逰豫奉天儀歡宴瑶臺¶
鎬京集賞賜銅山蜀道移曲閣交映金精板飛花亂下¶
珊瑚枝借問今朝八龍駕何如昔日望仙池¶
　　　秋朝覽鏡¶
客心驚落木夜坐聽秋風朝日㸔容鬢生涯在鏡中¶
　　　夜宴安樂公主新宅¶
<pb:KR4h0140_WYG_093-8b>¶
秦樓宴喜月裵回妓筵銀燭滿庭開坐中香氣排花出¶
扇後歌聲逐酒来¶
　　　餞唐永昌¶
河洛風煙壮市朝送君飛鳬去漸遥更思明年桃李月¶
花紅栁綠宴浮橋¶
　馬懷素¶
馬懐素字惟白潤州丹徒人擢進士第長安中為監察¶
御史守正不阿開元初拜戸部侍郎昭文館學士卒諡¶
<pb:KR4h0140_WYG_093-9a>¶
曰文詩十二首¶
　　　九日幸臨渭亭登髙應制得酒字¶
睿賞叶通三宸逰契重九蘭將葉布席菊用香浮酒落¶
日下桑榆秋風歇楊栁幸齊東戸慶希薦南山夀¶
　　　奉和九月九日登慈恩寺浮圗應制¶
季月啓重陽金輿陟寶坊御旗横日道仙塔儼雲荘帝¶
蹕千官従乾詞七曜光頋慙文墨職無以頌時康¶
　　　奉和送金城公主適西蕃應制¶
<pb:KR4h0140_WYG_093-9b>¶
帝子今何去(一作/在)重姻適異方離情愴宸掖别路遶闗¶
梁望絶園中栁悲纒陌上桑空餘碩黄鶴東顧憶迴翔¶
(黄鶴見漢書西域傳公主/歌云碩為黄鵠兮歸故鄊)¶
　　　餞許州宋司馬赴任¶
潁川開郡邑角宿分躔野君非仲舉才誰是(一作/應)題輿¶
者憫憫琴上鶴蕭蕭路傍馬嚴程若可畱别袂希再把¶
　　　餞唐州髙使君赴任¶
外牧資賢守斯人奉帝俞淮南膺建隼渭北暫分符坐¶
<pb:KR4h0140_WYG_093-10a>¶
歎煙波隔行嗟物候殊何年昇美課(一作/政)逥首(一作/看)北¶
城隅¶
　　　奉和立春逰苑迎春應制¶
𤣥籥飛灰出洞房青郊迎氣肇初陽仙輿暫(一作/早)下宜¶
春苑御醴行開薦夀觴映水輕苔猶隱綠縁堤弱栁未¶
舒黄唯有裁花飾簮鬢恒(一作/相)隨聖藻狎年光¶
　　　奉和聖製春日幸望春宫應制¶
綵仗琱輿俯碧潯行春御氣發皇心揺風細栁縈馳道¶
<pb:KR4h0140_WYG_093-10b>¶
映日輕花出禁林遍(一作/通)野園亭開帟幕連堤草樹狎¶
衣簮謬叅西掖霑堯酒願沐南薫觧舜琴¶
　　　奉和人日讌大眀宫恩賜綵縷人勝應制(一作/正月)¶
　　　(七日宴/大明殿)¶
日(一作/萬)宇千門平旦開天容萬(一作/辰)象列昭囬三陽候¶
節金為勝百福迎&KR1444;玉作杯就暖風光偏著栁辭寒雪¶
影半藏梅何幸得参詞賦職自憐終乏馬卿才¶
　　　奉和幸安樂公主山荘應制¶
<pb:KR4h0140_WYG_093-11a>¶
　主家臺沼(一作/館)勝平陽帝幸歡娱樂未央掩映琱窗交¶
　極浦参差繡户繞逥塘泉聲百處傳歌(一作/歌傳)曲樹影千¶
　重對舞(一作/舞對)行聖酒一霑何以報唯欣頌徳奉時康¶
　　　　興慶池侍宴應制¶
　積水逶迤繞直(一作/貝)城含虚皎鏡有餘清圗雲曲榭(一/作)¶
　(樹/)連緹幕映日中塘間綵旌賞洽猶聞簫管沸歡㽞更¶
　睹木蘭輕無勞海上尋仙客即此(一作/有)蓬莱在帝京¶
　　　　夜宴安樂公主宅¶
<pb:KR4h0140_WYG_093-11b>¶
　鳳樓&KR0772;窱凌三襲翠幌玲瓏瞰九衢複道中宵畱宴衎¶
　彌令上客想踟蹰¶
　　　　餞唐永昌¶
　聞君出宰洛陽隅賓友稱觴餞路衢别後相思在何䖏¶
　祗應闗(一作/闕)下望仙鳬¶
　¶
　¶
御定全唐詩巻九十三¶
