# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.997990
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百六十八
<pb:KR4h0140_WYG_768-1a>¶
　欽定四庫全書¶
御定全唐詩巻七百六十八¶
　　嚴識𤣥(以下有爵/里無世次)¶
　嚴識𤣥魏州刺史後為兵部郎中詩一首¶
　　　　班偼伃(一作嚴/武詩)¶
　賤妾如桃李君王若嵗時秋風一已勁揺落不勝悲寂¶
　寂蒼苔滿沈沈緑草滋繁華非此日指輦競何辭¶
　　何象¶
<pb:KR4h0140_WYG_768-1b>¶
　何象遂寧令詩一首¶
　　　　賦得御製句朔野陣雲飛¶
　塞日穿痕斷邉鴻背影飛縹緲浮黄屋隂沈䕶御衣(御/製)¶
　(詩有鑾輿臨紫塞朔野陣雲飛之句象進鑾輿臨/紫塞賦朔野陣雲飛詩召對嘉賞授賛善大夫)¶
　　張震¶
　張震河間人江西採訪使詩一首¶
　　　　宿金河戍¶
　朝發鐵麟驛夕宿金河戍奔波急王程一日千里路但¶
<pb:KR4h0140_WYG_768-2a>¶
見容鬢改不知歳華暮悠悠沙漠行王事彌多故¶
　丘光庭¶
丘光庭吴興人國子博士集三巻今存詩七首¶
　　　補新宫(并序/)　(解/)¶
　　新宫成室也宫室畢乃祭而落之又與羣臣賓客¶
　　燕飲謂之成也　昭二十五年左傳叔孫昭子聘¶
　　于宋公享之賦新宫又燕禮升歌鹿鳴下管新宫¶
　　今詩序無此篇盖孔子返魯之後其詩散逸採之¶
<pb:KR4h0140_WYG_768-2b>¶
　　不得故也三百之篇孔子既已刪定子夏從而序¶
　　之其序不冠諸篇別為編簡縱其辭尋逸則厥義¶
　　猶存若南陔白華之類故束晳得以補之惟此新¶
　　宫則辭義俱失茍非精考難究根源按新者有舊¶
　　之辭也新作南門新作延□是也宫者居處燕遊¶
　　宗廟之總稱也士蒍城絳以深其宫梁伯溝其公¶
　　宫居處之宫也楚之章華晉之虒祁燕遊之宫也¶
　　成三年新宫災禰廟之宫也然則正言新宫居處¶
<pb:KR4h0140_WYG_768-3a>¶
　　之宫也盖文王作豐之時新建宫室宫室初成而¶
　　祭之因之以燕賔客謂之為考考成也若宣王斯¶
　　干考成室之類是也亦謂之落落者以酒澆落之¶
　　也若楚子成章華之䑓願與諸侯落之類是也因¶
　　此之時時人歌詠其羙以成篇章故周公採之為¶
　　燕享歌焉必知此新宫為文王詩者以燕禮云下¶
　　管新宫下管者堂下以笙奏詩也鄉飲酒禮云工¶
　　升而歌鹿鳴四牡皇皇者華歌訖笙入立于堂下¶
<pb:KR4h0140_WYG_768-3b>¶
　　奏南陔白華華黍笙之所奏例皆小雅皆是文王¶
　　之詩新宫既為下管所奏正與南陔事同故知為¶
　　文王詩也知非天子詩者以天子之詩非宋公所¶
　　賦下管所奏故也知非諸侯詩者以諸侯之詩不¶
　　得入雅當在國風故也知非禰廟詩者以禰廟之¶
　　詩不可享賔故也知非燕遊之宫詩者以燕遊之¶
　　宫多不如禮其詩必當規刺規刺之作是為變雅¶
　　享賓不用變雅故也由此而論則新宫為文王之¶
<pb:KR4h0140_WYG_768-4a>¶
　　詩亦已眀矣或問曰文王既非天子又非諸侯為¶
　　何事也荅曰周室本為諸侯文王身有聖徳當殷¶
　　紂之代三分天下之衆二分歸周而文王猶服事¶
　　紂武王克殷之後諡之曰文追尊為王其詩有風¶
　　焉周召南是也有小雅焉鹿鳴南陔之類是也有¶
　　大雅焉大明棫樸之類是也有頌焉清廟我將之¶
　　類是也四始之中皆有詩者以其國為諸侯身行¶
　　王道薨後追尊故也新宫既為小雅今依其體以¶
<pb:KR4h0140_WYG_768-4b>¶
　　補之云爾¶
奐奐新宫禮樂其融爾徳惟賢爾(缺/)惟忠為忠以公斯¶
筵是同人之醉我與我延賓(第四句/缺一字)¶
奐奐新宫既奐而輪其固如山其儼如雲其寢斯安(缺/)¶
　　分我既考落以燕羣臣(苐六句/缺三字)¶
奐奐新宫既祭既延我(缺/)　鏞于以醉賢有禮無愆我¶
有斯宫斯宫以安康後萬年(苐三句/缺二字)¶
　　　　新宫三章章八句¶
<pb:KR4h0140_WYG_768-5a>¶
　　　補茅鴟(并序/)　(觧/)¶
　　茅鴟刺食禄而無禮也在位之人有重祿而無禮¶
　　度君子以為茅鴟之不若作詩以刺之　襄二十¶
　　八年左傳齊慶封奔魯叔孫穆子食慶封慶封氾¶
　　祭穆子不說使工為之諷茅鴟杜元凱曰茅鴟逸¶
　　詩刺不敬也凡詩先儒所不見者皆謂之逸不分¶
　　其舊亡與刪去也臣以茅鴟非舊亡盖孔子刪去¶
　　耳何以明之按襄二十八年孔子時年八嵗記曰¶
<pb:KR4h0140_WYG_768-5b>¶
　　男子十年出就外傅學書記十有三年學樂誦詩舞¶
　　勺論語曰吾十有五而志於學則慶封奔魯之日¶
　　與孔子就學之年其間相去不逺其詩未至流散¶
　　况周禮盡在魯國孔子賢于叔孫豈叔孫尚得見¶
　　之而孔子反不得見也由此而論茅鴟之作不合¶
　　禮又為依孔子刪去亦已明矣或曰安知新宫不¶
　　為刪去耶荅曰新宫為周公所收燕禮所用不與¶
　　茅鴟同也曰茅鴟為風乎為雅乎非雅也風也何¶
<pb:KR4h0140_WYG_768-6a>¶
　　以言之以叔孫大夫所賦多是國風故也今之所¶
　　補亦體風焉¶
茅鴟茅鴟無集我岡汝食汝飽莫我為祥願弹去汝來¶
彼鳳凰來彼鳯凰其儀有章¶
茅鴟茅鴟無啄我雀汝食汝飽莫我肯略願弹去汝來¶
彼瑞鵲來彼瑞鵲其音可樂¶
茅鴟茅鴟無搏鷅鶹汝食汝飽莫我為休願弹去汝來¶
彼鳲鳩來彼鳲鳩食子其周¶
<pb:KR4h0140_WYG_768-6b>¶
茅鴟茅鴟無㗲我陵汝食汝飽莫我好聲願弹去汝來¶
彼蒼鷹來彼蒼鷹祭鳥是徵¶
　　　　茅鴟四章章八句¶
　武翊黃¶
武翊黃府選為解頭及第為狀頭宏詞為勅頭時號武¶
氏三頭詩一首¶
　　　瑕瑜不相掩¶
抱璞應難辨妍&KR1126;每自融貞姿偏特逹微玷遇磨礱涇¶
<pb:KR4h0140_WYG_768-7a>¶
渭流終異瑕瑜自不同半曾光透石未掩氣如虹縝宻¶
誠為智包蔵豈謂忠停看分羙惡今得值良工¶
　李祜¶
李祜江南錄事參軍纂之子詩一首¶
　　　袁江口懷王司勲王吏部¶
京華不啻三千里客淚如今一萬雙若箇最為相憶處¶
青楓黄竹入袁江¶
　韓嶼¶
<pb:KR4h0140_WYG_768-7b>¶
韓嶼祠部郎中詩一首¶
　　　贈進士李守微¶
　一定童顔老歳華貧寒游歴貴人家煉成正氣功應大¶
養得元神道不差舃曵鶴毛乾毾&KR3972;杖携笻節瘦槎牙¶
如何蓬閬不歸去落盡蟠桃㡬度花¶
　李茂復¶
李茂復泗州刺史詩二首¶
　　　馬上有見¶
<pb:KR4h0140_WYG_768-8a>¶
行盡疎林見小橋緑楊深處有紅蕉無端眼界無分别¶
安置心頭不肻銷¶
　　　自歎¶
落日西山近一竿世間恩愛極難&KR0184;近来不作顛狂事¶
免被寃家惡眼看¶
　李曜¶
李曜官尚書嘗為歙州刺史詩一首¶
　　　贈吴圎(抒情詩曜罷歙州與吴圎交代有酒錄/事名媚川明慧曜頗留意托圎令存䘏)¶
<pb:KR4h0140_WYG_768-8b>¶
　　　(有詩云/)¶
經年理郡少歡娛為習干戈間飲徒今日臨行盡交割¶
分眀收取媚川珠¶
　吴圓¶
吴圎歙州刺史詩一首¶
　　　荅李曜¶
曵履優容日日歡須言逹徳倍汍瀾韶光今已輸先手¶
領得蠙珠掌上看(韶光營/籍妓名)¶
<pb:KR4h0140_WYG_768-9a>¶
　陸𢎞休¶
陸𢎞休桂府從事詩一首¶
　　　和訾家洲宴游¶
新春蘂綻訾家洲信是南方最勝游酒滿百分殊不怕¶
人添一歳更堪愁鶯聲暗逐歌聲艶花態還隨舞態羞¶
莫惜今朝同酩酊任他龜鶴與蜉蝣¶
　安(一作/鄭)錡¶
安錡普州從事詩一首¶
<pb:KR4h0140_WYG_768-9b>¶
　　　題賈島墓¶
倚恃才難繼昻蔵貌不恭騎驢衝大尹奪卷忤宣宗馳¶
譽超先輩居官下我儂司倉舊曹署一見一心忡¶
　油蔚¶
油蔚淮南幕職奉使塞北詩一首¶
　　　贈别營妓卿卿¶
憐君無那是多情枕上相看直到明日照綠窓人去住¶
鴉啼紅粉淚縦横愁腸只向金閨斷白髮應從玉塞生¶
<pb:KR4h0140_WYG_768-10a>¶
為報花時少惆悵此生終不負卿卿¶
　胡玢(一作/汾)¶
胡玢隠廬山苦心五言李騰廉問江西弓旌不至人惜¶
之詩三首¶
　　　巢燕¶
燕来巣我簷我屋非髙大所貴兒童善保爾無殃禍莫¶
巢孀婦家孀婦怨孤坐妒爾長雙飛打爾危巢破¶
　　　廬山桑落洲¶
<pb:KR4h0140_WYG_768-10b>¶
莫問桑田事但看桑落洲數家新住處昔日大江流古¶
岸崩欲盡平沙長未休想應百年後人世更悠悠¶
　　　石楠樹¶
本是清江石上生移栽此處(一作/地)稱閑情青雲士盡識¶
珍木白屋人多喚俗名重布緑陰滋蘚色深蔵好鳥引¶
雛聲余今一日千迴㸔每度看来眼益明¶
　　　句¶
輪中别有物光外更無空(詠月/)¶
<pb:KR4h0140_WYG_768-11a>¶
　盧汪¶
盧汪家荆南舉進士二十上不第詩二首¶
　　　酒胡子¶
同心相遇思同歡擎出酒胡當玉盤盤中&KR1632;&KR1557;不自定¶
四座清賓注意看可亦不在心否亦不在面狥客隨時¶
自圓轉酒胡五藏屬他人十分亦是無情勸爾不耕亦¶
不飢爾不蠶亦有衣有眼不能分黼黻有口不能明是¶
非鼻何尖眼何碧儀形本非天地力雕鐫匠意苦多端¶
<pb:KR4h0140_WYG_768-11b>¶
翠㡌朱衫巧装飾長安斗酒十千酤劉伶平生為酒徒¶
劉伶虛向酒中死不得酒池中拍浮酒胡一滴不入眼¶
空令酒胡名酒胡¶
　　　西施¶
惆悵興亡繫綺羅世人猶自選青娥越王解破夫差國¶
一箇西施已是多¶
　胡幽貞¶
胡幽貞四明人自號無生居士詩二首¶
<pb:KR4h0140_WYG_768-12a>¶
　　　題西施浣紗石¶
　一朝入紫宫萬古遺芳塵至今溪邉花不敢嬌青春¶
　　　歸四明¶
海色連四明仙舟去容易天籍豈輒問不是卑朝士¶
　狄煥¶
狄煥字子炎梁公仁傑之後隠於南岳詩三首¶
　　　送人游邵州¶
春江正𣺌渺送别兩依依煙裏櫂將逺渡頭人未歸漁¶
<pb:KR4h0140_WYG_768-12b>¶
家侵疊浪島樹挂殘暉况入湖湘路那堪花亂飛¶
　　　題柳¶
天南與天北此處影婆娑翠色折不盡離情生更多雨¶
餘籠㶚岸煙暝夹隋河自有佳名在秦松繼得麽¶
　　　詠南嶽徑松¶
一陣雨聲歸嶽嶠兩條寒色下瀟湘客吟晩景停孤櫂¶
僧踏清陰徹上方¶
　　　句¶
<pb:KR4h0140_WYG_768-13a>¶
數㸃當秋霽不知何處峰(石樓/曉望)　更無聲接續空有影¶
相隨(孤雁拾見/詩話  遺)¶
　韓溉¶
韓溉江南人詩一巻今存七首¶
　　　潯陽觀水(一作韓/喜詩)¶
朝宗漢水接陽䑓唅呀塡坑吼作雷莫見九江平穏去¶
還從三峡嶮巇来南經夢澤寛浮日西出岷山劣泛杯¶
直至滄溟涵貯盡沈深不動浸昭回¶
<pb:KR4h0140_WYG_768-13b>¶
　　　水(一作韓/喜詩)¶
方圓不定性空求(一作/柔)東注滄溟早晩休高截碧塘長¶
耿耿逺飛青嶂更悠悠瀟湘月浸千年色夢澤烟含萬¶
古愁别有嶺頭嗚咽處為君分作斷腸流¶
　　　松¶
倚空髙檻冷無塵往事閑徵夢欲分翠色本宜霜後見¶
寒聲偏向月中聞啼猿想帶蒼山雨歸鶴應和紫府雲¶
莫向東園競桃李春光還是不容君¶
<pb:KR4h0140_WYG_768-14a>¶
　　　柳¶
雪盡青門弄影微暖風遲日早鶯歸如憑細葉㽞春色¶
湏把長條繫落暉彭澤有情還鬱鬱隋堤無主自依依¶
世間惹恨偏饒此可是行人折贈稀¶
　　　竹¶
樹色連雲萬葉開王孫(一作/家)不厭滿庭栽凌霜盡節無¶
人見終日虛心待鳳来誰許風流添興詠自憐瀟灑出¶
塵埃朱門處處多閑地正好移陰覆(一作/結)翠苔¶
<pb:KR4h0140_WYG_768-14b>¶
　　　鵲¶
纔見離巢羽翼開盡能輕颺出塵埃人間樹好紛紛占¶
天上橋成草草回幾度送風臨玉户一時傳喜到妝臺¶
若教顔色如霜雪應與清平作瑞来¶
　　　燈(一作韓/喜詩)¶
分影由来恨不同緑窗孤館兩何窮熒煌短焰長疑暗¶
零落殘花旋委空㡬處隔簾愁夜雨誰家當户怯秋風¶
莫言明滅無多重曽比人生一世中¶
<pb:KR4h0140_WYG_768-15a>¶
　　　　句¶
　門掩落花人别後窓含殘月酒醒時(愁詩雜見/吟窓  録)¶
　　金昌緒¶
　金昌緒餘杭人詩一首¶
　　　　春怨(一作伊/州歌)¶
　打(一作/却)起黄鶯兒莫教枝上啼啼時(一作/㡬迴)驚妾夢不得¶
　到遼西¶
　　曽麻幾¶
<pb:KR4h0140_WYG_768-15b>¶
　曽麻幾吉州人詩一首¶
　　　　放猿¶
　孤猿鎖檻歳年深放出城南百丈林綠水任從聨臂飲¶
　青山不用斷腸吟¶
　¶
　¶
　¶
御定全唐詩巻七百六十八¶
