# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:48.682599
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百三十八
<pb:KR4h0140_WYG_438-1a>¶
　欽定四庫全書¶
御定全唐詩卷四百三十八¶
　　白居易¶
　　　　渭村退居寄禮部崔侍郎翰林錢舎人詩一百¶
　　　　韻¶
　聖代元和歲閒居渭水陽不才甘命舛多幸遇時康朝¶
　野分倫序賢愚定否臧重文疎卜式尚少棄馮唐由是¶
　推天運從兹樂性場籠禽放高翥霧豹得深藏世慮休¶
<pb:KR4h0140_WYG_438-1b>¶
　相擾身謀且自强猶湏務衣食未免事農桑薙草通三¶
　徑開田占一坊晝扉扃白版夜碓埽黄粱隙地治場圃¶
　閒時糞土疆枳籬編刺夾䪥壟擘科秧穡力嫌身病農¶
　心願歲穰朝衣典杯酒佩劒博牛羊困倚栽松鍤飢提¶
　采蕨筐引泉來後澗移竹下前岡生計雖勤苦家資甚¶
　渺茫塵埃常滿甑錢帛少盈囊弟病仍扶杖妻愁不出¶
　房傳衣念繿縷(一作/襤褸)舉案笑糟糠犬吠村胥閙蟬鳴織¶
　婦忙納租看縣帖輸粟問軍倉夕歇攀村樹秋行繞野¶
<pb:KR4h0140_WYG_438-2a>¶
塘雲容陰慘澹月色冷悠揚蕎麥鋪花白裳棃間葉黄¶
早寒風摵摵新霽月蒼蒼園菜迎霜死庭蕪過雨荒檐¶
空愁宿燕壁闇思啼螿眼為看書損肱因運甓傷病骸¶
渾似木老鬢欲成霜少睡知年長端憂覺夜長舊遊多¶
廢忘往事偶思量忽憶煙霄路常陪劒履行登朝思檢¶
束入閣學趨蹌命偶風雲會恩覃雨露霶霑枯發枝葉¶
磨鈍起鋒鋩崔閤連鑣騖錢兄接翼翔齊竽混韶夏燕¶
石厠琳琅同日升金馬分宵直未央共詞加寵命合表¶
<pb:KR4h0140_WYG_438-2b>¶
謝恩光厩馬驕初跨天厨味始嘗朝晡頒餅餌寒暑賜¶
衣裳對秉鵝毛筆俱含雞舌香青縑衾薄絮朱裏幕高¶
張晝食恒連案宵眠每並牀差肩承詔旨連署進封章¶
起草偏同視疑文最共詳滅私容㸃竄窮理析毫芒便¶
共輸肝膽何曾異肺腸愼微參石奮決密與(一作/學)張湯¶
禁闥青交𤨏宮(一作/官)垣紫界牆井闌排菡萏檐瓦鬬鴛¶
鴦樓額題鳷鵲池心浴鳳凰風枝萬年動溫樹四時芳¶
宿露凝金掌晨暉上璧璫砌筠塗綠粉庭果滴紅漿曉¶
<pb:KR4h0140_WYG_438-3a>¶
從朝興慶春陪宴柏梁傳呼鞭索索拜舞珮鏘鏘仙仗¶
環雙闕神兵闢兩廂火飜紅尾斾冰卓白竿槍滉瀁經¶
魚藻深沈近浴堂分庭皆命婦對院(一作/面)即儲皇貴主¶
冠浮動親王轡閙裝金鈿相照耀朱紫間熒煌毬簇桃¶
花綺歌廵竹葉觴窪(去/)銀中貴帶昂黛内人妝賜褉東¶
城下頒酺曲水傍尊罍分聖酒妓樂借仙倡淺酌看紅¶
藥徐吟把綠楊宴迴過御陌行歇入僧房白鹿原東脚¶
(一作/郭)青龍寺北廊望春花景暖避暑竹風涼下直閒如¶
<pb:KR4h0140_WYG_438-3b>¶
社尋芳醉似狂有時還後到無處不相將雞鶴初雖雜¶
蕭蘭久乃彰來燕隗貴重去魯孔恓惶聚散期難定飛¶
沈勢不常五年同晝夜一别似參商屈折孤生竹銷摧¶
百鍊鋼(一作/剛)途窮任顦顇道在肯徬徨(一作/慞徨)尚念遺簪¶
折仍憐病雀瘡䘏寒分賜帛救餒減餘糧藥物來盈裹¶
書題寄滿箱殷勤翰林主珍重禮闈郎喣沬誠多謝摶¶
扶豈所望提攜勞氣力吹簸不飛揚拙劣才何用龍鍾¶
分自當妝嫫徒費黛磨甋詎成璋習隱將時背千名與¶
<pb:KR4h0140_WYG_438-4a>¶
道妨外身宗老氏齊物學䝉莊疎放遺千慮愚䝉守一¶
方樂天無怨歎倚命不劻勷憤懣胸須豁交加臂莫攘¶
珠沈猶是寳金躍未為祥泥尾休揺掉灰心罷激昂漸¶
閒親道友因病事醫王息亂歸禪定存神入坐亡斷癡¶
求慧劍濟苦得慈航不動為吾志無何是我鄉可憐身¶
與世從此兩相忘¶
　　　酬盧祕書二十韻(時初奉詔除/贊善大夫)¶
謬歴文場選慙非翰苑才雲霄髙暫致毛羽弱先摧識¶
<pb:KR4h0140_WYG_438-4b>¶
分忘軒冕知歸返草萊杜陵書積蠧豐獄劍生苔晦厭¶
鳴雞雨春驚震蟄雷舊恩收墜履新律動寒灰鳯詔容¶
徐起鵷行許重陪衰顔雖拂拭蹇歩尚低(一作/徘)徊睡少¶
鐘偏警行遲漏苦催風霜趁朝去泥(一作/兩)雪拜陵廻上¶
感君猶念傍慙友或推石頑鐫費匠(一作/力)女醜嫁勞媒¶
倐忽青春度奔波白日(一作/石)頽性將時共背病與老俱¶
來聞有蓬壺客知懐杞梓材世家標甲第(一作/地)官職滯¶
麟臺筆盡鉛黃㸃詩成錦繡堆嘗思豁雲霧忽喜訪塵¶
<pb:KR4h0140_WYG_438-5a>¶
埃心為論文合眉因勸善開不勝珍重意滿袖寫瓊瓌¶
　　　題盧秘書夏日新栽竹二十韻¶
湘竹初封植盧生此考槃久持霜節苦新託露根難等¶
度須(一作/雖)當砌(一作/户)疎稠要滿闌買憐分薄俸栽稱作¶
閒官葉翦藍羅碎莖抽玉琯端㡬聲清淅瀝一簇緑檀¶
欒未夜青嵐入先秋白露團(一作/傳)拂肩揺翡翠熨手弄¶
琅玕韻透霜風起隂鋪砌月殘炎天聞覺冷窄地見疑¶
寛梢動勝揺扇低枝好挂冠碧籠烟幕幕珠灑雨珊珊¶
<pb:KR4h0140_WYG_438-5b>¶
晚(一作/暁)籜晴雲展隂芽蟄虺蟠愛從抽馬䇿惜未截魚¶
竿松韻徒煩聽桃夭不足觀梁慙當家杏臺陋本司蘭¶
(古詩云盧家蘭室杏為/梁又秘書府即蘭臺也)撑撥詩人興勾牽醉客歡静連蘆簟¶
滑涼拂葛衣單豈止消時暑應能保嵗寒莫同凡草木¶
一種夏中看¶
　　　渭村酬李二十見寄¶
百里音書何太遲暮秋把得暮春詩栁條緑日君相憶¶
梨葉紅時我始知莫歎學官貧冷落猶勝村客病支離¶
<pb:KR4h0140_WYG_438-6a>¶
形容意緒遥看取不似華陽觀裏時¶
　　　初授贊善大夫早朝寄李二十助教¶
病身初謁青宫日衰貎新垂白髪年寂莫曹司非熟地¶
蕭條風雪是寒天逺坊早起常侵鼓瘦馬行遲苦費鞭¶
一種共君官職冷不如猶向日髙眠¶
　　　欲與元八卜鄰先有是贈¶
平生心跡最相親欲隠牆東不為身明月好同三徑夜¶
緑楊宜作兩家春每因暫出猶思伴豈得安居不擇鄰¶
<pb:KR4h0140_WYG_438-6b>¶
何獨終身數相見子孫長作隔牆人¶
　　　遊城南留元九李二十晚歸¶
老遊春飲莫相違不獨花稀人亦稀更勸殘杯看日影¶
猶應趁得鼓聲歸¶
　　　廣宣上人以應制詩見示因以贈之詔許上人¶
　　　居安國寺紅樓院以詩供奉¶
道林談論惠休詩一到人天(一作/間)便作師香積筵承紫¶
泥詔昭陽歌唱碧雲詞紅樓許住請(平/)銀鑰翠輦陪行¶
<pb:KR4h0140_WYG_438-7a>¶
蹋玉墀惆悵甘泉曾侍從與君前後不同時¶
　　　重過秘書舊房因題長句(時為贊/善大夫)¶
閣前下馬思裵回第二房門手自開昔為白面書郎去¶
今作蒼鬚(一作/頭)贊善來吏人不識多新補松竹相親是¶
舊栽應有題牆名姓在試將衫袖拂塵埃¶
　　　重到城七絶句¶
　　　　見元九¶
容貎一日減一日心情十分無九分每逢陌路猶嗟歎¶
<pb:KR4h0140_WYG_438-7b>¶
何况今朝是見君¶
　　　　髙相宅¶
青苔故里懐恩地白髪新生抱病身涕淚雖多無哭處¶
永寧門館屬他人¶
　　　　張十八¶
諫垣㡬見遷遺補憲府頻聞轉殿監獨有詠詩張太祝¶
十年不改舊官銜¶
　　　　劉家花¶
<pb:KR4h0140_WYG_438-8a>¶
劉家牆上花還發李十門前草又春處處傷心心始悟¶
多情不及少情人¶
　　　　裵五¶
莫怪相逢無笑語感今思舊㦸門前張家伯仲偏相似¶
每見清揚(一作/青楊)一惘然¶
　　　　仇家酒¶
年年老去歡情少處處春來感事深時到仇家非愛酒¶
醉時心勝醒時心¶
<pb:KR4h0140_WYG_438-8b>¶
　　　　恒寂師¶
舊遊分𣪚人零落如此傷心事㡬條㑹逐禪師坐禪去¶
一時滅盡定中消¶
　　　靖安北街贈李二十¶
榆莢抛錢栁展眉兩人竝馬語行遲還似往年安福寺¶
共君私試却廻時¶
　　　重傷小女子¶
學人言語凭牀行嫩似花房脆似瓊纔知恩愛迎三嵗¶
<pb:KR4h0140_WYG_438-9a>¶
未辨東西過一生汝異下殤應殺禮吾非上聖詎忘情¶
傷心自歎鳩巢拙長堕春雛養不成¶
　　　過顔處士墓¶
向墳道(一作/通)徑沒荒榛滿室詩書積闇塵長(一作/厚)夜肎¶
教黃壤暁悲風不許白楊春簞瓢顔子生仍促布被黔¶
婁死更貧未㑹悠悠上天意惜將富夀與何人¶
　　　題周皓(一作/浩)大夫新亭子二十二韻¶
東道常為主南亭别待賔規模何日創景致一時新廣¶
<pb:KR4h0140_WYG_438-9b>¶
砌羅紅藥疎(一作/髙)&KR1141;䕃緑筠鎻開賔閣暁(一作/晩)梯上妓¶
樓春置醴寧三爵加籩過八珍茶香飄紫筍膾縷落紅¶
鱗輝赫車輿鬧珍奇鳥獸馴獮㺅看櫪馬鸚鵡喚家人¶
錦額簾髙巻銀花醆慢廵勸嘗光禄酒許看洛川神(周/兼)¶
(光禄卿有家/妓數十人)斂翠凝歌黛流香動舞巾帬飜繡鸂鷘梳¶
陷鈿麒麟笛怨音含楚筝嬌語帶秦侍兒催畫燭醉客¶
吐文茵投轄多連夜(一作/曙)鳴珂便逹晨入朝紆紫綬待¶
漏擁朱輪貴介交三事光榮照四鄰甘濃將奉客穏暖¶
<pb:KR4h0140_WYG_438-10a>¶
不緣身十載歌鐘地三朝節鉞臣愛才心倜儻敦舊禮¶
殷勤門以招賢盛家因好事貧始知豪傑意富貴為交¶
親¶
　　　賦得聽邊鴻¶
驚風吹起塞鴻羣半拂平沙半入雲為問昭君月下聽¶
何如蘇武雪中聞¶
　　　見楊𢎞貞詩賦因題絶句以自諭¶
賦句詩章妙入神未年三十即無身常嗟薄命形顦顇¶
<pb:KR4h0140_WYG_438-10b>¶
若比𢎞貞是幸人¶
　　　病中早春¶
今朝枕上覺頭輕強起階前試脚行羶膩斷來無氣力¶
風痰惱得少心情暖消霜瓦津初合寒减冰渠凍不成¶
唯有愁人鬢間雪不随春盡逐春生¶
　　　送人貶信州判官¶
地僻山深古上饒土風貧薄道程遥不唯遷客須恓屑¶
見說居人也寂寥溪畔毒沙蔵水弩城頭枯樹下山魈¶
<pb:KR4h0140_WYG_438-11a>¶
若於此郡為卑吏刺史㕔前又折腰¶
　　　曲江醉後贈諸親故¶
郭東丘墓何年客江畔風光㡬日春只合殷勤逐杯酒¶
不須疎索向交親中天或有長生藥下界應無不死人¶
除却醉來開口笑世間何事更闗身¶
　　　和元八侍御升平新居四絶句(時方與元/八卜鄰)¶
　　　　看花屋¶
忽驚映樹新開屋却似當檐故種花可惜年年紅似火¶
<pb:KR4h0140_WYG_438-11b>¶
今春始得屬元家¶
　　　　累土山¶
堆土漸髙山意出終南移入戸庭間玉峯藍水應惆悵¶
恐見新山望舊山(元舊居在/藍田山)¶
　　　　髙亭¶
亭脊太髙君莫拆東家留取當西山好看落日斜銜處¶
一片春嵐映半環¶
　　　　松樹¶
<pb:KR4h0140_WYG_438-12a>¶
白金換得青松樹君既先栽我不栽幸有西風易憑仗¶
夜深偷送(一作/得)好聲(一作/春)來¶
　　　醉後却寄元九¶
蒲池村裏悤悤别灃水橋邊兀兀廻行到城門殘酒醒¶
萬重離恨一時來¶
　　　重寄(一作重/寄元九)¶
蕭𣪚弓驚雁分飛劔化龍悠悠天地肉不死㑹相逢¶
　　　李十一舍人松園飲小酎酒得元八侍御詩叙¶
<pb:KR4h0140_WYG_438-12b>¶
　　　云在臺中推院有鞫獄之苦即事書懐因酬四¶
　　　韻¶
愛酒舎人開小酌能文御史寄新詩亂松園裏醉相憶¶
古柏㕔前忙不知早夏我當逃暑日晚衙君是慮囚時¶
唯應清夜無公事新草亭中好一期(元於升平宅/新立草亭)¶
　　　重到華陽觀舊居¶
憶昔初年三十二當時秋思已難堪若為重入華陽院¶
病鬢愁心四十三¶
<pb:KR4h0140_WYG_438-13a>¶
　　　荅勸酒¶
莫怪近來都不飲㡬廻因醉却霑巾誰料平生狂酒客¶
如今變作酒悲人¶
　　　題王侍御池亭¶
朱門深鎻春池滿岸落薔薇水浸莎畢竟林塘誰是主¶
主人來少客來多¶
　　　聽水部呉員外新詩因贈絶句¶
朱紱仙郎白雪歌和人雖少愛人多明朝説與(一作/向)詩¶
<pb:KR4h0140_WYG_438-13b>¶
人道水部如今不姓何¶
　　　雨夜憶元九¶
天隂一日便堪愁何况連宵雨不休一種雨中君最苦¶
偏梁閣道向通(一作/東)州¶
　　　雨中攜元九詩訪元八侍御¶
微之詩巻憶同開&KR1421;日多應不入臺好句無人堪共詠¶
衝泥蹋水就君來¶
　　　贈楊祕書巨源(楊嘗有贈盧洺州詩云三刀夢/益州一箭取遼城由是知名)¶
<pb:KR4h0140_WYG_438-14a>¶
早聞一箭取遼城相識雖新有故情清句三朝誰是敵¶
白鬚四海半為兄貧家薙草時時入瘦馬尋花處處行¶
不用更敎詩過好折君官職是聲名¶
　　　和武相公感韋令公舊池孔雀(同用/深字)¶
索莫少顔色池邊無主禽難收帶泥翅易結著人心頂¶
毳落殘碧尾花銷闇金放歸飛不得雲海故巢深¶
　　　寄生衣與微之因題封上¶
淺色縠衫輕似霧紡花紗袴薄於雲莫嫌輕薄但知著¶
<pb:KR4h0140_WYG_438-14b>¶
猶恐通州熱殺君¶
　　　白牡丹¶
白花冷澹無人愛亦占芳名道牡丹應似(一作/是)東宫白¶
贊善被人還喚作朝官¶
　　　夢舊¶
别來老大苦修道鍊得離心成死灰平生憶念消磨盡¶
昨夜因何入夢來¶
　　　戲題盧祕書新移薔薇¶
<pb:KR4h0140_WYG_438-15a>¶
風動翠條腰嫋娜(一作/嫋嫋)露垂紅萼淚闌干移他到此須¶
為主不别(一作/愛)花人莫使看¶
　　　曲江夜歸聞元八見訪¶
自入臺來見面稀班中遥得揖容輝早知相憶來相訪¶
悔待江頭明月歸¶
　　　苦熱題恒寂師禪室¶
人人避暑走如狂獨有禪師不出房可是禪房無熱到¶
但能心靜即身涼¶
<pb:KR4h0140_WYG_438-15b>¶
　　　微之到通州日授館未安見塵壁間有數行字¶
　　　讀之即僕舊詩其落句云渌水紅蓮一朶開千¶
　　　花百草無顔色然不知題者何人也微之吟歎¶
　　　不足因綴一章兼録僕詩本同寄省其詩乃十¶
　　　五年前初及第時贈長安妓人阿輭絶句緬思¶
　　　往事杳若夢中懐舊感今因酬長句¶
十五年間似夢逰曽將詩句結風流偶助笑歌嘲阿輭¶
可知傳誦到通州昔敎紅袖佳人唱今遣青衫司馬愁¶
<pb:KR4h0140_WYG_438-16a>¶
惆悵又聞題處所雨淋江館破牆頭¶
　　　得微之到官後書備知通州之事悵然有感因¶
　　　成四章¶
來書子細説通州州在山根峽岸頭四面千重火雲合¶
中心一道瘴江流蟲蛇白晝攔官道蚊蚋(一作/蟆)黄昏撲¶
郡樓何罪遣君居此地天髙無處問來由¶
匼匝巔山萬刃餘人家應似甑中居寅年籬下多逢虎¶
亥日沙頭始賣魚衣斑梅雨長須熨米澀畬田不解鉏¶
<pb:KR4h0140_WYG_438-16b>¶
努力安心過三考已曽愁殺李尚書(李實尚書先貶此/州身殁於彼處)¶
人稀地僻醫巫少夏旱秋霖瘴瘧多老去一身須愛惜¶
别來四體得如何侏儒飽笑東方朔薏苡讒憂馬伏波¶
莫遣沈愁結成病時時一唱濯纓歌¶
通州海内恓惶地司馬人間冗長(去/)官傷鳥有弦驚不¶
定臥龍無水動應難劒埋獄底誰深掘松偃霜中盡冷¶
看舉目爭能不惆悵髙車大馬滿長安¶
　　　病中答招飲者¶
<pb:KR4h0140_WYG_438-17a>¶
顧我鏡中悲白髮盡(津/上)君花下醉青春不縁眼痛兼¶
身病可是尊前第二人¶
　　　燕子樓三首(并序/)¶
　　徐州故張尚書有愛妓曰盼盼善歌舞雅多風態¶
　　予為校書郎時遊徐泗間張尚書宴予酒酣出盼¶
　　盼以佐歡歡甚予因贈詩云醉嬌勝不得風嫋牡¶
　　丹花盡歡而去爾後絶不相聞迨兹僅一紀矣昨¶
　　日司勲員外郎張仲素繢之訪予因吟新詩有燕¶
<pb:KR4h0140_WYG_438-17b>¶
　　子樓三首詞甚婉麗詰其由為盼盼作也繢之從¶
　　事武寜軍累年頗知盼盼始末云尚書既歿歸𦵏¶
　　東洛而彭城有張氏舊第第中有小樓名燕子盼¶
　　盼念舊愛而不嫁居是樓十餘年幽獨塊然於今¶
　　尚在予愛繢之新詠感彭城舊遊因同其題作三¶
　　絶句¶
滿窻明月滿簾霜被冷燈殘拂臥牀燕子樓中霜月夜¶
秋來只為一人長¶
<pb:KR4h0140_WYG_438-18a>¶
鈿暈羅衫色似烟幾回欲著即澘然自從不舞霓裳曲¶
疊在空箱十一年¶
今春有客洛陽回曾到尚書墓上來見説白楊堪作柱¶
争教紅粉不成灰¶
　　　初貶官過望秦嶺(自此後詩江/州路上作)¶
草草辭家憂後事遲遲去國問前途望秦嶺上回頭立¶
無限秋風吹白鬚¶
　　　藍橋驛見元九詩(詩中云江陵/歸時逢春雪)¶
<pb:KR4h0140_WYG_438-18b>¶
藍橋春雪君歸日秦嶺秋風我去時每到驛亭先下馬¶
循牆繞柱覔君詩¶
　　　韓公堆寄元九¶
韓公堆北澗西頭冷雨涼風拂面秋努力南行少惆悵¶
江州猶似勝通州¶
　　　發商州¶
商州館裏停三日待得妻孥相逐行若比李三猶自勝¶
兒啼婦哭不聞聲(時李固/言新歿)¶
<pb:KR4h0140_WYG_438-19a>¶
　　　武關南見元九題山石榴花見寄¶
往來同路不同時前後相思兩不知行過闗門(一作/西)三¶
四里榴花不見見君詩¶
　　　紅鸚鵡(商山/路逢)¶
安南逺進紅鸚鵡色似桃花語似人文章辯慧皆如此¶
籠檻何年出得身¶
　　　題四皓廟(一作題/商山廟)¶
卧逃秦亂起安劉舒巻如雲得自由若有精靈應笑我¶
<pb:KR4h0140_WYG_438-19b>¶
不成一事謫江州¶
　　　罷藥¶
自學坐禪休服藥從他時復病沈沈此身不要全强健¶
强健多生人我心¶
　　　白鷺¶
人生四十未全衰我為愁多白髮垂何故水邊雙白鷺¶
無愁頭上亦垂絲¶
　　　襄陽舟夜(一作/中)¶
<pb:KR4h0140_WYG_438-20a>¶
下馬襄陽郭移舟漢隂驛秋風截江起寒浪連天白本¶
是多愁人復此風波夕¶
　　　江夜舟行¶
煙澹月濛濛舟行夜色中江鋪滿槽水帆展半檣風叫¶
曙嗸嗸鴈啼秋唧唧蟲只應催北客早作白鬚翁¶
　　　紅藤杖¶
交親過滻别車馬到江迴唯有紅藤杖相隨萬里來¶
　　　江上吟元八絶句¶
<pb:KR4h0140_WYG_438-20b>¶
大江深處月明時一夜吟君小律詩應有水仙潛出聽¶
飜將唱作歩虛詞¶
　　　途中感秋¶
節物行揺落年顔坐變衰樹初黄葉日人欲白頭時鄉¶
國程程逺親朋處處辭唯殘(一作/憐)病與老一步不相離¶
　　　登郢州白雪樓¶
白雪樓中一望鄉青山蔟蔟水茫茫朝來渡口逢京使¶
説道烟塵近洛陽(時淮西/寇未平)¶
<pb:KR4h0140_WYG_438-21a>¶
　　　舟夜贈内¶
三聲猨後垂鄉淚一葉舟中載病身莫凭水忩南北望¶
月明月闇總愁人¶
　　　逢舊¶
我梳白髮添新恨君埽青蛾減舊容應被傍人怪惆悵¶
少年離别老相逢¶
　　　臼口阻風十日¶
洪濤白(一作/波)浪塞江津處處邅迴事事迍世上方為失¶
<pb:KR4h0140_WYG_438-21b>¶
途客江頭又作阻風人魚鰕遇雨腥盈鼻蚊蚋和烟癢¶
滿身老大光隂能幾日等閒臼口坐經旬¶
　　　浦中夜泊¶
暗上江隄還獨立水風霜氣夜稜稜回看深浦停舟處¶
蘆荻花中一㸃燈¶
　　　盧侍御與崔評事為予於黄鶴樓置宴宴罷同¶
　　　望¶
江邊黄鶴古時樓勞置華筵待我遊楚思淼茫雲水冷¶
<pb:KR4h0140_WYG_438-22a>¶
商聲清脆管弦秋白花浪濺頭陀寺紅葉林籠鸚鵡洲¶
總是平生未行處醉來堪賞醒堪愁¶
　　　舟中讀元九詩¶
把君詩巻燈前讀詩盡燈殘天未明眼痛燈滅猶闇(一/作)¶
(暗/)坐逆風吹浪打船聲¶
　　　舟行阻風寄李十一舎人¶
扁舟厭泊烟波上輕䇿閒尋浦嶼間虎蹋青泥稠似印¶
風吹白浪大於山且愁江郡何時到敢望京都幾嵗還¶
<pb:KR4h0140_WYG_438-22b>¶
今日料君朝退後迎寒新酎煖開顔(李十一好小/酎酒故云)¶
　　　雨中題衰栁¶
濕屈青條折寒飄黄葉多不知秋雨意更遣欲如何¶
　　　題王處士郊居¶
半依雲渚半依山愛此令人不欲還負郭田園八九頃¶
向陽茅屋兩三間寒松縱老風標在野鶴雖飢飲啄閒¶
一卧江村來早晩著書盈帙鬢毛斑¶
　　　嵗晩旅望¶
<pb:KR4h0140_WYG_438-23a>¶
朝來暮去星霜換隂慘陽舒氣序牽萬物秋霜能壞色¶
四時冬日最凋年烟波半露新沙地鳥雀羣飛欲雪天¶
向晩蒼蒼南北望窮隂旅(一作/離)思兩無邊¶
　　　晏坐閒吟¶
昔為京洛聲華客今作江湖潦(一作/老)倒翁意氣銷磨羣¶
動裏形骸變化百年中霜侵殘鬢無多黒酒伴衰顔只¶
暫紅願學禪門非想定千愁萬念一時空¶
　　　題李山人¶
<pb:KR4h0140_WYG_438-23b>¶
廚無烟火室無妻籬落蕭條屋舎低每日將何療飢渴¶
井華雲粉一刀圭¶
　　　讀莊子¶
去國辭家謫異方中心自怪少憂傷為尋莊子知歸處¶
認得無何是本鄉¶
　　　江樓偶宴贈同座¶
南浦閒行罷西樓小宴時望湖凭檻久待月放杯遲江¶
果嘗盧橘山歌聽竹枝相逢且同樂何必舊相知¶
<pb:KR4h0140_WYG_438-24a>¶
　　　放言五首¶
　　元九在江陵時有放言長句詩五首韻髙而體律¶
　　意古而詞新予每詠之甚覺有味雖前輩深於詩¶
　　者未有此作唯李頎有云濟水自清河自濁周公¶
　　大聖接輿狂斯句近之矣予出佐潯陽未届所任¶
　　舟中多暇江上獨吟因綴五篇以續其意耳¶
朝真暮偽何人辯古往今來底事無但愛臧(一作/莊)生能¶
詐聖可知甯子解佯愚草螢有耀終非火荷露雖團豈¶
<pb:KR4h0140_WYG_438-24b>¶
是珠不取燔柴兼照乗可憐光彩亦何殊¶
世途倚伏都無定塵網牽纏卒未休禍福回還車轉轂¶
榮枯反覆手藏鉤龜靈未免刳腸患馬失應無折足憂¶
不信君看奕棊者輸贏須待局終頭¶
贈君一法決狐疑不用鑽龜與祝蓍試玉要燒三日滿¶
(真玉燒三/日不熱)辨材須待七年期(豫章木生七/年而後知)周公恐懼流¶
言後(一作/日)王莽謙恭未篡時向使當初(一作/時)身便死一¶
生真偽復誰知¶
<pb:KR4h0140_WYG_438-25a>¶
誰家第宅成還破何處親賓哭復歌昨日屋頭堪炙手¶
今朝門外好張羅北邙未省留閒地東海何曽有定波¶
莫笑賤貧誇富貴共成枯骨兩如何¶
㤗山不要欺毫末顔子無心羡老彭松樹千年終是朽¶
槿花一日自為榮何須戀世常憂死亦莫嫌身漫厭生¶
生去死來都是幻幻人哀樂繫何情¶
　　　嵗暮道情二首¶
壯日苦曾驚嵗月長年都不惜光隂為學空門平等法¶
<pb:KR4h0140_WYG_438-25b>¶
先齊老少死生心¶
半故青衫半白頭雪風吹面上江樓禪功自見無人覺¶
合是愁時亦不愁¶
　　　讀李杜詩集因題巻後¶
翰林江左日員外劒南時不得髙官職仍逢苦亂離暮¶
年逋客恨浮世謫仙悲吟詠留千古聲名動四夷文場¶
供秀句樂府待新詞天意君須會人間要好詩(賀監知/章目李)¶
(白為謫/仙人)¶
<pb:KR4h0140_WYG_438-26a>¶
　　　强酒¶
若不坐禪銷妄想即須行(一作/吟)醉放狂歌不然秋月春¶
風夜爭那閒思往事何¶
　　　獨樹浦雨夜寄李六郎中¶
忽憶兩家同里巷何曽一處不追隨閒遊預算分朝日¶
靜語(一作/話)多同待漏時花下放狂衝黑飲燈前起坐徹¶
明棊可知風雨孤舟夜蘆葦叢中作此詩¶
　　　聽崔七妓人箏¶
<pb:KR4h0140_WYG_438-26b>¶
花臉雲鬟坐玉樓十三弦裏一時愁憑君向道休彈去¶
白盡江州司馬頭¶
　　　望江州¶
江迴望見雙華表知是潯陽西郭門猶去孤舟(一作/城)三¶
四里水烟沙雨欲黄昏¶
　　　初到江州¶
潯陽欲到思無窮庾亮樓南湓口東樹木凋疎山雨後¶
人家低濕水烟中菰蔣餧馬行無力蘆荻編房卧有風¶
<pb:KR4h0140_WYG_438-27a>¶
　遥見朱輪來出郭相迎勞動使君公¶
　　　　醉後題李馬二妓¶
　行揺雲髻花鈿節應似霓裳趁管弦豔動舞帬渾是火¶
　愁凝歌黛欲生烟有風縱道能迴雪無水何由忽吐蓮¶
　疑是兩般心未决雨中神女月中仙¶
　　　　盧侍御小妓乞詩座上留贈¶
　鬱金香汗裛歌巾山石榴花染舞帬好似文君還對酒¶
　勝於神女不歸雲夢中那及覺時見宋玉荆王應羨君¶
<pb:KR4h0140_WYG_438-27b>¶
　¶
　¶
　¶
　¶
　¶
　¶
　¶
御定全唐詩巻四百三十八¶
