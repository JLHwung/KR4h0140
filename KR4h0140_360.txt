# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.160449
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百六十
<pb:KR4h0140_WYG_360-1a>¶
　欽定四庫全書¶
御定全唐詩巻三百六十¶
　　劉禹錫¶
　　　　白舍人自杭州寄新詩有柳色春藏蘇小家之¶
　　　　句因而戯酬兼寄浙東元相公¶
　錢塘山水有竒聲暫謫仙官領百城女妓還聞名小小¶
　使君誰許喚卿卿鼇驚震海風雷起蜃鬬嘘天樓閣成¶
　莫道騷人在三楚文星今向斗牛明¶
<pb:KR4h0140_WYG_360-1b>¶
　　　　春日書懐寄東洛白二十二楊八二庶子¶
　曾向空門學坐禪如今萬事盡忘筌眼前名利同春夣¶
　醉裏風情敵少年野草芳菲紅錦地遊絲撩亂碧羅天¶
　心知洛下閒才子不作詩魔即酒(一作/醉)顛¶
　　　　白舎人見酬拙詩因以寄謝¶
　雖陪三品散班中資歴從來事不同名姓也曾䥴石柱¶
　詩篇未得上屏風甘陵舊黨凋零盡魏闕新知禮數崇¶
　煙水五湖如有伴猶應堪作釣魚翁¶
<pb:KR4h0140_WYG_360-2a>¶
　　　白舎人曹長寄新詩有遊宴之盛因以戯酬¶
蘇州刺史例能詩西掖今來替左司二八城門開道路¶
五千兵馬引旌旗水通山寺笙歌去騎過虹橋劍㦸隨¶
若共吳王鬬百草不如應(一作/知惟)是欠西施¶
　　　蘇州白舍人寄新詩有歎早白無兒之句因以¶
　　　贈之¶
莫嗟華髪與無兒却是人間(一作/生)久逺期雪裏髙山頭¶
白早海中仙果子生遲于公必有髙門慶謝守何煩曉¶
<pb:KR4h0140_WYG_360-2b>¶
鏡悲幸免如新分非淺祝君長詠夣熊詩(髙山本髙於/門使之髙二)¶
(義故殊古之/詩流曉此)¶
　　　酬樂天揚州初逢席上見贈¶
巴山楚水凄凉地二十三年棄置身懐舊空吟聞篴賦¶
到鄉翻似爛柯人沈舟側畔千帆過病樹前頭萬木春¶
今日聽君歌一曲暫憑杯酒長精神¶
　　　罷郡歸洛途次山陽留辭郭中丞使君¶
自到山陽不許辭髙齋日夜有佳期管絃正合㸔書院¶
<pb:KR4h0140_WYG_360-3a>¶
語笑方酣各詠詩銀漢雪晴褰翠幙清淮月影落金巵¶
洛陽歸客明朝去容趂城東花發時¶
　　　楚州開元寺北院枸杞臨井繁茂可觀羣賢賦¶
　　　詩因以繼和¶
僧房藥樹依寒井井有香泉樹有靈翠黛葉生籠石甃¶
殷紅子熟照銅瓶枝繁本是仙人杖根老新成瑞犬形¶
上品功能甘露味還知一勺可延齡¶
　　　和樂天鸚鵡¶
<pb:KR4h0140_WYG_360-3b>¶
養來鸚鵡觜初紅宜在朱樓繡户中頻學喚人縁性慧¶
偏能識主為情通歛毛睡足難銷日嚲翅愁時願見風¶
誰遣聰明好顔色事須安枕入深籠¶
　　　洛中逢白監同話遊梁之樂因寄宣武令狐相¶
　　　公¶
曾經謝病各遊梁今日相逄憶孝王少有一身兼将相¶
更能四面占文章開顔坐上催飛盞廻首庭中㸔舞槍¶
借問風前兼月下不知何客對胡床¶
<pb:KR4h0140_WYG_360-4a>¶
　　　河南王少尹宅燕張常侍白舍人兼呈盧郎中¶
　　　李員外二副使¶
将星夜落使星來三省清臣到外臺事重各銜天子詔¶
禮成同把故人盃捲簾松竹雪初霽滿院池塘春欲回¶
第一林亭迎好客殷勤莫惜玉山頺¶
　　　和宣武令狐相公郡齋對新竹¶
新竹翛翛韻曉風隔囱依砌尚䝉籠數間素壁初開後¶
一段清光入坐中欹枕閒㸔知自適含毫朗詠與誰同¶
<pb:KR4h0140_WYG_360-4b>¶
此君若欲長相見政事堂東有舊叢¶
　　　和樂天送鶴上裵相公别鶴之作¶
昨日㸔成送鶴詩高籠提出白雲司朱門乍入應迷路¶
玉樹容棲莫揀枝雙舞庭中花落處數聲池上月明時¶
三山碧海不歸去且向人間呈羽儀¶
　　　闕下待傳㸃呈諸同舎¶
禁漏晨鐘聲欲絶旌旗組綬影相交殿含佳氣當龍首¶
閣倚晴天見鳯巢山色葱籠丹檻外霞光泛灔翠松梢¶
<pb:KR4h0140_WYG_360-5a>¶
多慙再入金門籍不敢為文學解嘲¶
　　　和樂天以鏡換酒¶
把取菱花百鍊鏡換他竹葉十旬杯嚬眉厭老終難去¶
醮甲須歡便到來妍醜太分迷忌諱松喬俱傲絶嫌猜¶
校量功力相千萬好去從空白玉臺¶
　　　同樂天送河南馮尹學士¶
可憐五(一作/玉)馬風流地暫輟金貂侍從才閣上掩書劉¶
向去門前修刺孔融來(馮自館閣出/為河南尹)崤陵路静寒無雨¶
<pb:KR4h0140_WYG_360-5b>¶
洛水橋長晝起雷共(一作/却)羡府中棠棣好先於城外百¶
花開(時公伯仲四人竝以/顯官居雒士宗榮之)¶
　　　同白二十二贈王山人¶
愛名之世忘名客多事之時無事身古老相傳見來久¶
歳年雖變貌常新飛章上逹三清路受籙平交五嶽神¶
笑聽鼕鼕朝暮鼓只能催得市朝人¶
　　　題集賢閣¶
鳯池西畔圗書府玉樹玲瓏景氣閒長聽餘風送天樂¶
<pb:KR4h0140_WYG_360-6a>¶
時登髙閣望人寰青山雲繞欄杆外紫殿香來歩武間¶
曾是先賢翔集地每㸔壁記一慙顔¶
　　　和令狐相公初歸京國賦詩言懐¶
凌雲羽翮掞天才揚(一作/敭)歴中樞與外臺相印昔辭東¶
閣去将星還拱北辰來殿庭捧日彯纓入閣道㸔山曵¶
履囘口不言功心自適吟詩釀酒待花開¶
　　　和樂天南園試小樂¶
閒歩南園煙雨晴遥聞絲竹出墻聲欲抛丹筆三川去¶
<pb:KR4h0140_WYG_360-6b>¶
先教清商一部成花木手栽偏有興歌詞自作别生情¶
多才遇景皆能詠當日人傳滿鳯城¶
　　　答樂天戱贈¶
才子聲名白侍郎風流雖老尚難當詩情逸似陶彭澤¶
齋日多如周太常矻矻将心求浄法時時偷眼㸔春光¶
知君技癢思歡讌欲倩天魔破道場¶
　　　同樂天送令狐相公赴東都留守(自户部/尚書拜)¶
尚書劔履出明光居守旌旗赴洛陽世上功名兼将相¶
<pb:KR4h0140_WYG_360-7a>¶
人間聲價是文章衙門曉闢分天仗賔幕初開辟省郎¶
從發坡頭向東望春風處處有甘棠(自華陵至河/南皆故林也)¶
　　　刑部白侍郎謝病長告改賔客分司以詩贈别¶
鼎食華軒到眼前拂衣高謝豈徒然九霄路上辭朝客¶
四皓叢中作少年他日卧龍終得雨今朝放鶴且冲天¶
洛陽舊有衡茆在亦擬抽身伴地仙¶
　　　和留守令狐相公答白賔客¶
麥隴(一作/蛟龍)和風吹樹枝商山逸客出闗時身無拘束起¶
<pb:KR4h0140_WYG_360-7b>¶
長晚路足交親行自遲官拂象筵終日待私将雞黍㡬¶
人期君來不用飛書報萬户先從紙貴知¶
　　　酬鄆州令狐相公官舎言懐見寄兼呈樂天¶
詞人各在一涯居聲味雖同跡自疎佳句傳因多好事¶
尺題稀為不便書已通戎畧逢黄石仍占星文耀碧虚¶
聞説朝天在來嵗霸陵春色待行車¶
　　　吟白樂天哭崔兒二篇愴然寄贈¶
吟君苦調我霑纓能使無情盡有情四望車中心未釋¶
<pb:KR4h0140_WYG_360-8a>¶
千秋亭下賦初成庭梧已有棲雛處池鶴今無子和聲¶
從此期君比瓊樹一枝吹折一枝生¶
　　　答樂天所寄詠懐且釋其枯樹之歎¶
衙前有樂饌常精宅内連池酒任傾自是官高無狎客¶
不論年長少歡情驪龍頷被探珠去老蚌胚還應月生¶
莫羡三春桃與李桂花成實向秋榮¶
　　　赴蘇州酬别樂天¶
吳郡魚書下紫宸長安廐吏送朱輪二南風化承遺愛¶
<pb:KR4h0140_WYG_360-8b>¶
八詠聲名躡後塵梁氏夫妻為寄客陸家兄弟是州民¶
江城春日追遊處共憶東歸舊主人¶
　　　福先寺雪中酬别樂天¶
龍門賔客㑹龍宫東去旌旗駐上東二八笙歌雲幕下¶
三千世界雪花中離堂未暗排紅燭别曲含凄颺晚風¶
才子從今一分散便将詩詠向吳儂¶
　　　和樂天耳順吟兼寄敦詩¶
吟君新什慰蹉跎屈指同登耳順科鄧禹功成三紀事¶
<pb:KR4h0140_WYG_360-9a>¶
孔融書就八年多已經将相誰能爾抛却丞郎争柰何¶
獨恨長洲數千里且隨魚鳥泛煙波¶
　　　和白侍郎送令狐相公鎮太原¶
十萬天兵貂錦衣晉城風日斗生輝行臺僕射深恩重¶
從事中郎舊路歸疊鼓蹙成汾水浪閃旗驚斷塞鴻飛¶
邉庭自此無烽火擁節還來坐紫微¶
　　　酬樂天見寄¶
元君後輩先零落崔相同年不少留華屋坐來能㡬日¶
<pb:KR4h0140_WYG_360-9b>¶
夜臺歸去便千秋背時猶自居三品(三川吳/郎品同)得老終須¶
卜一丘(投老之日願/與樂天為鄰)若使吾徒還早逹亦應簫鼓入松¶
楸¶
　　　樂天寄重和晩逹冬青一篇因成再答¶
風雲變化饒年少光景蹉跎屬老夫秋隼得時凌汗漫¶
寒龜飲氣受泥塗東隅有失誰能免北叟之言豈便無¶
振臂猶堪呼一擲争知掌下不成盧¶
　　　河南白尹有喜崔賔客歸洛兼見懐長句因而¶
<pb:KR4h0140_WYG_360-10a>¶
　　　繼和¶
㡬年侍從作名臣却向青雲索得身朝士忽為方外士¶
主人仍是眼中人雙鸞遊處天京好五馬行時海嶠春¶
遥羡光隂不虚擲肯令絲竹暫生塵¶
　　　和楊師臯給事傷小姬英英¶
見學胡琴見藝成今朝追想㡬傷情撚弦花下呈新曲¶
放撥燈前謝改名但是好花皆易落從來尤物不長生¶
鸞臺夜直衣衾冷雲雨無因入禁城¶
<pb:KR4h0140_WYG_360-10b>¶
　　　和樂天洛下醉吟寄太原令狐相公兼見懐長¶
　　　句¶
舊相臨戎非稱意詞人作尹本多情從容自使邉塵静¶
談笑不聞桴鼓聲章句新添塞下曲風流舊占洛陽城¶
昨來亦有吳趨詠惟寄東都與北京¶
　　　郡齋書懐寄江南白尹兼簡分司崔賔客¶
謾讀圗書三十車年年為郡老天涯一生不得文章力¶
百口空為飽煖家綺季衣冠稱鬢面吳公政事副詞華¶
<pb:KR4h0140_WYG_360-11a>¶
還思謝病吟歸去同醉城東桃李花¶
　　　題于家公主舊宅¶
樹繞荒臺葉滿池簫聲一絶草蟲悲鄰家猶學宫人髻¶
園客争偷御果枝馬埓蓬蒿藏狡兔鳯樓煙雨嘯愁鴟¶
何郎獨在無恩澤不似當初傅粉時¶
　　　酬樂天見貽賀金紫之什¶
久學文章含白鳯却因政事賜金魚郡人未識聞謡詠¶
天子知名與詔書珍重賀詩呈錦繡願言歸計竝園廬¶
<pb:KR4h0140_WYG_360-11b>¶
舊來詞客多無位金紫同遊誰得如¶
　　　樂天見示傷微之敦詩晦叔三君子皆有深分¶
　　　因成是詩以寄¶
吟君歎逝雙絶句使我傷懐奏短歌世上空驚故人少¶
集中惟覺祭文多芳林新葉催陳葉流水前波讓後波¶
萬古到今同此恨聞琴淚盡欲如何¶
　　　和樂天柘枝¶
柘枝本出楚王家玉面添嬌舞態奢鬆(一作/鬒)鬢改梳鸞¶
<pb:KR4h0140_WYG_360-12a>¶
鳯髻新衫别織鬭雞紗鼓催殘拍腰身軟汗透羅衣雨¶
㸃花畫筵曲罷辭歸去(一作畫席曲/殘辭别去)便隨王母上煙霞¶
　　　和樂天題真娘墓¶
薝蔔林中黄土堆羅襦繡黛巳成灰芳魂雖死人不怕¶
蔓草逢春花自開幡蓋向風疑舞袖鏡燈臨曉是粧臺¶
吳王嬌女墳相近一片行雲應往來¶
　　　客有話汴州新政書事寄令狐相公¶
天下烟喉今大寧軍城喜氣徹青㝠庭前劒㦸朝迎日¶
<pb:KR4h0140_WYG_360-12b>¶
筆底文章夜應星三省壁中題姓字萬人頭上見儀形¶
汴州忽復承平事正月㸔燈户不扄¶
　　　令狐相公見示河中楊少尹贈答兼命繼之¶
兩首新詩百字餘朱絃玉磬韻難如漢家丞相重徴後¶
梁苑仁風一變初四面諸侯瞻節制八方通貨溢河渠¶
自從郤(一作/郄)縠為元帥大将歸來盡把書¶
　　　和令狐相公送趙常盈錬師與中貴人同拜嶽¶
　　　及天台投籠畢即赴京¶
<pb:KR4h0140_WYG_360-13a>¶
銀璫謁者引蜺旌霞帔仙宫到赤城白鶴迎來天樂動¶
金龍擲下海神驚元君伏奏歸中禁武帝親齋禮上清¶
何事夷門請詩送梁王文字上聲名¶
　　　酬令狐相公贈别¶
越聲長苦有誰聞老向湘山與楚雲海嶠新辭永嘉守¶
夷門重見信陵君田園松菊今迷路霄漢鴛鴻久絶羣¶
幸遇甘泉尚詞賦不知何客薦雄文¶
　　　酬令狐相公寄賀遷拜之什¶
<pb:KR4h0140_WYG_360-13b>¶
邅廻二紀重為郎洛下遥分列宿光不見當花呼早起¶
曾無侍史與焚香三花秀色通春幌十字清波遶宅&KR0633;¶
白髪青衫誰比數相憐只是有梁王(相公昔以大僚分/司故有同病相憐)¶
(之/句)¶
　　　夏日寄宣武令狐相公¶
長憶梁王逸興多西園花盡興如何近來溽暑侵亭館¶
應覺清談勝綺羅境入篇章髙韻發風穿號令衆心和¶
承明欲謁先相報願拂朝衣逐曉珂¶
<pb:KR4h0140_WYG_360-14a>¶
　　　酬令狐留守廵内至集賢院見寄¶
仙院文房隔舊宫當時盛事盡成空墨池半在頹垣下¶
書帶猶生蔓草中廵内因經九重苑裁詩又繼二南風¶
為兄手寫殷勤句遍歴三台各一通¶
　　　和令狐相公言懐寄河中楊少尹¶
章句慙非第一流世間才子昔陪遊吳宫已歎芙蓉死¶
(張司業詩云吳宫四面秋/江水天青露白芙蓉死)邉月空悲蘆管秋(李白/書)任向¶
洛陽稱傲吏(分司白/賔客)苦教河上領諸侯(天平/相公)石渠甘對¶
<pb:KR4h0140_WYG_360-14b>¶
圗書老闗外楊公安穏不¶
　　　令狐相公自天平移鎮太原以詩申賀(相公昔/為幷州)¶
　　　(從/事)¶
北都留守将天兵出入香(一作/天)街宿禁扄鼙鼓夜聞驚¶
朔鴈旌旗曉動拂參星孔璋舊檄家家有叔度新歌處¶
處聽夷落遙知真漢相争來屈膝㸔儀刑¶
　　　重酬前寄¶
邉烽寂寂盡收兵宫樹蒼蒼静掩扄戎羯歸心如内地¶
<pb:KR4h0140_WYG_360-15a>¶
天狼無角比凡星新成麗句開緘後便入清歌滿坐聽¶
吳苑晉祠遥望處可憐南北太(一作/大)相形¶
　　　令狐相公自太原累示新詩因以酬寄¶
飛蓬巻盡塞雲寒戰馬閒嘶漢地寛萬里胡天無警急¶
一籠烽火報平安燈前妓樂留賔宴雪後山河出獵㸔¶
珍重新詩逺相寄風情不似四登壇¶
　　　酬令狐相公使宅别齋初栽桂樹見懐之作¶
清淮南岸家山樹黒水東邉第一栽影近畫梁迎曉日¶
<pb:KR4h0140_WYG_360-15b>¶
香隨緑酒入金杯根留本土依江潤葉起寒稜映月開¶
早晩隂成比梧竹九霄還放彩雛(一作/鵬)來¶
　　　酬令狐相公見寄¶
才兼文武播雄名遺愛芳塵滿洛城身在行臺為僕射¶
書來甪里訪先生閒遊占得嵩山色醉卧高聽洛水聲¶
千里相思難命駕七言詩裏寄深情¶
　　　郡内書情獻裴侍中留守¶
功成頻獻乞身章擺落襄陽鎮洛陽萬乘旌旗分一半¶
<pb:KR4h0140_WYG_360-16a>¶
八方風雨會中央兵符今奉黄公畧書殿曾隨翠鳯翔¶
心寄華亭一雙鶴日陪高歩繞池塘¶
　　　酬樂天衫酒見寄¶
酒法衆傳吳米好舞衣偏尚越羅輕動揺浮蟻香濃甚¶
装束輕鴻意態生閲曲定知能自適舉杯應歎不同傾¶
終朝相憶終年别對景臨風無限情¶
　　　自左馮歸洛下酬樂天兼呈裴令公¶
新恩通籍在龍樓分務神都近舊丘自有園公紫芝侣¶
<pb:KR4h0140_WYG_360-16b>¶
(時賔行四人/盡在洛中)仍追少傅赤松遊華林霜葉紅霞晚伊水¶
晴光碧玉秋更接東山文酒㑹始知江左未風流(王儉/云江)¶
(左風流宰相/唯有謝安)¶
　　　秋齋獨坐寄樂天兼呈吳方之大夫¶
空齋寂寂不生塵藥物方書繞病身纎草數莖勝静地¶
幽禽忽至似嘉賔世間憂喜雖無定釋氏消磨盡有因¶
同向洛陽閒度日莫教風景屬他人¶
　　　和樂天齋戒月滿夜對道場偶懐詠¶
<pb:KR4h0140_WYG_360-17a>¶
常修清浄去繁華人識王城長者家案上香煙鋪貝葉¶
佛前燈熖透蓮花持齋已滿招閒客理曲先聞命小娃¶
明日若過方丈室還應問為法來耶¶
　　　吳方之見示獨酌小醉首篇樂天續有酬答皆¶
　　　含戯謔極至風流兩篇之中竝蒙見屬輙呈濫¶
　　　吹益美來章¶
閒門共寂任張羅静室同虚養太和塵世歡娱開意少¶
醉鄉風景獨遊多散金疏傅尋常樂枕麴劉生取次歌¶
<pb:KR4h0140_WYG_360-17b>¶
計㑹雪中争挈榼鹿裘鶴氅逓相過¶
　　　酬樂天齋滿日裴令公置宴席上戯贈¶
一月道塲齋戒滿今朝華幄管絃迎銜杯本自多狂態¶
事佛無妨有佞名酒力半酣愁已散文鋒未鈍老猶争¶
平陽不獨容賔醉聽取喧呼吏舍聲¶
　　　酬樂天偶題酒瓮見寄¶
從(一作/是)君勇斷抛名後世路榮枯見㡬回門外紅塵人¶
自走瓮頭清酒我初開三冬學任胸中有萬户侯須骨¶
<pb:KR4h0140_WYG_360-18a>¶
上來何幸相招同醉處洛陽城裏好池臺¶
　　　酬樂天請裴令公開春加宴¶
髙名大位能兼有恣意遨遊是特恩二室烟霞成歩障¶
三川風物是家園晨窺苑樹韶光動晚度河橋春思繁¶
弦管常調客常滿但逢花處即開樽¶
　　　樂天示過敦詩舊宅有感一篇吟之泫然追想¶
　　　昔事因成繼和以寄苦懐¶
凄凉同到故人居門枕寒流古木疎向秀心中嗟棟宇¶
<pb:KR4h0140_WYG_360-18b>¶
蕭何身後散圖書本營歸計非無意唯算生涯尚有餘¶
忽憶前言更惆悵丁寧相約速懸車(敦詩與予及樂天/三人同甲子平生)¶
(相約同/休洛中)¶
　　　寄和東川楊尚書慕巢兼寄西川繼之二公近¶
　　　從弟兄情分偏睦早忝遊舊因成是¶
太平蓮峯䧏嶽靈兩川棠樹接郊坰政同兄弟人人樂¶
曲奏塤箎處處聽楊葉百穿榮㑹府芝泥五色耀天庭¶
各抛筆硯誇旄鉞莫遣文星讓将星¶
<pb:KR4h0140_WYG_360-19a>¶
　　　　和樂天洛下雪中宴集寄汴州李尚書¶
　洛城無事足杯盤風雪相和歳欲闌樹上因依見寒鳥¶
　坐中收拾盡閒官笙歌要請頻何爽笑語忘機拙更歡¶
　遥想兔園今日㑹瓊林滿眼映旂竿¶
　　　　和牛相公遊南荘醉後寓言戯贈樂天兼見示¶
　城外園林初夏天就中野趣在西偏嗇嶶亂發多臨水¶
　鸂鶒雙遊不避船水底逺山雲似雪橋邉平岸草如煙¶
　白家唯有杯觴興欲把頭盤打少年¶
<pb:KR4h0140_WYG_360-19b>¶
　　　　樂天以愚相訪沽酒致歡因成七言聊以奉答¶
　少年曾醉酒旗下同輩黄衣頷亦黄蹴踏青雲尋入仕¶
　蕭條白髪且飛觴令徴古事歡生雅客到閒人興任狂¶
　猶勝獨居荒草院蟬聲聽盡到寒螀¶
　¶
　¶
　¶
御定全唐詩巻三百六十¶
