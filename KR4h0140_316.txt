# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.816751
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百十六
<pb:KR4h0140_WYG_316-1a>¶
　欽定四庫全書¶
御定全唐詩巻三百十六¶
　　武元衡¶
　武元衡字伯蒼河南緱氏人建中四年登進士第累辟¶
　使府至監察御史後改華原縣令徳宗知其才召授比¶
　部員外郎嵗内三遷至右司郎中尋擢御史中丞順宗¶
　立罷為右庶子憲宗即位復前官進户部侍郎元和二¶
　年拜門下侍郎平章事尋出為劍南節度使八年徴還¶
<pb:KR4h0140_WYG_316-1b>¶
　秉政早朝為盗所害贈司徒諡忠愍臨淮集十巻今編¶
　詩二巻¶
　　　　古意¶
　蜀國春與秋岷江朝夕流長波東接海萬里至揚州開¶
　門面淮甸楚俗饒歡宴舞榭黄金梯歌樓白雲(一作/雪)面¶
　蕩子未言歸池塘月如練¶
　　　　塞下曲¶
　草枯馬蹄輕角弓勁如石䮦虜初欲来風塵暗南國走¶
<pb:KR4h0140_WYG_316-2a>¶
檄召都尉星火勦羌狄吾身許報主何暇避鋒鏑白露¶
濕鐡衣半夜待攻撃龍沙早立功名向(一作/髙)燕然勒¶
　　　獨不見¶
荆門一柱觀楚國三休殿環珮儼神仙輝光生顧昐春¶
風細腰舞明月髙堂宴夢澤水連雲渚宫花似霰俄驚¶
白日晩始悟炎凉變别島(一作/川鳬)異波潮(一作/濤)離鴻分海¶
縣南北斷相聞歎嗟獨不見¶
　　　旬假南(一作/西)亭寄熊郎中¶
<pb:KR4h0140_WYG_316-2b>¶
旬休屏戎事涼雨北窓眠江城一夜雨(一作一夜/江城夢)萬里¶
繞山川草木散幽氣池塘鳴早蟬妍芳落春後旅思生¶
秋前紅槿粲(一作/報)庭豔綠蒲繁渚煙行歌獨謡酌坐發¶
朱絲弦哀玉(一作/生)不可扣華燭(一作/觴)徒湛然聞君樂(一/作)¶
(東/)林卧郡閣曠周旋酬對龍象侣灌(一作/泛)注清泠泉如¶
何無礙智猶苦病纒牽¶
　　　晨興寄贈竇(一作/何)使君(一作晨興贈友/寄呈竇使君)¶
江陵嵗方晏晨起盻庭柯白露傷紅葉清風斷綠蘿徇¶
<pb:KR4h0140_WYG_316-3a>¶
時真氣索念逺懐憂(一作/幽懐)多夙昔樂(一作/東)山意縦横南¶
浦波有羙嬋娟子百慮攅雙蛾緘情欝不舒幽行駢復¶
羅(一作幽竹/自駢羅)為予(一作/子)歌苦寒酌(一本缺/一作㫖)酒朱顔酡世¶
事浮雲(一作兩/鬢倐云)變功名将奈何¶
　　　秋日對酒¶
行年過始衰秋至獨先悲事徃憐(一作/悸)神魄感深滋涕¶
洟百憂紛在慮(一作百慮/紛然在)一醉兀無思寳瑟拂塵匣徽¶
音(一作/清韻)凝朱絲幽圃蕙蘭氣煙窓松桂姿我乏濟時畧¶
<pb:KR4h0140_WYG_316-3b>¶
杖節撫藩(一作/坤)維山川大兵後牢落空城池驚沙猶振¶
野綠草生荒陂物變風雨順人懐天地慈春耕事秋戰¶
戎馬去封陲波瀾暗超忽堅白亦磷緇客有自嵩潁重¶
徴棲隐期丹訣學仙晩白雲歸谷遲君恩不可報霜露¶
繞南枝¶
　　　安邑里中秋懐寄髙員外¶
原憲素非貧嵇康自寡欲守道識通窮逹命齊榮辱庭¶
梧變葱蒨籬菊揚芳馥墜葉翻夕霜髙堂瞬華燭况兹¶
<pb:KR4h0140_WYG_316-4a>¶
寒夜永復歎流年促感物思殷勤懐賢心躑躅雄詞封¶
禪草麗句陽春曲髙徳十年兄異才千里足咫尺邈雪¶
霜相望如瓊玉欲識嵗寒心松筠更秋綠¶
　　　送唐次¶
都門去馬嘶㶚水春(一作/東)流淺青槐驛路長(一作/直)白日¶
離尊(一作/亭)晚望望煙景微草色行人逺¶
　　　秋夜雨中懐友¶
庭空雨鳴驕天寒鴈啼苦青燈淡吐光白髪悄無語㡬¶
<pb:KR4h0140_WYG_316-4b>¶
年不與(一作/共)聫牀吟君方客吳我猶(一作/客)楚¶
　　　望夫石¶
佳名(一作/人)望夫䖏苔蘚封孤石萬里水連天巴江(一作/山)¶
暮雲碧湘妃泣下竹成斑(一作涙竹/下成林)子規夜啼江樹白¶
(一作/水深)¶
　　　行路難¶
君不見道傍廢井傍開花原是昔年䮦貴家㡬度羙人¶
来照影濯纎笑引銀瓶綆風飄雨散今奈何繡闥雕甍¶
<pb:KR4h0140_WYG_316-5a>¶
綠苔多笙歌鼎沸君莫矜豪奢未必長多金休說編氓¶
朴無耻至竟終湏合天理非故敗他却成此蘇張終作¶
多言鬼行路難路難不在九折灣¶
　　　長相思¶
長相思隴雲愁單于臺上望伊州鴈書絶蟬鬢秋行人¶
天一(一本缺二字/一作山北)畔暮雨海西頭殷勤大河水東注不¶
還流¶
　　　出塞作¶
<pb:KR4h0140_WYG_316-5b>¶
夙駕逾人境長驅出塞垣邊風引去騎胡沙拂征轅奏¶
笳山月白結陣瘴雲昏雖云風景異華夏亦喜(一本缺/此二字)¶
地理通樓煩白羽矢飛先火礟黄金甲耀奪朝暾要須¶
灑掃龍沙浄歸謁明光一報恩¶
　　　桃源行送友¶
武陵川徑入幽遐中有雞犬秦人家家傍流水多桃花¶
桃花兩邉種来乆流水一通(一作/道)何時有垂條落蘂暗¶
春風夹岸芳菲至山口嵗嵗年年能寂寥林下青苔日¶
<pb:KR4h0140_WYG_316-6a>¶
為厚時有仙鳥来銜花曽無世人此携手可憐不知若¶
為名君往(一作/任)従之多所更古驛荒槁平路盡崩湍怪¶
石小溪行相見維舟登覽䖏紅堤綠岸宛然成多君此¶
去従仙隐令人晩節悔營營¶
　　　長安叙懐寄崔十五¶
延首直城西花飛緑草齊迢遥隔山水悵望思遊子百¶
囀黄鸝細雨中千條翠栁衡門裏門對長安九衢路愁¶
心不惜芳菲度風塵冉冉秋復春鐘鼓喧喧朝復暮漢¶
<pb:KR4h0140_WYG_316-6b>¶
家宮闕在中天紫陌朝臣車馬連蕭蕭霓旌合仙仗悠¶
悠劍佩入爐煙李廣少時思報國終軍未遇敢論邉無¶
媒守儒行榮悴紛相映家甚長卿貧身多公榦病不知¶
身病竟如何嬾向青山眠薜蘿雞黍空多元伯恵琴書¶
不見子猷過超名累嵗與君同自歎還随鷁退風聞說¶
唐生子孫在何當一為問窮通¶
　　　兵行褒斜谷作¶
古地接龜沙邉風送征鴈霜明草正腓峰逼日易晏集¶
<pb:KR4h0140_WYG_316-7a>¶
旅布嵌谷驅馬歴層澗岷河源渉屢蜀甸途行慣矢槖¶
弧室豈領軍儋爵食禄由従宦注意奏凱赴都畿速令¶
提兵還石坂三川頓使氣象清賣刀買犢消憂患¶
　　　西亭早秋送徐員外¶
鼎鉉辭台座麾幢領益州曲池連月曉横角(一作/笛)滿城¶
秋有羙皇華使曽同白社遊今年(一作/来)重相見偏覺豔¶
歌愁¶
　　　送徐員外還京(一作使/還上都)¶
<pb:KR4h0140_WYG_316-7b>¶
九折朱輪動三巴白露生蕙蘭秋意晚闗塞别魂驚寳¶
瑟連宵怨金罍盡醉傾旄頭星未落分手轆轤鳴¶
　　　送栁郎中(一作栁侍御/一作李侍郎)裴起居¶
沱江水綠波喧鳥去喬柯南浦别離䖏東風蘭杜多長¶
亭春婉娩層漢路蹉跎㑹有歸朝日班超奈老何¶
　　　八月十五酬従兄常望月有懐¶
坐愛圓景滿况兹秋夜長寒光生露草夕韻出風篁地¶
逺驚金奏天髙失(一作/共)鴈行如何北樓望不得共(一作/及在)¶
<pb:KR4h0140_WYG_316-8a>¶
池塘¶
　　　酬太常従兄留别(一作送太常十二兄/罷册南詔却赴上都)¶
鄉路日(一作/自)兹始征軒行復留張騫随漢節王濬守刀¶
州澤國煙花度銅梁霧雨愁别離無可奈萬恨錦江流¶
　　　春日與諸公汎舟¶
千里雪山開沱江春水来駐帆雲縹緲吹管鶴裵回身¶
外流年駛尊前落景催不應歸棹逺明月(一作/日)在髙臺¶
　　　送兄歸洛使謁嚴司空¶
<pb:KR4h0140_WYG_316-8b>¶
六嵗蜀城守千莖蓬鬢絲憂心不自遣骨肉又傷離楚¶
峡饒雲雨巴江足夢思殷勤孔北海時節易流(二字諸/本缺)¶
移¶
　　　同洛陽諸公餞盧起居¶
蕭條寒日晏悽慘别魂驚寳瑟無聲怨金囊故贈輕赤¶
墀方載筆油幕尚言兵暮宿青泥驛煩君涙滿纓¶
　　　臺中題壁¶
柏臺年未老蓬鬢忽蒼蒼無事禆明主何心弄憲章雀¶
<pb:KR4h0140_WYG_316-9a>¶
聲愁霰雪鴻思恨闗梁㑹脫簮纓去故山瑶草芳¶
　　　江上寄隐者¶
歸舟不計程江月屢虧盈靄靄滄波路悠悠離别情蒹¶
葭連水國鼙鼓近梁城却憶沿江叟汀洲春草生¶
　　　送嚴紳遊蘭溪¶
剡嶺窮邉海君遊别嶺西暮雲秋水濶寒雨夜猿啼地¶
僻秦人少山多越路迷蕭蕭驅匹馬何處是蘭溪¶
　　　秋思¶
<pb:KR4h0140_WYG_316-9b>¶
秋室(一作/空)浩煙霧風栁怨寒蜩機杼夜聲切蕙蘭芳意¶
消羙人湘水曲桂檝洞庭遥常恐時光謝蹉跎紅豔凋¶
　　　夏日别盧太卿(一作江津對/雨送盧侍御)¶
漢水清且廣江波𣺌復深葉舟煙雨夜之子别離心汀¶
草結春怨山雲連暝隂年年南北淚今古共霑襟¶
　　　西亭題壁寄中書李相公(一作寄上中/書李相公)¶
昏旦倦興寝端憂力尚(一作/坐向)微亷頗不覺老蘧瑗始知¶
非授鉞虚三顧持衡曠萬機空餘蝴蝶夢迢遰故山歸¶
<pb:KR4h0140_WYG_316-10a>¶
(一作㑹應舟檝/便煙雨五湖歸)¶
　　　八月十五夜與諸公(一無此/三字)錦樓望月得中字¶
玉輪初滿空迥出錦城東相向秦樓鏡分飛碣石鴻桂¶
香随窈窕珠綴隔玲瓏不及前秋月(一作/見)圓輝(一作光/一作明)¶
鳳沼中¶
　　　四(一作/西)川使宅有韋令公(一作/太尉)時孔雀存焉暇¶
　　　日與諸公同翫座中兼故府賔妓興嗟(一作/歎)乆¶
　　　之因賦此詩用廣其意¶
<pb:KR4h0140_WYG_316-10b>¶
荀令昔居此故巢留越禽動揺金翠尾飛舞碧梧(一作/玉池)¶
(又作墀/又作堦)隂(一作/音)上客徹瑶瑟羙人傷蕙心㑹(一作/知)因南¶
國使得(一作/歸)放海雲深¶
　　　竇三中丞去嵗有臺中五言四韻未及酬報今¶
　　　領黔南途經蜀門百里而近願言欵覿封畧間¶
　　　然因追曩篇持以贈之¶
在昔謬司憲常僚惟有君報恩如皎日致位等青雲削¶
藁書難見除苛事早吟雙旌不可駐風雪路岐分¶
<pb:KR4h0140_WYG_316-11a>¶
　　　春分與諸公同宴呈陸三十四郎中¶
南國宴佳賔交情老倍親月慙紅燭淚花笑白頭人寳¶
瑟常餘怨瓊枝不讓春更聞歌子夜桃李豔妝新¶
　　　津梁寺採新茶與幕中諸公遍賞芳香尤異因¶
　　　題四韻兼呈陸郎中¶
靈州(一作/卉)碧巖下荑英初散芳塗塗猶宿露采采不盈¶
筐隂竇藏煙濕單衣染焙香幸将調鼎味一為奏明光¶
　　　元和癸已余領蜀之七年奉詔徴還二月二十¶
<pb:KR4h0140_WYG_316-11b>¶
　　　八日清明途經百牢闗因題石門洞(一作石/洞門)¶
昔佩兵符去今持相印還天光臨井絡春物度巴山鳥¶
道青㝠外風泉洞壑間何慙班定逺辛苦玊門闗¶
　　　夕次潘(一作/嶓)山下¶
南國獨行日三巴春草齊漾波歸海疾危棧入雲迷錦¶
谷嵐煙裏刀州晚照西旅情方浩蕩蜀魄滿林啼¶
　　　夏日對雨寄朱放拾遺¶
才非谷永傳無意謁王侯小暑金将伏微涼麥正秋逺¶
<pb:KR4h0140_WYG_316-12a>¶
山欹枕見暮雨閉門愁更憶東林寺詩家第一流¶
　　　早春送歐陽錬師歸山¶
雙鶴五雲車初辭漢帝家人寰新甲子天路舊煙霞羽¶
節臨風駐霓裳逐雨斜崑崙有琪樹相憶寄瑶華¶
　　　長安春望¶
宿雨浄煙霞春風綻百花緑楊中禁路朱㦸五侯家草¶
色金堤晚鶯聲御栁斜無媒猶未逹應共惜年華¶
　　　經嚴祕校維故宅¶
<pb:KR4h0140_WYG_316-12b>¶
掩淚山陽宅生涯此路窮香銷芸閣閉星落草堂空麗¶
藻浮名裏哀聲夕照中不堪投釣(一作/弔)䖏隣笛怨春風¶
　　　秋夜寄江南舊遊¶
寥落九秋晚端憂時物殘隔林螢影度出禁漏聲寒愁¶
雨洞房掩孤燈遥夜闌懐賢夢南國興盡水漫漫¶
　　　送陸書(一本下/有記字)還吳¶
君住包山下何年入帝鄉成名歸舊業歎别見秋光橘¶
柚吳洲逺蘆花楚水長我行經此路京口向雲陽¶
<pb:KR4h0140_WYG_316-13a>¶
　　　山中月夜寄朱張二舍人¶
午夜更漏裏九重霄漢間月華雲闕迥秋色鳳池閒御¶
錦通清禁天書出暗闗嵇康不求逹終嵗在空山¶
　　　送馮諌議赴河北宣慰¶
漢代衣冠盛堯年雨露多恩榮辭紫禁氷雪渡黄河待¶
詔孤城啓宣風萬嵗(一作/里)和今宵燕分野應見使星過¶
　　　夜坐聞雨寄嚴十少府¶
多負雲霄志生涯嵗序侵風翻涼葉亂雨滴洞房深迢¶
<pb:KR4h0140_WYG_316-13b>¶
遰三秋夢殷勤獨夜心懐賢不覺寐清磬發東林¶
　　　資聖寺賁法師晚春茶㑹¶
虚室晝常掩心源知悟空禪庭一雨後蓮界萬花中時¶
節流芳暮人天此㑹同不知方便理何路出樊籠¶
　　　慈恩寺起上人院¶
禪堂支許同清論道源窮起滅秋雲盡虚無夕靄空池¶
澄山倒影林動葉翻風他日焚香待還来禮恵聡¶
　　　送魏正則擢第歸江陵¶
<pb:KR4h0140_WYG_316-14a>¶
客路商山外離筵小暑前髙文常獨歩折桂及齠年闗¶
國通秦限波濤隔漢川叨同㑹府選分手倍依然¶
　　　酬韓弇歸崖見寄¶
惆悵人間事東山遂獨遊露凝瑶草晚魚戲石潭秋軒¶
冕應相待煙霞莫遽留君看仲連意功立始滄洲¶
　　　河東贈别錬師¶
多累有行役相逄秋節分㳺人甘失路野鶴亦離羣戎¶
馬犯邉壘天兵屯塞雲孔璋才素健羽檄定紛紛¶
<pb:KR4h0140_WYG_316-14b>¶
　　　秋日将赴江上楊𢎞微時任鳳翔寄詩别¶
寂寞兩相阻悠悠南北心燕驚滄海逺鴻避朔雲深夜¶
夢江亭月離憂隴樹隂兼秋無限思惆悵屬瑶琴¶
　　　夏與熊王二秀才同宿僧院¶
共将纓上塵来問雪山人世網従知累禪心自證真境¶
空宜入夢藤古不留春一聴林公法靈嘉願寄身¶
　　　宜陽所居白蜀葵荅詠柬諸公¶
冉冉衆芳歇亭亭虚室前敷榮時已背幽賞地宜偏紅¶
<pb:KR4h0140_WYG_316-15a>¶
豔世方重素華徒可憐何當君子願知不競喧妍¶
　　　送寇侍御司馬之明州¶
㪷酒上河梁驚魂去越鄉地窮滄海闊雲入剡山長蓮¶
唱蒲萄(一作/魚)熟人煙橘柚香蘭亭應駐楫今古共風光¶
　　　送嚴侍御¶
巴檄故人去蒼蒼楓樹林雲山千里合霧雨四時隂峡¶
路猨聲斷桃源犬吠深不須貪勝賞漢節待南侵¶
　　　酬元十二¶
<pb:KR4h0140_WYG_316-15b>¶
偶尋烏府客同醉習家池積雪初迷徑孤雲遂失期風¶
前勞引領月下重相思何必因尊酒幽心兩自知¶
　　　秋晚途次坊州界寄崔玉(一作/五)員外¶
﨑嶇崖谷迷寒雨暮成&KR0378;征路出山頂亂雲生馬蹄望¶
鄉程杳杳懐逺思悽悽欲識分麾重孤城萬壑西¶
　　　度東徑嶺¶
又過鴈門北不勝南客悲三邉上巖見雙淚望鄉垂暮¶
角雲中戍殘陽天際旗更看飛白羽胡馬在封陲¶
<pb:KR4h0140_WYG_316-16a>¶
　　　送李正字之(一作/歸)蜀¶
已獻甘泉賦仍登片玉科漢官新組綬蜀國舊煙蘿劒¶
壁秋雲斷巴江夜月多無窮别離思遥寄竹枝歌¶
　　　玉泉寺與潤上人望秋山懐張少尹¶
山寒天降霜煙月共蒼蒼况此緑巖晚尚餘丹桂芳禪¶
心殊衆(諸本缺/此二字)樂人世滿秋光莫怪頻回首孤雲思帝¶
鄉¶
　　　酬崔使君寄麈尾¶
<pb:KR4h0140_WYG_316-16b>¶
賢人嘉尚同今製古遺風寄我襟懐裏辭君掌握中金¶
聲勞振逺玉柄借談空執玩馳心䖏迢迢巴峡東¶
　　　送鄧州潘使君赴任¶
川陸一都㑹旌旗千里舒虎符中禁授熊軾上流居橘¶
柚金難並池塘練不如春風行部日應駐士元車¶
　　　和李中丞題故将軍林亭¶
帝里清和節侯家邸第春煙霏瑶草露(一作/路)苔暗杏梁¶
塵城郭悲歌舊池塘麗句新年年車馬客鐘鼔樂他人¶
<pb:KR4h0140_WYG_316-17a>¶
　　　送韋侍御司議赴東都¶
洛京千里近離緒亦紛紛文憲芙蓉沼元方羔鴈羣河¶
闗(一作/間)連鞏樹嵩少接秦雲獨有臨風思(一作秋/風引)睽携¶
不可聞¶
　　　送吳侍御司馬赴台州¶
盧耽佐郡遥川陸共(一作/苦)迢迢風景輕(一作/經)吳㑹文章¶
變越謡煙林繁橘柚雲海浩波潮余有靈山夢前君到¶
石槗¶
<pb:KR4h0140_WYG_316-17b>¶
　　　送七兄赴歙州¶
車馬去憧憧都門聞曉鐘客程将日逺離緒與春濃流¶
水踰千度歸雲隔萬重玉杯傾酒盡不換慘悽容¶
　　　徳宗皇帝挽歌詞三首(第二首第一/句缺一字)¶
道啓軒皇聖威揚夏禹功謳歌亭育外文武盛明中日¶
月光連璧煙塵屏大風為人祈福䖏臺樹與天通¶
聖厯　勤政瑶圗慶運長夀宫開此地仙駕緲何鄉風¶
斷清笳調雲愁緑斾揚上升知不恨𢎞濟任城(一作/成)王¶
<pb:KR4h0140_WYG_316-18a>¶
　甞聞閶闔前星拱北辰籙今来大明祖輦駕槁山曲松¶
　柏韻幽音魚龍㷔寒燭嵗嵗秋風辭兆人歌不足¶
　　　　順宗至徳大聖皇帝挽歌詞三首¶
　槗山同軌㑹軒后葬衣冠東海風波變西陵松柏攅鼎¶
　湖仙已去金掌露寕乾萬木泉扄月空憐鳬雁寒¶
　容衛曉徘徊嚴城閶闔開烏號龍馭逺遏宻鳯聲哀崑¶
　浪黄河注崦嵫白日頽恭聞天子孝不忍望銅臺¶
　哀挽渭川曲空歌汾水陽夜泉愁更咽秋日慘無光纉¶
<pb:KR4h0140_WYG_316-18b>¶
　夏㓛傳啓興周業繼昌回瞻五陵上煙雨為蒼蒼¶
　　　　昭徳皇后挽歌詞¶
　玉扆将遷坐金雞忽報晨珮環僊馭逺星月夜臺新劍¶
　沒川空冷菱寒鏡不春國門(一作/家)車馬㑹多是濯龍親¶
　　　　春晚奉陪相公(一無此/四字)西亭宴集¶
　林花(一作/苑)春向䦨髙㑹重邀歡感物惜芳景放懐因綵¶
　翰玉顔穠䖏並銀燭㷔中看若折持相贈風光益别難¶
御定全唐詩巻三百十六¶
