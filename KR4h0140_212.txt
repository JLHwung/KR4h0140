# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.896314
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百十二
<pb:KR4h0140_WYG_212-1a>¶
　欽定四庫全書¶
御定全唐詩巻二百十二¶
　　髙適¶
　　　　宋中遇林慮楊十七山人因而有别¶
　昔余渉漳水驅車行鄴西遥見林慮山蒼蒼戞天倪邂¶
　逅逢爾曹說君彼巖棲蘿徑垂野蔓石房倚雲梯秋韭¶
　何青青藥苖數百畦栗林隘谷口栝樹森迴谿耕耘有¶
　山田紡績有山妻人生茍(一作/但)如此何必組與珪誰謂¶
<pb:KR4h0140_WYG_212-1b>¶
　逺相訪曩情殊不迷簷前舉醇醪竈下烹隻雞朔風忽¶
　振蕩昨夜寒螀啼遊子益思歸罷琴傷解携出門盡原¶
　野白日黯已低始驚道路難終念言笑暌因聲謝岑壑¶
　嵗暮一攀躋¶
　　　　酬别薛三蔡大留簡韓十四主簿¶
　迢遞辭京華辛勤異鄉縣登髙俯滄海逥首淚如霰同¶
　人久離别失路還相見薛侯懐直道徳業應時選蔡子¶
　負清才當年擢賓薦韓公有竒節詞賦凌羣彦讀書嵩¶
<pb:KR4h0140_WYG_212-2a>¶
岑間作吏滄海甸伊余寡棲託感激多愠見縱誕非爾¶
情飄淪任疵賤忽枉瓊瑶作乃深平生眷始謂吾道存¶
終嗟客遊倦歸心無晝夜别事除言宴復值凉風時蒼¶
茫夏雲變¶
　　　送虞城劉明府謁魏郡苖太守¶
天官蒼生望出入承眀廬肅肅領舊藩皇皇降璽書茂¶
宰多感激良將復吹噓永懐一言合誰謂千里踈對酒¶
忽命駕茲情何起予炎天晝如火極目無行車長路出¶
<pb:KR4h0140_WYG_212-2b>¶
雷澤浮雲歸孟諸魏郡十萬家歌鐘喧里閭傳道賢君¶
至閉闗常晏如君將挹髙論定是問樵漁今日逢眀聖¶
吾為陶隠居¶
　　　途中酬李少府贈别之作¶
西上逢節換東征私自憐故人今卧疾欲别還留連舉¶
酒臨南軒夕陽滿中筵寧知江上興乃在河梁偏行李¶
多光輝札翰忽相鮮誰謂嵗月晩交情尚貞堅終嗟州¶
縣勞官謗復迍邅雖負忠信羙其如方寸懸連帥扇清¶
<pb:KR4h0140_WYG_212-3a>¶
風千里猶眼前曾是趨藻鏡不應翻棄捐日来知自强¶
風氣殊未痊可以加藥物胡為輙憂煎驅馬出大梁原¶
野一悠然栁色感行客雲隂愁逺天皇眀燭幽遐徳澤¶
普照宣鵷鴻列霄漢燕雀何翩翩余亦惬所從漁樵十¶
二年種𤓰漆園裏鑿井盧門邉去去勿重陳生涯難勉¶
旃或期遇春事與爾復周旋投報空回首狂歌謝比肩¶
　　　睢陽酬别暢大判官¶
吾友遇知已䇿名逢聖朝髙才擅白雪逸翰懐青霄承¶
<pb:KR4h0140_WYG_212-3b>¶
詔選嘉賓(一作兵/一作賢)慨然即馳軺清晝下公館尺書忽相¶
邀留歡惜别離畢景駐行鑣言及沙漠事益令胡馬驕¶
丈夫㧞東蕃聲冠霍嫖姚兠鍪衝矢石鐡甲生風飈諸¶
將出冷(一作/井)陘連營濟石橋酋豪盡俘馘子弟輸征徭¶
邉庭絶刁斗戰地成漁樵榆闗夜不扃塞口長蕭蕭降¶
胡滿薊門一一能射鵰軍中多宴樂馬上何輕趫戎狄¶
本無厭羇縻非一朝飢附誠足用飽飛安可招李牧制¶
儋藍遺風豈寂寥君還謝幕府慎勿輕芻蕘¶
<pb:KR4h0140_WYG_212-4a>¶
　　　宴韋司户山亭院¶
人幽想靈山意愜憐逺水習静務為適所居還復爾汲¶
流漲華池開酌宴君子苔逕試窺踐石屏可攀倚入門¶
見中峰携手如萬里横琴了無事垂釣應有以髙館何¶
沈沈颯然凉風起¶
　　　同諸公登慈恩寺浮圖¶
香界冺羣有浮圖豈諸相登臨駭孤髙披拂欣大壯言¶
是羽翼生迥出虛空上頓疑身世别乃覺形神王宫闕¶
<pb:KR4h0140_WYG_212-4b>¶
皆户前山河盡簷向秋風昨夜至秦塞多清曠千里何¶
蒼蒼五陵鬰相望盛時慚阮歩末宦知周防輸效獨無¶
因斯焉可遊放¶
　　　同薛司直諸公秋霽曲江俯見南山作¶
南山鬰初霽曲江湛不流若臨瑶池前想望崑崙丘逥¶
首見黛色眇然波上秋深沈俯峥嶸清淺延阻脩連潭¶
萬木影挿㟁千巗幽杳靄信難測淵淪無暗投片雲對¶
漁父獨鳥隨虛舟我心寄青霞世事慚白鷗得意在乘¶
<pb:KR4h0140_WYG_212-5a>¶
興忘懐非外求良辰自多暇欣與數子遊¶
　　　登廣陵棲靈寺塔¶
淮南富登臨茲塔信竒最直上造雲族憑虛納天籟迥¶
然碧海西獨立飛鳥外始知髙興盡適與賞心㑹連山¶
黯吳門喬木吞楚塞城池滿窗下物象(一作/華)歸掌内逺¶
思駐江㠶暮時(一作情/一作晴)結春靄軒車疑蠢動造化資大¶
塊何必了無身然後知所退¶
　　　登百丈峰二首¶
<pb:KR4h0140_WYG_212-5b>¶
朝登百丈峰遥望燕支道漢壘青㝠間胡天白如掃憶¶
昔霍将軍連年此(一作/北)征討匈奴終不滅寒山徒草草¶
唯見(一作/有)鴻雁飛令人傷懐抱¶
晉武輕後事恵皇終已昏豺狼塞瀍洛胡羯争乾坤四¶
海如鼎沸五原徒自尊而今白庭路猶對青陽門朝市¶
不足問君臣隨草根¶
　　　同羣公秋登琴臺¶
古跡使人感琴臺空寂寥静然顧遺塵千載如昨朝臨¶
<pb:KR4h0140_WYG_212-6a>¶
眺自茲始羣賢久相邀徳與形神髙孰知天地遥四時¶
何倐忽六月鳴秋蜩萬象歸白帝平川横赤霄猶是對¶
夏伏幾時有凉飈燕雀滿簷楹鴻鵠摶扶揺物性各自¶
得我心在漁樵兀然還復醉尚握尊中瓢¶
　　　同羣公出獵海上¶
畋獵自古昔况伊心賞俱偶與羣公遊曠然出平蕪層¶
隂漲溟海殺氣窮幽都鷹隼何翩翩馳驟相傳呼豺狼¶
竄榛莽麋鹿罹艱虞髙鳥下騂弓困獸鬬匹夫塵驚大¶
<pb:KR4h0140_WYG_212-6b>¶
澤晦火燎深林枯失之有餘恨獲者無全軀咄彼工拙¶
間恨非指蹤徒猶懐老氏訓感歎此歡娛¶
　　　同羣公題鄭少府田家(此公昔任白馬/尉今寄住滑臺)¶
鄭侯應悽惶五十頭盡白昔為南昌尉今作東郡客與¶
語多逺情諭心知所益秋林既清曠窮巷空淅瀝蝶舞¶
園更閒雞鳴日云夕男兒未稱意其道固無適勸君且¶
杜門勿歎人事隔¶
　　　同羣公題中山寺¶
<pb:KR4h0140_WYG_212-7a>¶
平原十里外稍稍雲巖深遂及清淨所都無人世心名¶
僧既禮謁髙閣復登臨石壁倚松徑山田多栗林超遥¶
盡巘崿偪側仍嶇嶔吾欲休世事於焉聊自任¶
　　　同羣公宿開善寺贈陳十六所居¶
駕車出人境避暑投僧家裵徊龍象側始(一作/如)見香林¶
花讀書不及經飲酒不勝茶知君悟此道(一作/理)所未搜¶
(一作/披)袈裟談空忘外物持戒破諸邪則是無心地相看¶
(一作/知)唯月華¶
<pb:KR4h0140_WYG_212-7b>¶
　　　同韓四薛三東亭翫月¶
逺遊悵不樂茲賞吾道存款曲故人意辛勤清夜言東¶
亭何寥寥佳境無朝昏堦墀近洲渚户牖當郊(一作/髙)原¶
矧乃窮周旋游時(一作/日)怡討論樹隂蕩瑶瑟月氣延清¶
尊眀河(一作/月)帶飛雁野火連荒村對此更愁予悠哉懐¶
故園¶
　　　同敬八盧五汎河間清河¶
清川在城下沿汎多所宜同濟惬數公翫物欣良時飄¶
<pb:KR4h0140_WYG_212-8a>¶
颻波上興燕婉舟中詞昔渉乃平原今来忽漣漪東流¶
逹滄海西流延滹池雲樹共晦眀井邑相逶迤稍隨歸¶
月㠶若與沙鷗期漁父更留我前潭水未滋¶
　　　同房侍御山園新亭與邢判官同遊¶
隠隠春城外朦朧陳跡深君子顧榛莽興言傷古今决¶
河導新流䟽逕蹤舊林開亭俯川陸時景宜招尋肅穆¶
逢使軒夤縁事登臨忝遊芝蘭室還對桃李隂岸逺白¶
波来氣喧(一作/暄)黄鳥吟因睹歌頌作始知經濟心灌壇¶
<pb:KR4h0140_WYG_212-8b>¶
有遺風單父多鳴琴誰為久州縣蒼生懐徳音¶
　　　同馬太守聽九思法師講金剛經¶
吾師晉陽寳傑出山河最途經世諦間心到空王外鳴¶
鐘山虎伏説法天龍㑹了義同建瓴梵法若吹籟深知¶
億刼苦善喻恒沙大捨施割肌膚攀縁去親愛招提何¶
清淨良牧駐輕蓋露冕衆香中臨人覺苑内心持佛印¶
久標割魔軍(一作/鬼)退願開(一作/聞)初地因永奉彌天對¶
　　　漣上題樊氏水亭¶
<pb:KR4h0140_WYG_212-9a>¶
漣上非所趣偶爲世務牽經時駐歸棹日夕對平川莫¶
論行子愁且得主人賢亭上酒初熟厨中魚每鮮自説¶
宦遊来因之居住偏煮鹽滄海曲種稲長淮邉四時常¶
晏如百口無飢年菱芋藩籬下漁樵耳目前異縣少朋¶
從我行復迍邅向不逢此君孤舟已言旋明日又分首¶
(一作/手)風濤還渺然¶
　　　同吕判官從哥舒大夫破洪濟城逥登積石軍¶
　　　多福(一本有/寺字)七級浮圖¶
<pb:KR4h0140_WYG_212-9b>¶
塞口連濁河轅門對山寺寧知鞍馬上獨有登臨事七¶
級凌太虛千崕列蒼翠飄飄(一作/颻)方寓目想像見深意¶
髙興殊未平凉風颯然至㧞城陣雲合轉斾胡星墜大¶
將何英靈官軍動天地君(一作/常)懐生羽翼本欲附騏驥¶
款叚苦不前青㝠信難致一歌陽春後三歎終自愧¶
　　　三君詠(并序/)¶
　　開元中適遊於魏郡郡北有故太師鄭公舊館里¶
　　中有故尚書郭公遺業邑外又有故太守狄公生¶
<pb:KR4h0140_WYG_212-10a>¶
　　祠焉覩物増懐遂爲三君詠¶
　　　魏鄭公(徴/)¶
鄭公經綸日隋氏風塵昏濟代取髙位逢時敢直言道¶
光先帝業義激舊君恩寂寞卧龍處英靈千載魂¶
　　　郭代公(元振/)¶
代公實英邁津涯浩難識擁兵抗矯徴仗節歸有徳縱¶
横負才智顧盻安社稷流落勿重陳懐哉為悽惻¶
　　　狄梁公(仁傑/)¶
<pb:KR4h0140_WYG_212-10b>¶
梁公乃貞固勳烈垂竹帛昌言太后朝潛運儲君策待¶
賢開相府共理登方伯至今青雲(一作/霄)人猶是門下客¶
　　　宓公琴臺詩三首¶
　　甲申嵗適登子賤琴臺賦詩三首首章懐宓公之¶
　　徳千祀不朽次章美太守李公能嗣子賤之政再¶
　　造琴臺末章多邑宰崔公能繼子賤之理¶
宓子昔為政鳴琴登此臺琴和人亦閒千載稱其才臨¶
眺忽悽愴人琴安在哉悠悠此天壤唯有頌聲来¶
<pb:KR4h0140_WYG_212-11a>¶
邦伯感遺事慨然建琴堂乃知静者心千載猶相望入¶
室想其人出門何茫茫唯見白雲合東臨鄒魯鄉¶
皤皤邑(一作/巴)中老自誇邑中理何必升君堂然後知君¶
美開門無犬吠早卧常晏起昔人不我欺今我還復爾¶
　　　李雲南征蠻詩(并序/)¶
　　天寳十一載有詔伐西南夷右相楊公兼節制之¶
　　寄乃奏前雲南太守李宓渉海自交趾擊之道路¶
　　險艱往復數萬里蓋百王所未通也十二載四月¶
<pb:KR4h0140_WYG_212-11b>¶
　　至於長安君子是以知廟堂使能而李公効節適¶
　　忝斯人之舊因賦是詩¶
聖人赫斯怒詔伐西南戎肅穆廟堂上深沈節制雄遂¶
令感激士得建(一作/見)非常功料死不料敵顧恩寧顧終¶
鼔行天海外轉戰蠻夷中梯巘近髙鳥穿林經毒蟲鬼¶
門無歸客北户多南風蜂蠆隔萬里雲雷隨九攻長驅¶
大浪破急擊羣山空餉道忽已逺懸軍垂欲窮精誠動¶
白日憤薄連蒼穹野食掘田䑕晡餐兼𤏡僮收兵列亭¶
<pb:KR4h0140_WYG_212-12a>¶
堠拓地彌西東臨事耻茍免履危能飭躬將星獨照耀¶
邉色何溟濛瀘水夜可渉交州今始通歸来長安道召¶
見甘泉宫廉藺若未死孫吴知暗同相逢論意氣慷慨¶
謝深衷¶
　　　題尉遲將軍新廟¶
周室既板蕩賊臣立嬰兒將軍獨激昂誓欲酬恩私孤¶
城日無援髙節終可悲家國共淪亡精魂空在斯沈沈¶
積寃氣寂寂無人知良牧懐深仁與君建眀祠父子俱¶
<pb:KR4h0140_WYG_212-12b>¶
血食軒車每逶迤我来薦蘋蘩感歎興此詞晨光上階¶
闥殺氣翻旌旗眀眀幽㝠理至誠信莫欺唯夫二千石¶
多慶方自茲¶
　　　觀李九少府翥樹宓子賤神祠碑¶
吾友吏茲邑亦嘗懐宓公安知夢寐間忽與精靈通一¶
見興永歎再来激深衷賓從何逶迤二十四老翁於焉¶
建層碑突兀長林東作者無愧色行人感遺風坐令髙¶
㟁盡獨對秋山空片石勿謂輕斯言固難窮龍盤色絲¶
<pb:KR4h0140_WYG_212-13a>¶
外鵲顧偃波中形勝駐羣目堅貞指蒼穹我非王仲宣¶
去矣徒發䝉¶
　　　同觀陳十六史興碑(并序/)¶
　　楚人陳章甫繼毛詩而作史興碑逺自周末迨乎¶
　　隋季善惡不隠蓋國風之流未藏名山刋在樂石¶
　　僕美其事而賦是詩焉¶
荆衡氣偏秀江漢流不歇此地多精靈有時生才傑伊¶
人今獨歩逸思能間發永懐掩風騷千載常矻矻新碑¶
<pb:KR4h0140_WYG_212-13b>¶
亦崔嵬佳句懸日月則是刋石經終然繼檮杌我来觀¶
雅製慷慨變毛髮季主盡荒滛前王徒貽厥東周既削¶
弱兩漢更淪沒西晉何披猖五胡相唐突作歌乃彰善¶
比物仍惡訐感歎將謂誰對之空咄咄¶
　　　宋中十首¶
梁王昔全盛賓客復多才悠悠一千年陳跡唯髙臺寂¶
寞向秋草悲風千里来¶
朝臨孟諸上忽見芒碭間赤帝終已矣白雲長不還時¶
<pb:KR4h0140_WYG_212-14a>¶
清更何有禾黍徧空山¶
景公徳何廣臨變莫能欺三請皆不忍妖星終自移君¶
心本如此天道豈無知¶
梁苑白日暮梁山秋草時君王不可見脩竹令人悲九¶
月桑葉盡(一作/落)寒風鳴樹枝¶
登髙臨舊國懐古對窮秋落日鴻雁度寒城砧杵愁昔¶
賢不復有行矣莫淹留¶
出門望終古獨立悲且歌憶昔魯仲尼悽悽此經過衆¶
<pb:KR4h0140_WYG_212-14b>¶
人不可向伐樹將如何¶
逍遥漆園吏㝠沒不知年世事浮雲外閒居大道邉古¶
来同一馬今我亦忘筌¶
五覇遞征伐宋人無戰功解圍幸竒説易子傷吾衷唯¶
見盧門外蕭條多轉蓬¶
常愛宓子賤鳴琴能自親邑中静無事豈不由其身何¶
意千年後寂寞(一作/寥)無此人¶
閼伯去已久(一作/逺)髙丘臨道傍人皆有兄弟爾獨為參¶
<pb:KR4h0140_WYG_212-15a>¶
商終古猶如此而今(一作/人)安可量¶
　　　薊中(一作送/兵還)作¶
策馬自沙漠(一作/海)長(一作/上)驅登塞垣邉城何(一作/髙)蕭條¶
白日黄雲昏一到征戰處每愁胡虜翻豈無安邉書諸¶
將已承恩惆悵孫吳事歸来獨閉門¶
　　　自淇渉黄河途中作十三首¶
川上常極目世情今已閒去㠶帶落日征路隨長山親¶
友若雲霄可望不可攀於茲任所惬浩蕩風波間¶
<pb:KR4h0140_WYG_212-15b>¶
清晨泛中流羽族滿汀渚黄鵠何處来昂藏寡儔侣飛¶
鳴無人見飲啄豈得所雲漢爾固知胡為不輕舉¶
野人頭盡白與我忽相訪手持青竹竿日暮淇水上雖¶
老美容色雖貧亦閒放釣魚三十年中心無所向¶
南登滑臺上却望河淇間竹樹夹流水孤城(一作/邨)對逺¶
山念茲川路濶羡爾沙鷗閒長想(一作/遥憶)别離處猶(一作/獨)¶
無音信還¶
東入黄河水茫茫汎紆直北望太行山峩峩半天色山¶
<pb:KR4h0140_WYG_212-16a>¶
河相映帶深淺未可測自昔有賢才相逢不相識¶
秋日登滑臺臺髙秋已暮獨行既未惬懐土悵無趣晉¶
宋何蕭條𦍑胡散馳騖當時無戰畧此地即邉戍兵革¶
徒自勤山河孰云固乘閒喜臨眺感物傷遊寓惆悵落¶
日前飄颻逺帆處北風吹萬里南雁不知數歸意方浩¶
然雲沙更廻互¶
亂流自茲逺(一作/始)倚檝時一望遥見楚漢城崔嵬髙山¶
上天道昔未測人心無所向屠釣稱侯王龍蛇争覇王¶
<pb:KR4h0140_WYG_212-16b>¶
緬懐多殺戮顧此生慘愴聖代休甲兵吾其得閒放¶
茲川方悠邈(一作/悠)雲沙無前後古堰(一作/塔)對河壖長林¶
出淇口獨行非吾意東向(一作/南)日已久憂来誰得知且¶
酌尊中酒¶
朝從北㟁来泊船南河(一作/河南)滸試共野人言深覺農夫¶
苦去秋雖薄熟今夏猶未雨耕耘日勤(一作/自劬)勞租税兼¶
舄鹵園蔬空(一作/定)寥落産業(一作/薄産)不足數尚有獻芹心¶
無因見眀主¶
<pb:KR4h0140_WYG_212-17a>¶
茫茫濁河注懐古臨河濱禹功夲豁達漢跡方因循坎¶
徳昔(一作/竟)滂沱馮夷胡不仁激(一作/渤)潏陵隄防東郡多¶
悲辛天子忽驚悼從官皆負薪畚築豈無謀祈禱如有¶
神宣房今安在髙㟁空嶙峋¶
我行倦風湍輟棹將問津空傳歌瓠子感慨獨愁人孟¶
夏桑葉肥穠隂(一作/濛濛)夹長津蠶農有時節田野無閒人¶
臨水狎漁樵(一作/商)望山懐隠淪誰能去京洛顦顇對風¶
塵(自孟夏以下/英華作一首)¶
<pb:KR4h0140_WYG_212-17b>¶
朝景入平川川長復垂栁遥看魏公墓突兀前山後憶¶
昔大業時羣雄角(一作/各)奔走伊人何電邁獨立風塵首¶
傳檄舉敖倉擁兵屯洛口連營一百萬六合如可有方¶
項終比肩亂隋將假手力争固難恃驕戰曷能久若使¶
學蕭曹功名當不朽¶
皤皤河濱叟相遇似有恥輟榜聊問之荅言盡終始一¶
生雖貧賤九十年未死且喜對兒孫彌慙逺城市結廬¶
黄河曲垂釣長河裏漫(一作/溟)漫望雲沙蕭條聽風水所¶
<pb:KR4h0140_WYG_212-18a>¶
思强飯食永願在鄉里萬事吾不知其心只如此¶
　　　宋中遇陳二(一作/兼)¶
常忝(一作/參)鮑叔義所期(一作/寄)王佐才如何守苦節獨此¶
(一作自/一作歸)無良媒離别十年外(一作/内)飄颻千里来安知(一/作)¶
(能/)罷官後惟見柴門開窮巷隠東郭髙堂詠南陔籬根¶
長花草井上(一作/口)生(一作/垂)莓苔伊昔(一作/寕敢)望霄漢於今¶
倦蒿莱(一作終然/俟塵埃)男兒命未(一作/須命)逹(一作須逹命又/作人生各有命)且¶
盡(一作/醉)手中桮¶
<pb:KR4h0140_WYG_212-18b>¶
　　　宋中遇劉書記有别¶
何代無秀士髙門生此才森然覩毛髪若見河(一作/江)山¶
来幾載困常調一朝時運催白身謁眀主待詔登雲臺¶
相逢梁宋間與我醉蒿莱寒楚眇千里雪天晝(一作/閉)不¶
開末路終離别不能强悲哀男兒争富貴勸爾莫遲迴¶
　　　魯郡途中遇徐十八録事(時此公學/王書嗟别)¶
誰謂嵩潁客遂經鄒魯鄉前臨少昊墟始覺東䝉長獨¶
行豈吾心懐古激中腸聖人久已矣游夏遥相望裵回¶
<pb:KR4h0140_WYG_212-19a>¶
野澤間左右多悲傷日出見闕里川平知汶陽弱冠負¶
髙節十年思自强終然不得意去去任行蔵¶
　　　遇沖和先生¶
沖和生何代或謂遊東溟三命謁金殿一言拜(一作/授)銀¶
青自云多方術往往通神(一作/精)靈萬乘親問道六宫無¶
敢聽昔去(一作/者)限霄漢今来覩儀形頭戴鶡鳥(一作/雛鳳)冠¶
手揺白鶴翎終日飲醇酒不醉復不醒常(一作/猶)憶雞鳴¶
山每誦西昇經拊背念離别依然出户庭莫見今如此¶
<pb:KR4h0140_WYG_212-19b>¶
曽為一客星¶
　　　魯西至東平¶
沙㟁拍不定石橋水横流問津見魯俗(一作/叟)懐古傷家¶
丘寥落千載後空傳褒聖侯¶
　　　東平路作三首¶
南圖適不就東走豈吾心索索凉風動行行秋水深蟬¶
鳴木葉落茲夕更愁霖¶
眀時好畫策動欲干王公今日無成事依依親老農扁¶
<pb:KR4h0140_WYG_212-20a>¶
舟向何處吾愛汶陽中¶
清曠凉夜月裵囬孤客舟渺然風波上獨愛(一作/夣)前山¶
秋秋至復揺落空令行者愁¶
　　　東平路中遇大水¶
天災自古有昏墊彌今秋霖霪(一作/霔)溢川原澒洞涵田¶
疇指途適汶陽挂席經蘆洲永望齊魯郊白雲何悠悠¶
傍沿鉅野澤大水縱横流蟲蛇擁獨樹麋鹿奔行舟稼¶
穡隨波瀾西成不可求室居相枕籍蛙黽聲啾啾仍憐¶
<pb:KR4h0140_WYG_212-20b>¶
穴蟻漂益羨雲禽游農夫無倚着野老生殷憂聖主當¶
(一作/多)深仁廟堂運良籌倉廪終爾給田租應罷收我心¶
胡鬰陶征旅亦悲愁縱懐濟時策誰肻論吾謀¶
　　　登壠(應作隴/詩同)¶
壠頭逺行客壠上分流水流水無盡期行人未云巳淺¶
才登一命孤劍通萬里豈不思故鄉從来感知已¶
　　　苦雪四首¶
二月猶北風天隂雪㝠㝠寥落一室中悵然慚百齡苦¶
<pb:KR4h0140_WYG_212-21a>¶
愁正如此門栁復青青¶
恵連發清興袁安念髙卧余故非斯人為性兼懶惰頼¶
茲尊中酒終日聊自過¶
濛濛灑平陸淅瀝至幽居且喜潤羣物焉能悲斗儲故¶
交久不見鳥雀投吾廬¶
孰云久閒曠本自保知寡窮巷獨無成春條秪盈把安¶
能羡鵬舉且欲歌牛下乃知古時人亦有如我者¶
　　　哭單父梁九(一作/洽)少府¶
<pb:KR4h0140_WYG_212-21b>¶
開篋淚沾臆見君前日書夜臺今(一作/空)寂寞猶是子雲¶
居疇昔探(一作/貪)靈竒登臨賦山水同舟南浦(一作/楚)下(一/作)¶
(夜/)望月西江裏契濶多别離綢繆到生死九原即(一作/知)¶
何處(一作/在)萬事皆如此晉山徒峩峩斯人已㝠㝠常時¶
禄且薄歿後家復貧妻子在逺道弟兄無一人十上多¶
苦辛一官恒自哂青雲將可(一作/何)致白日忽先(一作/西)盡¶
唯有(一作/獨)身後名空留(一作/流)無逺近¶
　　　哭裴少府¶
<pb:KR4h0140_WYG_212-22a>¶
　世人誰不死嗟君非生慮扶(一作/無)病適到官田園在何¶
　處公才羣吏感𦵏事他人助余亦未識君深悲哭君去¶
　¶
　¶
　¶
　¶
　¶
　¶
<pb:KR4h0140_WYG_212-22b>¶
　¶
　¶
　¶
　¶
　¶
　¶
　¶
御定全唐詩巻二百十二¶
