# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.343835
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百九十九
<pb:KR4h0140_WYG_299-1a>¶
　欽定四庫全書¶
御定全唐詩巻二百九十九¶
　　王建¶
　　　　送人遊塞¶
　初晴天墮絲晩色上春枝城下路分處邊頭人去時停¶
　車數行日勸酒問回期亦是茫茫客還從此别離¶
　　　　塞上逢故人¶
　百戰一身在相逢白髮生何時得鄉信每日算歸程走¶
<pb:KR4h0140_WYG_299-1b>¶
　馬登寒壠驅羊入廢城羌笳三兩曲人醉海西營¶
　　　　南中¶
　天南多鳥聲州縣半無城野市依蠻姓山邨逐水名瘴¶
　煙沙上起隂火雨中生獨有求珠客年年入海行¶
　　　　汴路水驛¶
　晩泊水邊驛柳塘初起風蛙鳴蒲葉下魚入稻花中去¶
　舍已云逺問程猶向東近來多怨别不與少年同¶
　　　　淮南使廻留别竇侍御¶
<pb:KR4h0140_WYG_299-2a>¶
戀戀春恨結綿綿淮草㴱病身愁至夜逺道畏逢隂忽¶
逐酒盃㑹暫同風景心從今一分散還是曉枝禽¶
　　　汴路即事¶
千里河(一作/何)煙直靑槐夾㟁長天涯同此路人語各殊¶
方草市迎江貨津橋稅海商廻看故宫栁憔悴不成行¶
　　　山居¶
屋在瀑泉西茅簷(一作房/一作屋)下有溪閉門留野鹿分食養¶
(一作/與)山雞桂熟長収子蘭生不作畦初開洞中路深處¶
<pb:KR4h0140_WYG_299-2b>¶
轉松梯¶
　　　醉後憶山中故人(一作故/人山中)¶
花開草復秋雲水自悠悠因醉暫無事在山(一作/生)難免¶
愁遇晴須看月鬬(一作/聞)健且登樓暗想山中伴如今盡¶
白頭¶
　　　送流人¶
見說長沙去(一作/路)無親亦共愁隂雲鬼門夜寒雨瘴江¶
秋水國山魈引蠻鄉洞主留漸看歸處逺(一作/阻)垂白住¶
<pb:KR4h0140_WYG_299-3a>¶
炎州¶
　　　貧居¶
眼底貧家計多時總莫嫌蠧生騰藥紙(一作/箧)字暗(一作/脫)¶
換書籖避雨拾(一作/濕)黃葉(一作避濕/堆黄葉)遮風下黑簾近來¶
身不健時就六壬占¶
　　　過趙居士擬置草堂處所¶
休師竹林北空可兩三間雖愛獨居好終來相伴閒猶¶
嫌近前樹為礙(一作/愛)看南山的有深耕處春初須早還¶
<pb:KR4h0140_WYG_299-3b>¶
　　　新開望山處¶
新開望山處今朝減病眠應移千里道猶(一作/獨)自數峰¶
偏故欲遮春巷還來遶暮天老夫行歩弱免到寺門前¶
　　　題東華觀¶
路盡煙水(一作/光)外院門題上清鶴雛靈(一作/虚)解語瓊葉¶
軟無聲白髮道心熟黃衣仙骨輕寂寥虚境裏(一作還/歸對憂)¶
(樂/)何處覓長生¶
　　　飯僧¶
<pb:KR4h0140_WYG_299-4a>¶
别屋炊香飯薰辛不入家溫(一作/濾)泉調葛麵(一作/粉)淨手¶
摘藤花蒲鮓除靑葉芹虀帶紫芽願師常伴食消氣有¶
薑茶¶
　　　照鏡¶
忽自見憔悴壯年人亦疑髮緣多病落力為不行衰暖¶
手揉雙目看圖引四肢老來眞愛道所恨覺還遲¶
　　　歸昭應留别城中¶
喜得近京城官卑意亦榮竝牀歡未定離室思還生計¶
<pb:KR4h0140_WYG_299-4b>¶
拙偷閒住經過買日行如無自來分一驛是遥程¶
　　　答寄芙蓉冠子¶
一學芙蓉葉初開映水幽雖經小(一作/巧)兒手不稱老夫¶
頭枕上眠常(一作/初)戴風前醉恐柔明年有閨閣此様必¶
難求¶
　　　長安春遊¶
騎馬傍閒坊新(一作/春)衣著雨香桃花紅粉醉柳樹(一作/絮)¶
白雲狂不覺愁春去何曾得日長牡丹相次發城裏又¶
<pb:KR4h0140_WYG_299-5a>¶
須忙¶
　　　冬夜感懷¶
晚年恩愛少耳目靜於僧竟(一作/一)夜不聞語空房唯有¶
燈氣嘘寒被濕霜入破牕(一作冷階月照/一作月照冷階)凝斷得人間¶
事長如此亦能¶
　　　初到昭應呈同僚¶
白髮初為吏有慙年少郎自知身上拙不稱世間忙(一/作)¶
(強/)秋雨縣牆綠暮山宮(一作/官)樹黃同官若容許長借老¶
<pb:KR4h0140_WYG_299-5b>¶
僧房¶
　　　縣丞㕔卽事¶
宮&KR2204;半山上人家髙下居古㕔眠受魘老吏語多虛雨¶
水洗荒竹溪沙塡廢渠聖朝収外府皆自九天除¶
　　　閒居卽事¶
老病貪光景尋常不下簾妻愁耽酒僻人怪考詩嚴小¶
婢偷紅紙嬌兒弄白髯有時看舊巻未免意中嫌¶
　　　林居¶
<pb:KR4h0140_WYG_299-6a>¶
荒林四面通門在野田中頑僕長如客(一作/友)貧居未勝¶
蓬舊綿衣不煖新草屋多風唯去山南近閒親販藥翁¶
　　　原上新居十三首¶
新占原頭地本無山可歸荒藤生葉晩老杏著花稀㕑¶
舍近(一作/新)泥竈家人初飽薇弟兄今四散何日更相依¶
一家榆柳新四面逺無鄰人少愁聞病莊孤幸得貧(一/作)¶
(鄰/)耕牛長願飽樵僕每憐勤終日憂衣食何由得此身¶
長安無舊識百里是天(一作/生)涯寂寞思逢客(一作/友)荒凉¶
<pb:KR4h0140_WYG_299-6b>¶
喜見花訪僧求賤藥將(一作/将)馬中(一作/市)豪家乍(一作/昨)得¶
新蔬菜朝盤忽覺奢¶
雞鳴村舍遥花發亦蕭條野竹初生笋溪田未得苗家¶
貧僮僕瘦春冷菜蔬焦甘分長如此無名在聖朝¶
春來梨棗盡啼哭小兒飢鄰富雞常(一作/長)去莊貧客漸¶
稀借牛畊地晩賣樹(一作/榖)納錢遲牆下當官路依山補¶
竹籬¶
自埽一間房唯鋪獨臥牀野羮溪菜滑山紙水苔香陳¶
<pb:KR4h0140_WYG_299-7a>¶
藥初和白(一作/蜜)新經未入黃近來心力少休讀養生方¶
擬作讀經人空房置淨巾鎖茶藤篋密曝藥竹牀新老¶
病應隨業因緣不離身焚香向居士無計出諸塵¶
移家近住邨貧苦自安存細問梨果植逺求花藥根倩¶
人開廢井趂犢入新園長愛當山立黃昏不閉門¶
和煖遶林行新貧足喜聲埽渠憂竹旱澆(一作/洗)地引蘭¶
生山客慿栽(一作/移)樹家僮使入城門前粉壁上書著縣¶
官名¶
<pb:KR4h0140_WYG_299-7b>¶
住處鐘鼓外免爭當路橋身閒時却困兒病可(一作/向)來¶
嬌雞睡日陽暖蜂(一作/蝶)狂(一作/忙)花艶燒長安足門戸疉¶
疉看登朝¶
近來年紀到世事總無心古碣慿人搨閒詩任客吟送¶
經還野苑移石入幽林谷口春風惡梨花蓋地深¶
嬾更學諸餘林中埽地居膩衣穿不洗白髮短慵梳苦¶
相常多淚勞生(一作/心)自悟虚(一作/少娱)閒行人事絶親故亦¶
無書¶
<pb:KR4h0140_WYG_299-8a>¶
住處去山近傍園麋鹿行野桑穿井長荒竹過牆生新¶
識鄰里面未諳邨社情石田無力及賤賃與人耕¶
　　　送李評事使蜀¶
勸酒不依廵明朝萬里人轉江雲棧細近驛板橋(一作/柳條)¶
新石冷啼猿影松昏戲鹿塵少年為客好況是益州春¶
　　　新修道居¶
世間無所入學道處新成兩面有山色六時聞磬聲閒¶
加經遍數老愛字分明若得離煩惱焚香過一生¶
<pb:KR4h0140_WYG_299-8b>¶
　　　贈洪誓(一作/哲)師¶
老僧眞古畫閒坐語中聽識病方書聖諳山草木靈人¶
來多(一作/還)施藥願滿不持經相伴尋溪竹秋苔襪履青¶
　　　題法雲禪院僧¶
不剃頭多日禪來白髮長合邨迎住寺同學乞修房覺¶
少持經力憂無養病糧上山猶得在自解衲衣裳¶
　　　贈溪翁¶
溪田借四鄰不省解憂身看日和仙藥書符救病人伴¶
<pb:KR4h0140_WYG_299-9a>¶
僧齋過夏中酒臥經旬應得丹砂(一作/霜)力春來黑髮新¶
　　　謝李續(一作/績)主簿¶
館舍幸相近因風及病身一官雖隔水四韵(一作/五字)是同¶
人衰臥朦朧曉貧居冷落春少年無不好莫恨滿頭塵¶
　　　寒食(一作張/籍詩)¶
田舎清明日家家出火遲白衫眠古巷紅索搭髙枝紗¶
帶生難結銅釵重欲垂斬新衣踏(一作/著)盡還似去年時¶
　　　貽小尼師¶
<pb:KR4h0140_WYG_299-9b>¶
新剃靑頭髮生來未埽(一作/畫)睂身輕禮拜稳心慢記經¶
遲喚起猶侵曉催齋已過時春晴堦下立私地弄花枝¶
　　　惜歡¶
當歡須且歡過後買應難歲去停燈守花開把火(一作/燭)¶
看狂來欺酒淺愁盡覺天寛次第頭皆白齊年人已(一/作)¶
(幾/個)殘¶
　　　山中惜花¶
忽(一作/愁)看花漸稀罪(一本/缺)過酒醒時(一作/遲)尋覓風來處¶
<pb:KR4h0140_WYG_299-10a>¶
驚張夜落時遊絲纒(一作/縈)故蘂宿葉守空枝開取當軒¶
(一作/溪)地年年樹底期¶
　　　和武門下傷韋令孔雀¶
孤號秋閣隂韋令在時禽覓伴海山黑思鄉橘柚深舉¶
頭聞舊曲顧尾惜殘金顦顇不飛去重君池上心¶
　　　題所賃宅牡丹花¶
賃宅得花饒初開恐是妖粉(一作/霞)光深紫膩肉色退(一/作)¶
(逺/)紅嬌且願風留著惟愁日炙燋(一作/銷)可憐零落蘂収¶
<pb:KR4h0140_WYG_299-10b>¶
取作香燒¶
　　　隠者居¶
山人住處髙看日上蟠桃雪縷靑山脈雲生白鶴毛朱¶
書䕶身咒水噀斷邪刀何物中(一作/堪)長食胡麻慢火熬¶
　　　昭應官舍¶
繞㕔春草合知道縣家閒行見雨遮院臥看人上山避¶
風新浴後請假未醒間朝客輕卑吏從他不徃還¶
　　　送嚴大夫赴桂州¶
<pb:KR4h0140_WYG_299-11a>¶
嶺頭分界候(一作/堠)一半屬湘潭水驛門旗出山巒洞主¶
叅辟邪犀角重解酒茘枝甘莫歎京華逺安南更有南¶
　　　望行人¶
自從江樹秋日日望江樓夢見離珠浦書來在桂州不¶
(一作/願)同魚比目(一作比/目魚)終恨水分流乆不開明鏡多應¶
是白頭¶
　　　塞上¶
漫漫復淒淒黃沙暮漸迷人當故鄉立馬過舊營嘶斷¶
<pb:KR4h0140_WYG_299-11b>¶
雁逢冰磧回軍占雪溪夜來山下哭應是送降奚¶
　　　杜中丞書院新移小竹¶
此地本無竹逺從山寺移經年求養法隔日記澆時嫩¶
綠巻新葉殘黃収故枝色經寒不動聲與靜相宜愛䕶¶
出常數稀稠看自知貧來緣(一作/原)未有客散獨行遲¶
　　　同于汝錫賞白牡丹¶
曉日花初吐春寒白未凝月光裁(一作/栽)不得蘇合㸃難¶
勝柔膩於(一作/霑)雲葉新鮮掩鶴膺統心黃倒暈側莖(一/作)¶
<pb:KR4h0140_WYG_299-12a>¶
(面/)紫重稜乍斂看如睡初開問欲譍竝香幽蕙死比艷¶
美人憎價數千金貴形相兩眼疼自知顔色好愁被彩¶
光凌¶
　　　送呉(一作/李)郎中赴忠州¶
西臺復南省淸白上天知家每因窮(一作/貧)散官多為直¶
移遥(一作/廵)邊(一作遥裝/一作揺鞭)過驛近買藥出城遲朝野(一作/逹)¶
憑人(一作朝/逹留詩)别親情伴酒悲故園愁去後白髮想迴時¶
何處忠州界山頭卓(一作/立)望旗¶
<pb:KR4h0140_WYG_299-12b>¶
　　　照鏡¶
終日自纒繞此身無適緣萬愁生旅夜百病凑衰年少¶
睡憎明屋慵行待暖(一作/晩)天癢頭梳有蝨風耳炙聞蟬¶
揺(一作/換)白方多錯迴金法不全家貧(一作/悲)何所戀時在¶
老僧邊¶
　　　秋日送杜䖍州¶
憶(一作/記)得宿新宅别來餘蕙香初聞守郡逺(一作/逺郡)一日¶
臥空牀野(一作/井)驛煙火濕路人消息狂山樓添鼓角村¶
<pb:KR4h0140_WYG_299-13a>¶
　柵立旗槍晚渚露荷敗早衙風桂凉謝家章句出江月¶
　少輝光¶
　　　　送鄭權尚書南海¶
　七郡雙旌貴人皆不憶廻戍頭龍腦鋪關口象牙堆勅¶
　設薫鑪出蠻辭呪節開市喧山賊破金賤海船來白氎¶
　家家織紅蕉處處栽已將身報國莫起望鄉臺¶
　　　　題别遺愛草堂兼呈李十使君(李十亦嘗隠/廬山白鹿洞)¶
　曾住鑪峰下書堂對藥臺斬新蘿徑合依舊竹牕開砌¶
<pb:KR4h0140_WYG_299-13b>¶
　水親看決池荷手自栽五年方蹔至一宿又須回縱未¶
　長歸得猶勝不到來君家白鹿洞聞道亦生苔¶
　　　　賞牡丹¶
　此花名價别開艷益皇都香遍苓菱(一作/蔆)死紅燒躑躅¶
　枯軟光籠細脈妖色暖鮮膚滿蘂攢黃粉含稜縷絳蘇¶
　好和薰御服堪畫入宫圖晚態愁新婦殘粧望病夫敎¶
　人知箇數畱客賞斯須一夜輕風起千金買亦無¶
御定全唐詩巻二百九十九¶
