# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.809613
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百七十
<pb:KR4h0140_WYG_570-1a>¶
　欽定四庫全書¶
御定全唐詩巻五百七十¶
　　李羣玉¶
　　　　靜夜相思¶
　山空天籟寂水榭延輕(一作/清)凉浪定一浦月藕花閒自¶
　香¶
　　　　桂州經佳人故居¶
　桂水依舊緑佳人本(一作/今)不還秪應隨暮雨飛入九疑¶
<pb:KR4h0140_WYG_570-1b>¶
　山¶
　　　　放魚¶
　早覓為龍去江湖莫漫(一作/浪)遊須知香餌下觸口是銛¶
　鉤¶
　　　　蓮葉¶
　根是泥中玉心承露下珠在君塘下(一作/上)種埋没任春¶
　蒲¶
　　　　客愁二首¶
<pb:KR4h0140_WYG_570-2a>¶
客愁看柳色日日逐春深蕩漾(一作/浩蕩)春風起誰知歴亂¶
心¶
客愁看柳色日日逐春長憑送湘流水綿綿入帝鄉¶
　　　洞庭乾二首¶
借問蓬莱水誰逢清淺年傷心雲夢澤歲歲作桑田¶
朱宫紫貝闕一旦作沙洲八月還平在魚蝦不用愁¶
　　　病起别主人¶
益媿千金少情將一飯殊恨無泉客淚盡泣感恩珠¶
<pb:KR4h0140_WYG_570-2b>¶
　　　火爐前坐¶
孤燈照不寐風雨滿西林多少闗心事書(一作/畫)灰到夜¶
深¶
　　　古詞¶
一合相思淚臨江灑素秋碧波如㑹意却與向西¶
流¶
　　　嘲賣藥翁¶
斸盡春山土辛勤賣藥翁莫抛破笠子留作敗(一作/販)天¶
<pb:KR4h0140_WYG_570-3a>¶
公¶
　　　傷小女癡(一作/疑)兒¶
哭爾春日短支頤長嘆嗟不如半死樹猶吐一枝(一作/半邊)¶
花¶
　　　青鷁¶
獨立蒹葭雨低飛浦嶼風須知毛色下(一作/異)莫入鷺鷥¶
叢¶
　　　池塘晩景¶
<pb:KR4h0140_WYG_570-3b>¶
風荷珠露傾驚起睡鵁鶄月落池塘靜金刀剪一聲¶
　　　投從叔¶
可惜出羣蹄毛焦久卧泥孫陽如不顧騏驥向誰嘶¶
　　　惱自澄¶
常聞天女㑹玉指散天花莫遣春風裏紅芳㸃袈裟¶
　　　讀賈誼傳¶
卑濕長沙地空抛出世才巳齊生死理鵩鳥莫為災¶
　　　寄人¶
<pb:KR4h0140_WYG_570-4a>¶
寄語雙蓮子須知用意深莫嫌一㸃苦便擬棄蓮心¶
　　　寄韋秀才¶
荆臺蘭渚客寥落共含情空館相思夜孤燈照雨聲¶
　　　春日寄友(一作春日南臺/初晴望寄友)¶
晴氣熏櫻蘂丰濛雪滿林請君三斗酒醉卧白羅岑¶
　　　題竹¶
一頃含秋緑森(一作/春)風十萬竿氣吹朱夏轉聲掃碧霄¶
寒¶
<pb:KR4h0140_WYG_570-4b>¶
　　　懐初公¶
不見休上人空傷碧雲思何處開寶書秋風海光寺¶
　　　龍安寺佳人阿最歌八首¶
團團明月面冉冉柳枝腰未入鴛鴦被心長似火燒¶
見面知何益聞名憶轉深拳孿荷葉子未得展蓮心¶
欲摘不得摘如看波上花若教親玉樹情願作蒹葭¶
門路穿茶焙(一作/竈)房門映竹煙㑹湏隨鹿女乞火到窗¶
前¶
<pb:KR4h0140_WYG_570-5a>¶
不是求心印都縁愛緑珠何湏同㤗寺然後始為奴¶
既為金界客任改淨人名願掃琉璃地燒香過一生¶
素腕撩金索輕紅約翠紗不如欄下水終日見桃花¶
第一龍宫女相憐是阿誰好魚輸獺盡(一作/畫)白鷺鎮長¶
飢¶
　　　野鴨¶
鸂鶒借毛衣喧呼鷹隼稀雲披菱藻地任汝作羣飛¶
　　　題二妃廟¶
<pb:KR4h0140_WYG_570-5b>¶
黄陵廟前春巳空子規啼血滴松風不知精爽歸何處¶
疑是行雲秋色中¶
　　　寄友二首¶
野水晴山雪後時獨行邨落(一作/路)更相思無因一向溪¶
頭(一作/橋)醉處處寒梅映酒旗¶
花落輕寒酒熟遲醉眠不及落花期愁人相(一作/想)憶春¶
山暮煙樹蒼蒼播(一作/撥)榖時¶
　　　桃源¶
<pb:KR4h0140_WYG_570-6a>¶
我到瞿真(一作/童)上升處山川四(一作/西)望使人愁紫雲白¶
鶴去不返唯有桃花(一作/源)溪水流¶
　　　題王侍御宅¶
門向滄江碧岫開地多鷗鷺少塵埃緑陰十里灘聲裏¶
閒自(一作去/一作即)王家看竹来¶
　　　聞湘南從叔朝覲¶
長沙地窄郤回時舟檝駸駸向鳳池為報湘川神女道¶
莫教雲雨濕旌旗¶
<pb:KR4h0140_WYG_570-6b>¶
　　　漢陽太白樓¶
江上層(一作/晴)樓翠靄間滿簾春水滿窗山青楓緑草將¶
愁去逺入呉雲暝不還¶
　　　送客¶
沅水羅文海燕回柳條牽恨到荆臺定知行路春愁裏¶
故郢城邊見落梅¶
　　　醴陵道中¶
别酒離亭十里强半醒半醉引愁長無端(一作/人)寂寂春¶
<pb:KR4h0140_WYG_570-7a>¶
山路雪打溪梅狼籍香¶
　　　校書叔遺暑服¶
翠雲(一作/芸)箱裏疊樬櫳(一作/櫳樬)楚葛湘紗淨似空便著清¶
江明月夜輕凉與挂(一作/致)一身風¶
　　　贈魏三十七¶
名珪字玉淨無瑕美譽芳聲有數車莫放燄光髙二丈¶
来年燒殺杏園花¶
　　　酬崔表仁(一作/臣)¶
<pb:KR4h0140_WYG_570-7b>¶
昨日朱門一見君忽驚野鶴在雞羣不應長啄潢汙水¶
早晩歸飛碧落雲¶
　　　旅遊番禺獻凉公¶
帝鄉羣侣杳難尋獨立滄洲歲暮心野鶴棲飛(一作/飛棲)無¶
逺近稻粱多處是(一作/則)恩深¶
　　　長沙元門寺張璪員外壁書¶
片石長松倚素楹翛然雲壑見髙情世人只愛凡花鳥¶
無處不知梁廣名¶
<pb:KR4h0140_WYG_570-8a>¶
　　　請告出春明門(一本無請/告二字)¶
本不將心挂名利亦無情意在樊籠鹿裘藜杖且歸去¶
富貴榮華春夢中¶
　　　引水行¶
一條寒玉走秋泉引出深蘿洞口煙十里暗流聲不斷¶
行人頭上過潺湲¶
　　　移松竹¶
龍髯鳳尾亂颼(一作/飂)颼帶霧停風一畝秋待取滿庭蒼¶
<pb:KR4h0140_WYG_570-8b>¶
翠合酒尊書案閉門休¶
　　　歎靈鷲寺山榴¶
水蝶巖蜂俱不知露紅凝艷數千枝山深春晩無人賞¶
即是杜鵑催落時¶
　　　黄陵廟(一作李/逺詩)¶
黄陵廟前莎草春黄陵女兒茜裙新輕舟短(一作/小)櫂(一/作)¶
(檝/)唱(一作/隨)歌去水逺山長愁殺人¶
　　　北亭¶
<pb:KR4h0140_WYG_570-9a>¶
斜雨飛絲織曉空疎簾半捲野亭風荷花向盡秋光晩¶
零落殘紅緑沼中¶
　　　送客往涔陽¶
春與春愁逐日長逺人天畔逺思鄉蘋生水緑不歸去¶
孤負東溪七里莊¶
　　　寄友人鹿胎冠子¶
數(一作/散)㸃疎星紫錦斑仙家新様剪三山宜與謝公松¶
下戴淨簪雲髪翠微間¶
<pb:KR4h0140_WYG_570-9b>¶
　　　江南¶
鱗鱗别浦起微波汎汎輕舟桃葉歌斜雪北風何處宿¶
江南一别酒旗多¶
　　　荅友人寄新茗¶
滿火芳香碾麴塵吳甌湘水緑花新媿君千里分滋味¶
寄與春風酒渴人¶
　　　峽山寺上方¶
滿院泉聲水(一作/山)殿涼疎(一作/殿)簾微雨野松香東峰下¶
<pb:KR4h0140_WYG_570-10a>¶
視南溟月笑踏金波看海光¶
　　　秋登涔陽城(一作/樓)二首¶
萬户砧聲水國秋凉風吹起故鄉愁行人逺望偏傷思¶
白浪青楓滿北樓¶
穿針樓上閉秋煙織女佳期又隔年斜笛(一作/漢)夜深吹¶
不落一條銀漢(一作/浪)挂秋天¶
　　　釣魚¶
七尺青竿一丈絲菰蒲(一作/蔣)葉裏逐風吹㡬囘舉手抛¶
<pb:KR4h0140_WYG_570-10b>¶
芳餌驚起沙灘水鴨兒¶
　　　酬魏三十七¶
靜裏(一作/裛)寒香觸思初開緘忽見二瓊琚一吟麗句風¶
流極沒得𢎞文李校書¶
　　　贈琵琶妓¶
我見鴛鴦飛水上君還望月苦相思一雙裙帶同心結¶
早寄黄鸝孤鴈兒¶
　　　落㠶後賦得二絶¶
<pb:KR4h0140_WYG_570-11a>¶
平湖茫茫春日落危檣獨映沙洲泊上岸閒尋細草行¶
古查飛起黄金鶚¶
水浮秋煙沙曉雪皎潔無風鐙影徹(一作影/澄澈)海客雲帆¶
未挂時相與縁江拾眀月¶
　　　贈人¶
曾留宋玉舊衣裳惹得巫山夢裏香雲雨無情難管領¶
任他别嫁楚襄王¶
　　　贈妓人¶
<pb:KR4h0140_WYG_570-11b>¶
誰家少女字千金省向人間逐(一作/觸)處尋今日分明花¶
裏見一雙紅臉動春心¶
　　　山榴¶
洞中春氣䝉籠暄尚有紅英千樹繁可憐夾水錦歩障¶
羞數石家金谷園¶
　　　鸂鶒¶
錦羽相呼暮沙曲波上雙聲戛哀玉霞眀川靜極望中¶
一時飛滅青山緑¶
<pb:KR4h0140_WYG_570-12a>¶
　　　沅江漁者¶
倚櫂汀洲沙日晩江鮮野菜桃花飯長歌一曲煙靄深¶
歸去滄江(一作/浪)緑波逺¶
　　　題金山寺石堂¶
白波四面照樓臺日夜潮聲繞寺迴千葉紅蓮髙㑹處¶
㡬曾龍女獻珠来¶
　　　戲贈魏十四¶
蘭浦秋来煙雨深㡬多情思在琴心知君調得東家子¶
<pb:KR4h0140_WYG_570-12b>¶
早晩和鳴入錦衾¶
　　　和人贈别¶
嚬黛低紅别怨多深亭(一作/停)芳恨滿横波聲中唱出纒¶
綿意淚落鐙前一曲歌¶
　　　宿巫山廟二首¶
寂寞髙堂别楚君玉人天上逐行雲停舟十二峰巒下¶
幽佩仙香半夜聞¶
廟閉春山曉月光波聲囘合樹蒼蒼自從一别襄王夢¶
<pb:KR4h0140_WYG_570-13a>¶
雲雨空飛巫峽長¶
　　　傷柘枝妓¶
曾見雙鸞舞鏡中聮飛接影對春風今来獨在花筵散¶
(一作/上)月滿秋天一半空¶
　　　題櫻桃¶
春初攜酒此花間㡬度臨風倒玉山今日葉深(一作/聲)黄¶
滿樹再来惆悵不能攀¶
　　　惱從兄¶
<pb:KR4h0140_WYG_570-13b>¶
芳草萋萋新燕飛芷汀南望鴈書稀武陵洞裏尋春客¶
已被桃花迷不歸¶
　　　紫極宫齋後¶
紫府空歌碧落寒曉星寥亮月光殘一羣白鷺髙飛上¶
(一作/散)唯有松風吹石壇¶
　　　春晩¶
思鄉之客空凝嚬(一作/顰)天邉欲盡未盡春獨攀江樹深¶
不語芳草落花愁殺人¶
<pb:KR4h0140_WYG_570-14a>¶
　　　喜渾吉見訪¶
公子春衫桂水香逺衝飛(一作/霏)雪過書堂貧家冷落難¶
消日唯有松筠滿院凉¶
　　　索曲送酒¶
簾外春風正落梅湏求狂藥解愁囘煩君玉指輕攏撚¶
慢撥鴛鴦送一桮¶
　　　山驛梅花¶
生在幽崖獨無主溪蘿澗鳥為儔侣行人陌上不留情¶
<pb:KR4h0140_WYG_570-14b>¶
愁香空謝深山雨¶
　　　重陽日上渚宫楊尚書¶
落帽臺邊菊半黄行人惆悵對重陽荆州一見桓宣武¶
為趁悲秋入帝鄉¶
　　　書院二小松¶
一雙幽色出凡塵數粒秋煙二尺鱗從此靜牕聞細韻¶
琴聲長伴讀書人¶
　　　勸人廬山讀書¶
<pb:KR4h0140_WYG_570-15a>¶
憐君少雋利如鋒氣爽神清刻骨聰片玉若磨唯轉瑩¶
莫辭雲水入廬峯¶
　　　言懐¶
白鶴髙飛不逐羣嵇康琴酒鮑昭文此身未有棲歸處¶
天下人(一作/之)間一片雲¶
　　　聞笛¶
冉冉生山草何異截而吹之動天地望鄉臺上望鄉時¶
不獨落梅兼落淚¶
<pb:KR4h0140_WYG_570-15b>¶
　　　曉讌(一作/粧)¶
金波西傾銀漢落緑樹含煙倚朱閣曉華朧&KR0008;(一作/曨&KR0008;)聞¶
調笙一㸃殘燈隔羅幕¶
　　　將遊荆州投魏中丞¶
貧埋病壓老巑岏拂拭菱花不喜看又恐無人肻青眼¶
事須憑仗小還丹¶
　　　二辛夷¶
狂吟亂舞雙白鶴霜翎玉羽紛紛落空庭向晩春雨㣲¶
<pb:KR4h0140_WYG_570-16a>¶
却斂寒香抱瑶萼¶
　　　題龍潭西齋¶
寂寞幽齋暝煙起滿徑西風落松子逺公一去兠率宫¶
唯有面(一作/門)前虎溪水¶
　　　中秋寄南海梁侍御(一本無/梁字)¶
海靜天髙景氣殊鯨睛失彩蚌潛珠不知今夜越臺上¶
望見瀛洲方丈無¶
　　　戲贈姬人(一本此下有賦尖字韻四字/一作張祐與杜牧聮句詩)¶
<pb:KR4h0140_WYG_570-16b>¶
骰子廵抛裹手拈無因得見玉纎纎但知謔道金釵落¶
圖向人前露指尖¶
　　　大庾山嶺別友人¶
篔簹無子鴛雛飢毛彩凋摧不得歸誰念火雲千嶂裏¶
低身猶傍鷓鴣飛¶
　　　石門戍¶
到此空思吳隱之潮痕草蔓上幽碑人來皆望珠璣去¶
誰詠貪泉四句詩¶
<pb:KR4h0140_WYG_570-17a>¶
　　　　文殊院避暑¶
　赤日黄埃滿世間松聲入耳即心閑願尋五百仙人去¶
　一世清凉住雪山¶
　　　　南莊春晩二首¶
　連雲草映一條陂鸂𪆟雙雙帶水飛南邨小路桃花落¶
　細雨斜風獨自歸¶
　草暖沙長望去舟微茫烟浪向巴丘沅江(一作/湘)寂寂春¶
　歸盡水緑蘋香人自愁¶
<pb:KR4h0140_WYG_570-17b>¶
　　　　湘妃廟¶
　少將風月怨平湖見盡扶桑水到枯相約杏花壇上去¶
　畫欄紅紫鬭樗蒱¶
　¶
　¶
　¶
　¶
御定全唐詩巻五百七十¶
