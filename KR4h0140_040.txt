# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.056873
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四十
<pb:KR4h0140_WYG_040-1a>¶
　欽定四庫全書¶
御定全唐詩巻四十¶
　　上官儀¶
　上官儀字游韶陕州陕人貞觀初擢進士第召授𢎞文¶
　館直學士遷秘書郎太宗毎屬文遣儀視藁私宴未嘗¶
　不預髙宗即位為秘書少監進西䑓侍郎同東西臺三¶
　品麟德元年坐梁王忠事下獄死儀工詩其詞綺錯婉¶
　媚人多効之謂為上官體集三十巻今編詩一卷¶
<pb:KR4h0140_WYG_040-1b>¶
　　　　奉和過舊宅應制¶
　石關清晚夏璇輿御早秋神麾颺珠雨仙吹響飛流沛¶
　水祥雲泛宛郊瑞氣浮大風迎(一作/凝)漢筑(一作/築)藂烟入¶
　舜球翠梧臨鳯邸滋蘭帶鶴舟偃伯歌𤣥化扈蹕頌王¶
　遊遺簪謬昭(一作/詔)奬珥筆荷恩休¶
　　　　早春桂林殿應詔¶
　步輦出披香清歌臨太液曉樹流鶯滿春堤芳草積風¶
　光(一作/色)翻露文雪華上空碧花蝶来未巳山光曖將夕¶
<pb:KR4h0140_WYG_040-2a>¶
　　　安德山池宴集¶
上路抵平津後堂羅薦陳締交開狎賞麗席展芳辰密¶
樹風烟積迴塘荷芰新雨霽虹橋晚花落鳯臺春翠釵¶
低舞席文杏散歌塵方惜流觴滿夕鳥已城闉¶
　　　酬薛舎人萬年宫晚景寓直懐友¶
奕奕九成臺窈窕絶塵埃蒼蒼萬年樹玲瓏下㝠霧池¶
色揺晚空巖花(一作/光)歛餘煦清切丹禁静浩蕩文河注¶
留連窮勝託夙(一作/風)期暌善謔東望安仁省西臨子雲¶
<pb:KR4h0140_WYG_040-2b>¶
閣長嘯披煙霧髙步尋蘭若金狄掩通門雕鞍歸騎喧¶
燕姝對明月荆豔促芳尊別有青山路䇿杖訪王孫¶
　　　奉和潁川公秋夜¶
泬寥空色逺芸黄淒序變涸浦落遵鴻長飇送巢燕千¶
秋流夕景萬籟含宵喚(一作/轉)峻雉聆金柝層臺切銀箭¶
　　　謝都督挽歌¶
漠漠佳城幽蒼蒼松檟暮魯幕飄欲卷宛駟悲還顧楚¶
挽(一作/橈)繞盧山胡笳臨武庫悵然郊原静烟生歸鳥度¶
<pb:KR4h0140_WYG_040-3a>¶
　　　八詠應制二首¶
啟重帷重帷照文杏翡翠藻輕花流蘇媚浮影瑶笙燕¶
始歸金堂露初晞風隨少女至虹共美人歸羅薦已擘¶
鴛鴦被綺衣復有蒲萄帶殘紅豔粉映簾中戲蝶流鶯¶
聚窗外洛濱春雪迴巫峡暮雲来雪花飄玉輦雲光上¶
璧䑓共待新妝出清歌送落梅¶
入叢䑓叢䑓裛春露滴瀝間深紅參差散輕素妝(一作/粉)¶
蝶驚復聚黄鸝飛且顧攀折殊未已復值驚飛起送影¶
<pb:KR4h0140_WYG_040-3b>¶
舞衫前飄香歌扇裡望望惜春暉行行猶未歸暫得佳¶
遊趣更愁花鳥稀且學鳥聲調鳯管方移花影入鴛機¶
　　　和太尉戲贈髙陽公¶
薫爐御史出神仙雲鞍羽蓋下芝田紅塵正起浮橋路¶
青樓遥敞御溝前傾城比態芳菲節絶世相嬌是六年¶
慣是洛濱要解珮本是河間好數錢翠釵照耀銜雲髪¶
玉步逶迤動羅袜石榴絞帶輕花轉桃枝綠扇微風發¶
無情拂袂欲留賓詎恨深潭不可越天津一别九秋長¶
<pb:KR4h0140_WYG_040-4a>¶
豈若隨聞三日香南國自然勝掌上東家復是憶王昌¶
　　　王昭君¶
玉關春色晩金河路幾千琴悲桂條上笛怨柳花前霧¶
掩臨妝月(一作/鳯)風驚入鬢蟬緘(一作/裁)書待還使淚盡白¶
雲(一作/日南)天¶
　　　詠雪應詔¶
禁園凝朔氣瑞雪掩晨曦花明棲鳯閣珠散影娥池飄¶
素迎歌上翻光(一作/花)向舞移幸因千里映還繞萬年枝¶
<pb:KR4h0140_WYG_040-4b>¶
　　　奉和山夜臨秋¶
殿帳清炎氣輦道含秋隂凄風移漢筑流水入虞琴雲¶
飛送斷雁月上浄疎林滴瀝露枝響空濛烟壑深¶
　　　江王太妃挽歌¶
黄鶴悲歌絶椒花清頌餘埃凝寫鄰鏡網結和扉魚銀¶
消風燭盡珠滅夜輪虚别有南陵路幽叢臨葉疎¶
　　　故北平公挽歌¶
木落園林曠庭虚風露寒北里清音絶南陔芳草殘逺¶
<pb:KR4h0140_WYG_040-5a>¶
氣猶標劍浮雲尚寫冠寂寂琴臺晚秋隂入井榦¶
　　　髙密長公主挽歌¶
湘渚韜靈跡娥臺静瑞音鳯逐清簫逺鸞隨幽鏡沈霜¶
處華芙(一作/英)落風前銀燭侵寂寞平陽宅(一作/館)月冷洞¶
房深¶
　　　詠畫障¶
芳晨麗日桃花浦珠簾翠帳鳯凰樓蔡女菱歌移錦䌫¶
燕姬春望上瓊鉤新妝漏影浮輕扇冶袖飄香入淺流¶
<pb:KR4h0140_WYG_040-5b>¶
未减行雨(一作/雲)荆臺下自比凌波洛浦遊¶
　　　奉和秋日即目應制¶
上苑通平樂神池邇建章樓臺相掩映城闕互相望緹¶
油泛行幔簫吹轉浮梁晚雲含朔氣斜照(一作/陽)蕩秋光¶
落葉飄蟬影平流寫雁行槿散凌風縟荷銷裛露香仙¶
歌臨枍栺𤣥豫歴長楊歸路乗明月千門開未央¶
　　　入朝洛堤步月¶
脈脈廣川流驅馬歴長洲鵲飛山月曙蟬噪野風秋¶
<pb:KR4h0140_WYG_040-6a>¶
　　　　春日(一作元/萬頃詩)¶
　花輕蝶亂仙人杏葉密鶯啼(一作/喧)帝女桑飛雲閣上春¶
　應至明月樓中夜未央¶
　　　　從駕閭山詠馬¶
　桂香塵處減練影月前空定惑由(一作/乏函)關吏徒嗟塞上¶
　翁¶
　¶
　¶
<pb:KR4h0140_WYG_040-6b>¶
　¶
　¶
　¶
　¶
　¶
　¶
　¶
御定全唐詩巻四十¶
