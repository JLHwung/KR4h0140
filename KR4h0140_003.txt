# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.360544
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三
<pb:KR4h0140_WYG_003-1a>¶
　欽定四庫全書¶
御定全唐詩巻三¶
　　明皇帝¶
　帝諱隆基睿宗第三子始封楚王後為臨淄郡王景雲¶
　元年進封平王立為皇太子英武多能開元之際勵精¶
　政事海内殷盛旁求宏碩講道藝文貞觀之風一朝復¶
　振在位四十五年諡曰明詩一巻¶
　　　　過晉陽宫¶
<pb:KR4h0140_WYG_003-1b>¶
　緬想封唐處實惟建國初俯察伊晉野仰觀乃參虚井¶
　邑龍斯躍城池鳳翔餘林塘猶沛澤臺榭宛舊居運革¶
　祚中否時遷命兹符顧循承丕構怵惕多憂虞尚恐威¶
　不逮復慮化未孚豈徒勞轍迹所期訓戎車習俗問黎¶
　人親廵慰里閭永言念成功頌徳臨康衢長懐經綸日¶
　歎息履庭隅艱難安可忘欲去良踟躕¶
　　　　行次成臯途經先聖擒建徳之所緬思功業感¶
　　　　而賦詩¶
<pb:KR4h0140_WYG_003-2a>¶
有隋政昏虐羣雄巳交爭先聖按劒起叱咤風雲生飲¶
馬河洛竭作氣嵩華驚克敵睿圖就擒俘帝道亨顧慙¶
嗣寶歴恭承天下平幸過翦鯨地感慕神且英¶
　　　校獵義成喜逢大雪率題九韻以示羣官¶
弧矢威天下旌旗遊近縣一面施鳥羅三驅教人戰暮¶
雲成積雪曉色開行殿皓然原隰同不覺林野變北風¶
勇士馬東日華組練觸地銀麞出連山縞鹿見月兔落¶
髙矰星狼下急(一作/飛)箭旣欣盈尺兆復憶磻谿便嵗豐¶
<pb:KR4h0140_WYG_003-2b>¶
將遇賢俱荷皇天眷¶
　　　賜諸州刺史以題座右(開元十六年帝自擇廷/臣為諸州刺史許景先)¶
　　　(虢州源光裕鄭州㓂泚宋州鄭温琦邠州袁仁/恭杭州崔志亷㐮州李昇期邢州鄭放定州蔣)¶
　　　(挺湖州裴觀滄州崔誠遂州凡十一人行詔宰/相諸王御史以上祖道洛濱盛供具奏太常樂)¶
　　　(帛舫水嬉賜詩令題座/右且給筆紙令自賦焉)¶
眷言思共理鑑㝱(一作/古)想維良猗歟此推擇聲(一作/評)績¶
著周行賢能既俟進黎獻實佇康視人當如子愛人亦¶
如傷講學試誦論阡陌勸耕桑虚譽不可飾清知不可¶
<pb:KR4h0140_WYG_003-3a>¶
忘求名迹易見安貞徳自彰訟獄必以情教民貴有常¶
恤&KR1103;且存老撫弱復綏強勉哉各祗命知予眷萬方¶
　　　送忠州太守康(紀事/作唐)昭逺等¶
端拱臨中樞緬懷共予理不有臺閣英孰振循良美分¶
符侯甸内拜手明庭裏誓節期飲氷調人方導水嘉聲¶
馳九牧惠化光千祀時雨侔昔賢芳猷貫前史佇爾頌¶
中和吾將令卿士¶
　　　送李邕之任滑臺¶
<pb:KR4h0140_WYG_003-3b>¶
漢家重東郡宛彼白馬津黎庻既蕃殖臨之勞近臣逺¶
别初首路今行方及春課成應第一良牧爾當仁¶
　　　端午三殿宴羣臣探得神字(并序/)¶
　　律中蕤賓獻酬之象著火在盛徳文明之義燀故¶
　　以式宴陳詩上和下暢者也朕宵衣旰食輯聲教¶
　　於萬方卜戰行師總兵鈐於四海勤貪日給憂忘¶
　　心勞聞蟬聲而悟物變見槿花而驚候改所頼濟¶
　　濟朝廷視成鵷鷺桓桓邊塞責辦熊羆喜麥秋之¶
<pb:KR4h0140_WYG_003-4a>¶
　　有登玩梅夏之無事時雨近霽西郊靃靡而一色¶
　　炎雲作峰南山嵯峨而異勢正當召儒雅宴髙明¶
　　廣殿肅而清氣生列樹深而長風至㕑人嘗散熱¶
　　之饌酒正行逃暑之飲庖捐惡鳥俎獻肥龜新筒¶
　　裹練香蘆角黍恭儉之儀有序慈惠之意溥洽諷¶
　　味黄老致息心於真妙抑揚游夏滌煩想於詩書¶
　　超然𤣥覽自足為樂何止柏枕桃門驗方術於經¶
　　記綵花命縷觀問遺於風俗感婆娑於孝女憫枯¶
<pb:KR4h0140_WYG_003-4b>¶
　　槁之忠臣而巳哉歎節氣之循環美君臣之相樂¶
　　凡百在㑹咸可賦詩五言紀其日端七韻成其火¶
　　數豈獨漢武之殿盛朝士之連章魏文之臺壯辭¶
　　人之竝作云爾¶
五月符天數五音調夏鈞舊來傳五日無事不稱神穴¶
枕通靈氣長絲續命人四時花競巧九子糉爭新方殿¶
臨華節圓宫宴雅臣進對一言重遒文六義陳股肱良¶
足詠風化可還淳¶
<pb:KR4h0140_WYG_003-5a>¶
　　　温湯對雪¶
北風吹同雲同雲飛白雪白雪乍廻散同雲(一作/北風)何慘¶
烈未見温泉氷寧知火井滅表瑞良在兹庻幾可怡悦¶
　　　登蒲州逍遥樓¶
長榆息烽火髙柳静風塵卜征廵九洛展豫出三秦昔¶
是潛龍地今為上理辰時平乗(一作/承)道泰聊賞遇年春¶
黄河分地絡(一作/脈)飛觀接天津一覽遺芳翰千載肅如¶
神¶
<pb:KR4h0140_WYG_003-5b>¶
　　　經河上公廟¶
昔聞有耆叟河上獨遺榮跡與塵囂隔心將道德并詎¶
以天地累寧為寵辱驚矯然翔寥廓如何屈堅貞𤣥𤣥¶
妙門啓肅肅祠宇清冥漠無先後那能紀(一作/記)姓名¶
　　　過王濬墓¶
吳國分牛斗晉室命龍驤受任敵巳滅策勲名不彰居¶
美未盡善矜功徒自傷長㦸今何在孤墳此路傍不觀¶
松柏茂空餘荆棘塲歎嗟懸劒隴誰識夢刀祥¶
<pb:KR4h0140_WYG_003-6a>¶
　　　初入秦川路逢寒食¶
洛陽(一作/川)芳樹映天津灞岸(一作/上)垂楊窣地新直為經¶
過行處樂不知虚度兩京春去年餘(一作/有)閏今春早曙¶
色和風著花草可憐寒食與清明光輝幷在長安道自¶
從闗路(一作/内)入秦川爭道何人不戲鞭公子途中妨(一/作)¶
(方/)蹴踘佳人馬上廢(一作/戲)鞦韆渭水長橋今欲渡蔥蔥¶
漸見新豐樹逺看驪岫入雲霄預想湯池起煙霧煙霧¶
氛氲水殿開暫拂香輪歸去來今嵗清明行巳晩明年¶
<pb:KR4h0140_WYG_003-6b>¶
寒食更相陪¶
　　　春臺望¶
暇景屬三春髙臺聊四望目極千里際山川一何壯太¶
華見重巖終南分叠嶂郊原紛綺錯參差多異狀佳氣¶
滿通溝遲歩入綺樓初鶯一一鳴紅樹歸雁雙雙(一作/遲遲)¶
去緑洲太液池中下黄鶴昆明水上映牽牛聞道漢家¶
全盛日别館離宫趣非一甘泉逶迤亘明光五柞連延¶
接未央周廬徼道縱横轉飛閣廽軒左右長須念作勞¶
<pb:KR4h0140_WYG_003-7a>¶
居者逸勿言我(一作/身)後焉能恤為想雄豪壯柏梁何如¶
儉陋卑茅室陽烏黯黯向山沈夕鳥喧喧入上林薄暮¶
賞餘回歩輦還念中人罷百金¶
　　　過大哥宅探得歌字韻¶
魯衛情先重親賢愛轉多冕旒豐暇日乘景暫經過戚¶
里申髙宴平臺奏雅歌復尋為善樂方驗保山河¶
　　　同玉真公主過大哥山池¶
地有招賢處人傳樂善名鶩池臨(一作/尋)九逹龍岫對層¶
<pb:KR4h0140_WYG_003-7b>¶
(一作/重)城桂月先秋冷蘋風向晩清鳳樓遥可見彷彿玉¶
簫聲¶
　　　經鄒魯祭孔子而歎之¶
夫子何為者栖栖一代中地猶鄹氏邑宅即魯王宫歎¶
鳳嗟身否傷麟怨道窮今看兩楹奠當與夢時同¶
　　　惟此温泉是稱愈疾豈予獨受其福思與兆人¶
　　　共之乗暇廵遊乃言其志¶
桂殿與山連蘭湯湧自然隂崖含秀色温谷吐潺湲績¶
<pb:KR4h0140_WYG_003-8a>¶
為蠲邪著功因養正宣願言將億兆同此共昌延¶
　　　旋師喜捷(一作/平胡)¶
邊服胡塵起長安漢將飛龍蛇開陣法貔虎振軍威詐¶
虜腦塗地征夫血染衣今朝書奏入明日凱歌歸¶
　　　過老子廟¶
仙居懷聖德靈廟肅神心草合人蹤斷塵濃鳥跡深流¶
沙丹竈沒闗路紫煙沈獨傷千載後空餘松柏林¶
　　　途次陜州¶
<pb:KR4h0140_WYG_003-8b>¶
境出三秦外途分二陜中山川入虞虢風俗限西東樹¶
古棠隂在耕餘譲畔空鳴笳從此去行見洛陽宫¶
　　　野次喜雪¶
拂曙闢行宫寒臯野望通繁雲低逺岫飛雪舞長空賦¶
象恒依物縈廻屢逐風為知勤恤意先此示年豐¶
　　　送賀知章歸四明(并序/)¶
　　天寶三年太子賓客賀知章鑒止足之分抗歸老¶
　　之疏觧組辭榮志期入道朕以其年在遲暮用循¶
<pb:KR4h0140_WYG_003-9a>¶
　　挂冠之事俾遂赤松之遊正月五日將歸㑹稽遂¶
　　餞東路乃命六卿庻尹大夫供帳青門寵行邁也¶
　　豈惟崇徳尚齒抑亦勵俗勸人無令二疏獨光漢¶
　　冊乃賦詩贈行¶
遺榮期入道辭老竟抽簮豈不惜賢逹其如髙尚心寰¶
中得袐要方外散幽襟獨有青門餞羣僚(一作/英)悵别深¶
　　　軒遊宫十五夜¶
行邁離秦國廵方赴洛師路逢三五夜春色暗中期闗¶
<pb:KR4h0140_WYG_003-9b>¶
外長河轉宫中淑氣遲歌鐘對明月不減舊遊時¶
　　　觀拔河俗戲(并序/)¶
　　俗傳此戲必致年豐故命北軍以求嵗稔¶
壯徒恒賈勇㧞拒抵長河欲練英雄志須明勝負多譟¶
齊山岌嶪氣作水騰波預期年嵗稔先此樂時和¶
　　　同劉晃喜雨¶
節變寒初盡時和氣巳春繁雲先合寸膏雨自依旬颯¶
颯飛平野霏霏静暗塵懸知花葉意朝夕望中新¶
<pb:KR4h0140_WYG_003-10a>¶
　　　千秋節賜羣臣鏡¶
鑄得千秋鏡光生百鍊金分將賜羣后遇象見清心臺¶
上氷華澈窗中月影臨更銜長綬(一作/壽)帶留意感人深¶
　　　賜道士鄧紫陽¶
太乙三門訣元君六甲符下傳金版術上刻玉清書有¶
美探真士囊中得祕書自知(一作/兹)三醮後翊我滅殘胡¶
　　　幸蜀西至劒門¶
劒閣横雲峻鑾輿出狩囘翠屏千仞合丹嶂五丁開灌¶
<pb:KR4h0140_WYG_003-10b>¶
木縈旗轉仙雲拂馬來乗時方在徳嗟爾勒銘才(肅宗/至徳)¶
(二載普安郡/守賈深勒石)¶
　　　答司馬承禎上劒鏡¶
寶照含天地神劒合隂陽日月麗光景星斗裁文章寫¶
鑑表容質佩服為身防從兹一賞玩永德保齡長¶
　　　送趙法師還蜀因名山奠簡¶
道家奠靈簡自昔仰神仙真子今將命蒼生福可傳江¶
山尋故國城郭信依然二室遥相望雲囬洞裏天(紀事/趙法)¶
<pb:KR4h0140_WYG_003-11a>¶
(師觀宇在今蜀/州新津縣也)¶
　　　送道士薛季昌還山¶
洞府修真客衡陽念舊居將成金闕要願奉玉清書雲¶
路三天近松溪萬籟虚猶期傳祕訣來徃候仙輿¶
　　　送𤣥同真人李抱朴謁灊山仙祠¶
城闕天中近蓬瀛海上遥歸期千載鶴春至一來朝采¶
藥逢三秀餐霞臥九霄叅同如有㫖金鼎待君燒¶
　　　春日出苑遊矚(太子時作一/作張説詩)¶
<pb:KR4h0140_WYG_003-11b>¶
三陽麗景早芳辰四序佳園物候新梅花百樹(一作/般)障¶
去路垂柳千條暗囘津鳥飛直為驚風葉魚沒都由怯¶
岸人惟願聖主南山壽何愁不賞萬年春¶
　　　春晩(一作/曉)宴兩相及禮官麗正殿學士探得風¶
　　　字(并序/)¶
　　朕以薄徳祗膺厯數正天柱之將傾紉地維之巳¶
　　絶故得承奉宗廟垂拱巖廊居海内之尊處域中¶
　　之大然後祖述堯典憲章禹績敦睦九族㑹同四¶
<pb:KR4h0140_WYG_003-12a>¶
　　海猶恐烝黎未乂徭戍未安禮樂之政虧師儒之¶
　　道喪乃命使者衣繡服行郡縣因人所利擇其可¶
　　勞所以便億兆也乃命將士擐介胄礪矢石審山¶
　　川之向背應嵗月之孤虚所以靜邊陲也乃命禮¶
　　官考制度稽典則序文昭武穆享天地神祇所以¶
　　申嚴潔也乃命學者繕落簡緝遺編纂魯壁之文¶
　　章綴秦坑之煨燼所以修文教也故能使流寓返¶
　　枌榆之業戎狄稱藩屏之臣神祇歆其禋祀庠序¶
<pb:KR4h0140_WYG_003-12b>¶
　　闡其經術既家六合時廵兩京函秦則委輸斯逺¶
　　鼎邑則朝宗所利封畿四塞從來測景之都城闕¶
　　千門自昔交風之地隂陽代謝日月相推豈可使¶
　　春色虚捐韶華竝歇乃置㫖酒命英賢有文苑之¶
　　髙才有掖垣之良佐舉杯稱慶何樂如之同吟湛¶
　　露之篇宜振凌雲之藻於時歲在乙丑開元十三¶
　　年三月二十七日¶
乾道運無窮恆將人代工隂陽調厯象禮樂報𤣥穹介¶
<pb:KR4h0140_WYG_003-13a>¶
胄清荒外衣冠佐域中言談延國輔詞賦引文雄野霽¶
伊川緑郊明鞏樹紅冕旒多暇景詩酒㑹春風¶
　　　首夏花蕚樓觀羣臣宴寧王山亭囘樓下又申¶
　　　之以賞樂賦詩(并序/)¶
　　萬物莫不氣兆乎上而形視乎下鐵石異品雲蒸¶
　　竝溼草木無心春來咸喜故聖人𢎞道先王法天¶
　　酒星主獻酬之義需卦陳飲食之象近命羣官(一/作)¶
　　(臣/)欣時樂宴盡九春之麗景匝三旬之暇日暢飲¶
<pb:KR4h0140_WYG_003-13b>¶
　　桂山櫂歌沁水醇以養徳味以平心本將導逹陽¶
　　和助成長育亦朝廷多慶軍國餘閒者也前月之¶
　　晦細風飄雨繁弦中止列席半醉佳辰易失絕興¶
　　難追良可惋也今年帶閏節候全晩暑氣猶清芳¶
　　草未歇申布雅意復叙初筵披樂善之邸坐忘憂¶
　　之觀東郊跬歩南山在目足以締夏首之新賞補¶
　　春餘之墜歡朕登覽上宫俯臨長陌暢衆心之怡¶
　　虞懽歸騎之逶迤鼓之以琴瑟侑之以筐篚衢尊¶
<pb:KR4h0140_WYG_003-14a>¶
　　意洽場藿思暢賦我有嘉賓之詩奏君臣相悦之¶
　　樂踟躕西日吟玩乗風不知衷情之發於翰墨也¶
今年通閏月入夏展春輝樓下風光(一作/花)晩(一作/媚)城隅¶
宴賞歸九歌揚政要六舞散朝(一作/征)衣天喜時相合人¶
和事不違禮中推意厚樂處感心微别賞陽臺樂前旬¶
暮雨飛¶
　　　同二相巳下羣官樂遊園宴(二相謂張/説宋璟)¶
撰(一作/㢲)日巖廊暇需雲宴樂初萬方朝玉帛千品㑹簪¶
<pb:KR4h0140_WYG_003-14b>¶
裾地入南山近城分北斗餘池(一作/林)塘垂柳密原隰野¶
(一作/野雜)花疎帟幕看逾暗歌鐘聽自虚興闌歸騎轉還奏¶
弼違書¶
　　　集賢書院成送張説上集賢學士賜宴得珍字¶
廣學開書院(一作/殿)崇儒引席珍集賢招(一作/昭)衮職論道¶
命台臣禮樂沿今古文章革舊新獻酬尊俎列賓主位¶
班陳節變雲初夏時移氣尚春所希光史冊千載仰兹¶
晨¶
<pb:KR4h0140_WYG_003-15a>¶
　　　王屋山送道士司馬承禎還天台¶
紫府求賢士清谿祖逸人江湖與城闕異跡且殊倫間¶
(一作/聞)有幽棲者居然厭俗塵林泉先得性芝(一作/松)桂欲¶
調神地道踰稽(一作/雞)嶺天台接海濱(一作/瀕)音徽從此間¶
萬古一芳春¶
　　　早度蒲津闗¶
鐘鼓嚴更曙山河野望通鳴鑾下蒲坂飛斾入秦中地¶
險闗逾壯天平鎮尚雄春來(一作/深)津樹合月落戍樓空¶
<pb:KR4h0140_WYG_003-15b>¶
馬色分朝景雞聲逐曉風所希常道泰非復候(一作俟/又作棄)¶
繻同¶
　　　途經華嶽¶
飭駕去京邑鳴鸞指洛川循(一作/修)途經太華回蹕暫周¶
旋翠崿留斜影懸巖冒(一作/凝)夕煙四方皆石壁五位配¶
金天彷彿看髙掌依稀聽子先終當銘歲月從此記靈¶
仙¶
　　　喜雪¶
<pb:KR4h0140_WYG_003-16a>¶
日觀卜先征時廵順物情風行未僃禮雲密遽飄霙委¶
樹寒花發縈空落絮輕朝如玉巳㑹庭似月猶明旣覩¶
膚先合還欣尺有盈登封何以報因此謝功成¶
　　　幸鳳泉湯¶
西狩觀周俗南山歴漢宫薦鮮知路近省斂覺年豐隂¶
谷含神爨湯泉養聖功益齡仙井合愈疾醴源通不重¶
鳴岐鳳誰矜陳寶雄願將無限澤霑沐衆心同¶
　　　南出雀鼠谷答張說(紀事云帝登封泰山南出/雀鼠谷張說獻詩帝答之)¶
<pb:KR4h0140_WYG_003-16b>¶
　　　(仍命羣/臣應制)¶
雷出應(一作/膺)乾象風行順(一作/訓)國人川途猶在晉車馬¶
漸歸秦背陜(一作/硤)關山險横汾鼓吹頻(一作/震)草依陽谷¶
變花待北巖春聞有鵷鸞客清詞雅調新求音思欲報¶
心跡竟難陳¶
　　　賜崔日知徃潞州¶
潞國開新府壺闗寵舊林妙旌(一作/精)循吏徳持(一作/特)恱¶
庻氓心禮樂中朝貴神明列郡欽揚風非贈扇易俗是¶
<pb:KR4h0140_WYG_003-17a>¶
張琴藩鎮謳謡滿(一作/洽)行宫雨露深㑹書丞相策先賜¶
潁川金¶
　　　為趙法師别造精院過院賦詩(并序/)¶
　　秋九月聽政觀風在乎遊息退朝之後歴西上陽¶
　　入清虚院則法師所居之地也法師得𤣥元之法¶
　　養浩然之氣故法此仙家特建真宇紫房對聳緑¶
　　竹羅生旣親重其人毎經過其地以怡神洗雪進¶
　　徳修業何必齋心累月逺在順風因而賦詩用適¶
<pb:KR4h0140_WYG_003-17b>¶
　　其(一作/真)意云爾¶
宗師心物外為道運虚舟不戀巖泉賞來從宫禁遊探¶
𤣥知幾歲習靜更宜秋煙樹辨朝色風湍聞夜流坐朝¶
繁聽覽尋勝在清幽欲廣無為化因兹庻可求¶
　　　端午(一作端午武/成殿宴羣臣)¶
端午臨中夏時清日復長鹽梅巳佐鼎麯糵且傳觴事¶
古人留迹年深縷積(一作/續)長當軒知槿茂向水覺蘆香¶
億兆同歸壽羣公共保昌忠貞如不替貽厥後昆芳¶
<pb:KR4h0140_WYG_003-18a>¶
　　　春中興慶宫酺宴(并序/)¶
　　夫抱器懐才含仁蓄徳可以坐而論道者我於是¶
　　乎闢重門以納之作扞四方折衝萬里可運籌帷¶
　　幄者我於是乎懸重禄以待之是故外無金革之¶
　　虞朝有搢紳之盛所以巖廊多暇垂拱無為不言¶
　　而海外知歸不教而寰中自肅元亨之道其在兹¶
　　乎况乎天地交而萬物通隂陽和而四時序所寶¶
　　者粟所貴者賢故以宵旰為懐黎元在念盡力溝¶
<pb:KR4h0140_WYG_003-18b>¶
　　洫不知宫室之巳卑致敬鬼神不知飲食之斯薄¶
　　徃以仲冬建子南至初陽爰詔司存式陳郊祀挹¶
　　夷夏之誠請答人神之厚睠煙歸太乙禮僃上𤣥¶
　　足以申昭報之情足以極嚴禋之道然心融萬類¶
　　歸雷雨之先春慶洽百僚象雲天而髙宴歲二月¶
　　地三秦水泛泛而龍池滿日遲遲而鳳樓曙青門¶
　　左右軒庭映梅柳之春紫陌東西帟幕動煙霞之¶
　　色撞鐘伐鼓雲起雪飛歌一聲而酒一杯舞一曲¶
<pb:KR4h0140_WYG_003-19a>¶
　　而人一醉詩以言志思吟湛露之篇樂以忘憂慙¶
　　運臨汾之筆¶
九逹長安道三陽别館春還將聽朝暇回作豫遊晨不¶
戰要荒服無刑禮樂新合酺覃土宇歡宴接羣臣玉斝¶
飛千日瓊筵薦八珍舞衣雲曳影歌扇月開輪伐鼓魚¶
龍雜撞鐘角觝陳曲終酣興晩須有醉歸人¶
　　　千秋節宴(并序/)¶
　　令節肇開情兼感慶率題八韻以示羣臣¶
<pb:KR4h0140_WYG_003-19b>¶
蘭殿千秋節稱名(一作/君)萬壽(一作/歲)觴風傳率土慶日表¶
繼天祥玉宇開花萼宫(一作/金)縣動㑹昌衣冠白鷺(一作/露)¶
下帟幕翠雲長獻遺(一作/壽)成新俗朝儀入舊章月銜花¶
綬鏡露綴綵絲囊處處祠田祖年年宴杖鄉深思一徳¶
事小獲萬人康(開元十八年禮部奏請秋社㑹竝就千/秋節先賽白帝報田祖然後坐飲散之)¶
(故詩/云云)¶
　　　左丞相說右丞相璟太子少傅乾曜同日上官¶
　　　命宴東(一作/都)堂賜詩¶
<pb:KR4h0140_WYG_003-20a>¶
赤帝收三傑黄軒舉二臣由來丞相重分掌國之鈞(一/作)¶
(均/)我有握中璧雙飛席上珍子房推道要仲子訝風神¶
復輟台衡老將為調護人鵷鸞同拜日車騎擁行塵樂¶
聚南宫宴觴連北斗醇俾予成百揆垂(一作/端)拱問彝倫¶
　　　早登太行山中言志¶
清蹕度河陽凝笳上太行火龍明鳥道鐵騎繞羊腸白¶
霧埋隂壑丹霞助曉光澗泉含宿凍山木(一作/草)帶餘霜¶
野老茅為屋樵人薜作裳宣風問耆艾敦俗勸耕桑凉¶
<pb:KR4h0140_WYG_003-20b>¶
徳慙先哲徽猷慕昔皇不因今展義何以(一作/必)冒垂堂¶
　　　平胡(并序/)¶
　　戎羯不䖍竊我荒服命偏師之俘翦彼應期而咸¶
　　殄一麾克定告捷相仍爰作是詩聊以言志¶
雜虜忽猖狂無何敢亂常羽書朝繼入烽火夜相望將¶
出凶門勇兵因死地強䝉輪皆突騎按劒盡鷹揚鼓角¶
雄山野龍蛇入戰塲流膏潤沙漠濺血染鋒鋩霧埽清¶
𤣥塞雲開静朔方武功今已立文徳媿前王¶
<pb:KR4h0140_WYG_003-21a>¶
　　　遊興慶宫作(并序同一作暇日與/兄弟  遊興慶宫作)¶
　　暇日與兄弟同遊興慶宫登勤政務本及華萼相¶
　　輝之樓所以觀風俗而勸人崇友于而敦睦詩以¶
　　言志歌以永言情發於衷率題此什¶
代邸青門右離宫紫陌陲庭如過沛日水若渡江時綺¶
觀連雞岫朱樓接雁池從來敦棣萼今此茂荆枝萬葉¶
傳餘慶千年志不移凭軒聊屬目輕輦共追隨務本方¶
崇訓相輝保羽儀時康俗易漸徳薄政難施鼓吹迎飛¶
<pb:KR4h0140_WYG_003-21b>¶
蓋弦歌送羽巵所希覃率土孝弟一同規¶
　　　送張說廵邊¶
端拱復垂裳長懷御逺方股肱申教義戈劒靖要荒命¶
將綏邊服雄圖出廟堂三台入武帳八座起文昌寳(一/作)¶
(瑶/)胄匡韓主華宗輔漢王茂先慙博物平子謝文章盡¶
節恢時佐輸誠禦冦場三軍臨朔野駟馬即戎行鼔吹¶
威夷狄旌軒溢洛陽雲臺先著美今日更貽芳¶
　　　餞王晙廵邊¶
<pb:KR4h0140_WYG_003-22a>¶
振武威荒服揚文肅逺墟金壇申將禮玉節授軍符免¶
胄三方外銜刀萬里餘昔時吳㑹靜今日虜庭虚分閫¶
仍推轂援桴且訓車風揚旌斾逺雨洗甲兵初坐見台¶
階謐行聞祅祲除檄來雖插羽箭去亦飛書舟楫功須¶
著鹽梅望匪疎不應陳七徳欲使化先敷¶
　　　廵省途次上黨舊宫賦(并序/)¶
　　朕昔在初九佐貳此州未遇扶揺之力空俟海沂¶
　　之詠洎大横入兆出處斯易一揮寳劒遽履瑶圖¶
<pb:KR4h0140_WYG_003-22b>¶
　　承歴數而順謳謡著天衣而御區夏嗟乎向時沈¶
　　黙駕四馬而朝京師今日逍遥乗六龍而問風俗¶
　　爰因廵省途次舊居山川宛然人事無間忽其鼎¶
　　革周遊館宇觸目依然雖迹異漢皇而地如豐邑¶
　　擊筑慷慨酌桂(紀事/作杯)留連空想大風題兹短什¶
三千初擊浪九萬欲摶空天地猶驚否隂陽始遇䝉存¶
貞(一作/身)期歴試佐貳佇昭融多謝時康理良慙實頼(一/作)¶
(寶/劒)功長懷問鼎氣夙負㧞山雄不學劉琨舞先歌漢祖¶
<pb:KR4h0140_WYG_003-23a>¶
風英髦既包括豪傑自牢籠人事一朝異謳歌(一作/謡)四¶
海同如何昔朱邸今此作離宫雁沼澄瀾翠猿巖落照¶
紅小山秋(一作/餘)桂馥長坂舊蘭叢即是淹留處乗歡樂¶
未窮¶
　　　潼闗口號¶
河曲回千里關門限二京所嗟非恃徳設險到(一作/致)天¶
平¶
　　　千秋節賜羣臣鏡¶
<pb:KR4h0140_WYG_003-23b>¶
瑞露垂花綬寒氷澈寶輪對兹臺上月聊以慶佳辰¶
　　　續薛令之題壁(本事詩云開元中東宫官僚清/淡薛令之題詩自悼有無以謀)¶
　　　(朝夕何由保歲寒句上幸東宫覽之/索筆題其傍云云令之遂謝病歸)¶
啄木觜距長鳳凰羽毛短苦(一作/若)嫌松桂寒任逐桑榆¶
煖¶
　　　送胡眞師還西山(眞仙/通鑑)¶
仙客厭人間孤雲比性閒話離情未巳煙水萬重山¶
　　　過大哥山池題石壁¶
<pb:KR4h0140_WYG_003-24a>¶
澄潭皎鏡石崔巍萬壑千巖暗綠苔林亭(一作/臺)自有幽¶
貞趣况復秋深爽氣來¶
　　　題梅妃畫眞¶
憶昔嬌妃在紫宸鉛華不御得天眞霜綃雖似當時態¶
爭奈嬌波不顧人¶
　　　鶺鴒頌(并序乘俯同/魏光  作)¶
　　朕之兄弟唯有五人比為方伯歲一朝見雖載崇¶
　　藩屏而有暌談笑是以輟牧人而各守京職毎聽¶
<pb:KR4h0140_WYG_003-24b>¶
　　政之後延入宫掖申友于之志詠棠棣之詩邕邕¶
　　如怡怡如展天倫之愛也秋九月辛酉有鶺鴒千¶
　　數棲集於麟徳殿之庭樹竟旬焉飛鳴行揺得在¶
　　原之趣昆季相樂縱目而觀者久之逼之不懼翔¶
　　集自若朕以為常鳥無所志懷左清道率府長史¶
　　魏光乘才雄白鳳辯壯碧雞以其宏逹博識召至¶
　　軒檻預觀其事以獻其頌夫頌者所以揄揚徳業¶
　　褒讚成功顧循虚昧誠有負矣美其彬蔚俯同頌¶
<pb:KR4h0140_WYG_003-25a>¶
　　云¶
伊我軒宫竒樹青葱藹周廬兮冒霜停雪以茂以悦恣¶
卷舒兮連枝同榮吐緑含英曜春初兮蓐收御節寒露¶
微結氣清虚兮桂宫蘭殿唯所息宴棲雍渠兮行揺飛¶
鳴急難有情情有餘兮顧惟徳涼夙夜兢惶慙化疎兮¶
上之所教下之所效實在予兮天倫之性魯衛分政親¶
賢居兮爰遊爰處爰笑爰語廵庭除兮觀此翔禽以恱¶
我心良史書兮¶
<pb:KR4h0140_WYG_003-25b>¶
　　　傀儡吟(一作梁鍠詠/木老人詩)¶
刻木牽絲作老翁雞皮鶴髮與眞同須㬰弄罷寂無事¶
還似人生一夢中(紀事云明皇為李輔國/遷於西内曾詠此詩)¶
　　　句¶
昔見漳濱臥言將人事違今逢慶誕日猶謂學仙歸棠¶
棣花重發鴒原鳥再飛(薛王疾瘳置酒更為初/生之歡  見舊唐書)¶
徳比代雲布心如晉水清(餞裵寛為/太原尹)¶
(王象之輿地碑記載明皇昭州丹霄驛詩驛前南面架/危橋乆欲登臨畏路遙今日偶然尋得到直從平地上)¶
<pb:KR4h0140_WYG_003-26a>¶
　(丹霄疑後人/妄託附記)¶
　¶
　¶
　¶
　¶
　¶
　¶
　¶
<pb:KR4h0140_WYG_003-26b>¶
　¶
　¶
　¶
　¶
　¶
　¶
御定全唐詩巻三¶
