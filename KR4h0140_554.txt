# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.191453
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百五十四
<pb:KR4h0140_WYG_554-1a>¶
　欽定四庫全書¶
御定全唐詩巻五百五十四¶
　　項斯¶
　項斯字子遷江東人㑹昌四年擢第終丹徒尉詩一巻¶
　　　　寄石橋僧¶
　逢師入山日道在石橋邉别後何(一作/無)人見秋来㡬處¶
　禪溪中雲隔寺夜半雪(一作/雨)添泉生有天台約知(一作/應)¶
　無却(一作/再)出縁¶
<pb:KR4h0140_WYG_554-1b>¶
　　　　送歐陽衮歸閩中¶
　秦城㡬年住猶著故鄉衣失意時相(一作/曽)識成名後獨¶
　歸海秋蠻樹黒嶺夜瘴禽飛為學心難滿知君更掩扉¶
　　　　古觀¶
　置觀碑已折看松年不分洞中誰識藥門外日添墳放¶
　去龜随水呼来鹿怕薫壇邉見灰火㡬燒祭星文¶
　　　　題令狐處士谿居¶
　白髮已過半無心離此溪病嘗山藥徧貧起草堂低為¶
<pb:KR4h0140_WYG_554-2a>¶
月忩從破因詩壁重泥近來常夜坐寂寞與僧齊¶
　　　送僧歸南嶽¶
心知衡嶽路不怕去人稀船裏誰(一作/猶)鳴磬沙頭自曝¶
衣有家從小别是寺即言歸料得逢春(一作/寒)住當禪雲¶
(一作/船雪)滿扉¶
　　　寧州春思¶
失意離城早邉城任見花初為斷酒客舊識賣書家寒¶
寺稀無雪春風亦有沙思歸頻入夢即路不言賖¶
<pb:KR4h0140_WYG_554-2b>¶
　　　山友贈蘚花冠¶
塵汙出華髮慚君青蘚冠此身閒未得終日戴應難好¶
就松隂挂宜當枕石看㑹須尋道士簪去繞霜壇¶
　　　蠻家¶
領得賣珠錢還歸銅柱邉看兒調小象打鼓試新船醉¶
後眠神樹耕時語瘴煙不逢寒便老相問莫知年¶
　　　早春題湖上顧氏新居二首¶
近得水雲看(一作雲/中路)門長侵早開到時㣲(一作/猶)有雪行¶
<pb:KR4h0140_WYG_554-3a>¶
處又(一作/已)無苔勸酒客初醉留茶僧未来每逢晴暖日¶
唯見乞花栽¶
門不當官道行人到亦稀故從飱後出方(一作/多)至夜深¶
歸開篋揀(一作收/一作陳)書(一作/詩)巻掃牀移褐(一作/卧)衣㡬時同¶
買宅相近有柴扉¶
　　　蒼梧雲氣¶
何年化(一作/盡)作愁漠漠便難収數㸃山能逺平鋪水不¶
流濕連湘竹暮濃葢舜墳秋亦有思歸(一作/鄉)客看来盡¶
<pb:KR4h0140_WYG_554-3b>¶
白頭¶
　　　晚春花¶
隂洞日光薄花開不及時當春無半樹經燒(一作/晚)足空¶
枝疎與香風㑹細将泉影移此中人到少開盡㡬人知¶
　　　宿胡氏溪亭¶
獨住水聲裏有亭無熱時客来因月宿床勢向山移鶴¶
睡松枝定螢歸葛葉垂寂寥猶欠伴誰為報僧知¶
　　　送華隂隠者¶
<pb:KR4h0140_WYG_554-4a>¶
往往到城市得非徴藥錢世人空識面弟子莫知年自¶
說能醫死相期更學仙近来移住處毛女舊峰前¶
　　　落第後寄江南親友¶
古巷槐隂合愁多晝掩扉獨存過江馬強拂看花衣送¶
客心先醉尋僧夜不歸龍鍾易惆悵莫遣寄書稀¶
　　　欲别¶
花時人欲别每日醉櫻桃置酒金錢盡彈筝玉指勞歸¶
期無嵗月客路有風濤錦縀裁衣贈麒麟落剪刀¶
<pb:KR4h0140_WYG_554-4b>¶
　　　留别張水部籍¶
省中重拜别兼領寄(一作/故)人書已念此行(一作/程)逺不應¶
相問疎子(一作/禁)城西並宅御水北同渠要取春前到乗¶
閑候起居¶
　　　小古鏡¶
字已無人識唯應記鑄年見来深似水攜去重於錢鸞¶
翅巢空月菱花徧小天宫中照黄帝曽得化為仙¶
　　　題太白山隠者¶
<pb:KR4h0140_WYG_554-5a>¶
髙居在幽嶺人得見時稀寫籙扃虗白尋僧到翠㣲掃¶
壇星下宿収藥雨中歸從服小還後自疑身解飛¶
　　　病中懐王展先輩在天台¶
枕上用心静唯應改舊詩強行休去早暫卧起還遲因¶
説来歸處却愁初病時赤城山下寺無計得相随¶
　　　鯉魚¶
似龍鱗又足只是欠登門月裏腮猶濕泥中目未昏乞¶
鋤防蟻穴望水寫金盆他日能為雨公田報此㤙¶
<pb:KR4h0140_WYG_554-5b>¶
　　　子規(一作賈/島詩)¶
逰魂自相呌寧復記前身飛過人家月聲連客路春夢¶
邉催曉急愁外送風頻自有霑花血相和淚(一作/露)滴新¶
　　　邉州客舍¶
開門不成出麥色徧前坡自小詩名在如今白髪多經¶
年無越信終日厭蕃歌近寺居僧少春来亦嬾過¶
　　　贈道者¶
晏来知養氣度日語時稀到處留丹(一作/唯開)井終(一作/經)寒¶
<pb:KR4h0140_WYG_554-6a>¶
不絮衣病鄉多恵藥鬼俗有符威自說身輕健今年數¶
夢飛¶
　　　邉㳺¶
古鎮門前去長安路在東天寒明堠火日晚裂旗風(一/作)¶
(天晴槐葉霧/日暮葦花風)塞館皆無事(一作/簟)儒装亦有弓防秋故鄉¶
卒暫喜語音同¶
　　　夜泊淮隂¶
夜入楚家煙煙中人未眠望來淮岸盡坐到酒楼前燈¶
<pb:KR4h0140_WYG_554-6b>¶
影半臨水筝聲多在船乗流向東去别此易經年¶
　　　逺水¶
渺渺浸天色一邉生晚光(一作/凉)闊浮(一作/含)萍思(一作/勢)逺¶
寒入鴈愁長北極連平地東(一作/南)流即(一作/接)故鄉扁舟¶
来(一作/當)宿處髣髴似瀟湘¶
　　　黄州(一作/河)暮愁¶
凌澌衝淚眼重疊自西来即夜寒應合非春煖不開豈¶
無登陸計宜棄濟川材願寄浮天外髙風萬里囘¶
<pb:KR4h0140_WYG_554-7a>¶
　　　曉(一作/早)發昭應¶
行人見雪愁初作帝鄉(一作/京)游旅店開偏早鄉帆去未¶
收燈殘催巻席手冷怕梳頭是物寒無色湯泉正(一作/祗)¶
自流¶
　　　贈金州姚合使君¶
為郎名更重領郡是蹉跎官壁題詩盡衙庭㸔鶴多城¶
池連草(一作/竹)壍籬落帶椒坡未覺旗旛(一作/旌)貴閒行(一/作)¶
(遊/)觸處過¶
<pb:KR4h0140_WYG_554-7b>¶
　　　送殷中丞遊邉¶
話别無長夜燈前聞曙鵶已行難避雪何處合逢花野¶
寺門多閉羌樓酒不賖還須見(一作/問)邉将誰擬静塵沙¶
　　　寄坐夏僧¶
坐夏日偏長知師在律堂多因束帶熱更憶剃頭凉苔¶
色侵經架松隂到簟床還應鍊詩句借卧石池傍¶
　　　寄盧式¶
到處久南望未知何日囘寄書頻到海得夢忽聞雷嶺¶
<pb:KR4h0140_WYG_554-8a>¶
日當秋暗蠻花近臘開白身居瘴癘誰不惜君才¶
　　　日東(一作/本)病僧¶
雲水絶歸路来時風送船不言(一作/已無)身後事(一作/念)猶坐¶
病中禪深壁藏燈影空窗出艾煙巳無鄉土信起塔寺¶
門前(一作要人知是客/白日指生縁)¶
　　　泛溪¶
溪船泛渺瀰漸覺減炎輝(一作溪舟泛數/里便覺少炎輝)動水花連影¶
逢人鳥背飛深猶見白石凉好換生衣未得多詩句終¶
<pb:KR4h0140_WYG_554-8b>¶
須隔宿歸¶
　　　送顧少府(一作送顧/逢尉永康)¶
作尉年猶少無辭去路賒漁舟縣前泊山吏日髙衙幽¶
景臨谿寺秋蟬織杼(一作/紵)家行程須過越先(一作/應)醉鏡¶
湖花¶
　　　咸陽别李處士¶
古道自迢迢咸陽離别橋越人聞水處秦樹帶霜朝駐¶
馬言難盡分程望易遥秋前未相見此意轉(一作/各)蕭條¶
<pb:KR4h0140_WYG_554-9a>¶
　　　寄流人¶
毒草不曾枮長添客健無霧開蠻市合船散海城孤象¶
跡頻藏齒龍涎逺蔽珠家人秦地老泣對日南圖¶
　　　華頂道者¶
仙人掌中住生(一作/坐)有上天期已廢燒丹處猶多種杏¶
時飬龍於淺水寄鶴在髙枝得道復無事相逢盡日棊¶
　　　酬從叔聽夜泉見寄¶
夢罷更開户寒泉聲隔雲共誰尋最逺獨自坐偏聞巖¶
<pb:KR4h0140_WYG_554-9b>¶
際和風滴溪中泛月分豈知當此夜流念到江漬¶
　　　和李用夫栽小松¶
移來未換葉已勝在空(一作/深)山静對心標直遥吟境助¶
閒影侵殘雪際聲透小忩間即聳凌空榦翛翛豈易攀¶
　　　哭南流人¶
遥見南来使江頭哭問君臨終時有雪旅𦵏處無雲官¶
庫空収劍蠻(一作/山)僧共起墳知名人尚少誰為録遺文¶
　　　經李白墓¶
<pb:KR4h0140_WYG_554-10a>¶
夜郎歸未老醉死此江邉𦵏闕官家禮詩殘樂府篇遊¶
魂應到蜀小碣豈旌賢身没猶何罪遺墳野火燃¶
　　　春夜樊川竹亭陪諸同年讌¶
相知皆是舊每恨獨逰頻幸此同芳夕寧辭倒醉身燈¶
光遥映燭萼粉暗飄茵明月分歸騎重来更㡬春¶
　　　送僧¶
靈山廵未徧不作住持心逢寺暫投宿是山皆獨尋有¶
時過静界在處想空林從小即行脚出家來至今¶
<pb:KR4h0140_WYG_554-10b>¶
　　　送蘇處士歸西山¶
南遊何所為一篋又空歸守道安清世無心換白衣深¶
林蟬噪暮絶頂客来稀早晚重相見論詩更及㣲¶
　　　遊爛柯山¶
步步出塵氛溪山别是春壇邉時過鶴碁處寂無人訪¶
古碑多缺探幽路不眞翻疑歸去晚清世累移晨¶
　　　送友人之永嘉¶
長貧知不易去計擬何逃相對人愁别經過㡬處勞城¶
<pb:KR4h0140_WYG_554-11a>¶
連沙岫逺山斷夏雲髙猶想成詩處秋燈半照濤¶
　　　巴中逢故人¶
勞思空積嵗偶㑹更無由以分難相捨将行且暫留路¶
岐何處極江峽半猨愁到此分南北離懐豈易收¶
　　　送歸江州友人初下第(一作送友/人下第歸)¶
名髙不俟召收採獻君門偶屈因縁數他人盡為寃新¶
春城外路舊隠水邉村歸去無勞久知君更待論¶
　　　舜城懐古¶
<pb:KR4h0140_WYG_554-11b>¶
禪禹遜堯聰巍巍盛此中四隅咸啟聖萬古賴成功道¶
德去彌逺山河勢不窮停車一再拜帝業即今同¶
　　　送劉道士之成都嚴眞觀(嚴公通老子/易以成道)¶
嚴君名不朽道出二經中歸去精誠懇還應夢寐通池¶
臺鏡定月松檜雨餘風想對靈𤣥憶人間戀若空¶
　　　漢南遇友人¶
此身西復東何計此相逢夢盡吳越水恨深襄漢鐘積¶
雲開去路曙雪疊前峰誰即知非舊憐君忽見容¶
<pb:KR4h0140_WYG_554-12a>¶
　　　遊頭陁寺上方¶
高步陟崔嵬吟閑路惜廻寺知何代有僧見梵天來暮¶
靄連沙積餘霞徧檻開更期招静者長嘯上南臺¶
　　　送友人逰河東¶
停車曉燭前一語㡬潸然路去干戈日鄉遥饑饉年湖¶
波晴見鴈槐驛晚無蟬莫縱經時住東南書信偏¶
　　　中秋夜懐¶
趨馳早晩休一嵗又殘秋若只如今日何難致白頭滄¶
<pb:KR4h0140_WYG_554-12b>¶
波歸處逺旅食尚(一作/向)邉愁賴見前賢說窮通不自由¶
　　　寄富春孫路處士¶
平生醉與吟誰是見君心上國一歸去滄江閑至今鐘¶
緐秋寺近峰闊晩濤深疎放長如此何人長得尋¶
　　　送客歸新羅¶
君家滄海外一别見何因風土雖知教程途自致貧浸¶
天波色晩横笛鳥行春明發千檣下應無更逺人¶
　　　杭州江亭留題登眺¶
<pb:KR4h0140_WYG_554-13a>¶
處處日馳銷憑軒夕似朝漁翁閑鼓櫂沙鳥戲迎潮樹¶
間津亭宻城連塢寺遥因誰報隠者向此得耕樵¶
　　　荆州夜與友親相遇¶
山海兩分岐停舟偶似期别來何限意相見却無辭坐¶
永神凝夢愁繁鬂欲絲趨名易遲晚此去莫經時¶
　　　送友人遊邉¶
方春到帝京(一作/城)有戀有愁并萬里江海思半年沙塞¶
程緑隂斜向驛殘照逺侵城自可資新課還期振盛名¶
<pb:KR4h0140_WYG_554-13b>¶
　　　題贈宣州亢拾遺¶
傳騎一何催山門晝未開髙人終避世聖主不遺才坐¶
次欹臨水門中獨舉杯誰為旦夕侣深寺數僧来¶
　　　姚氏池亭¶
池館饒嘉致幽人愜所閒條風能動浪岸樹不遮山嘯¶
檻魚驚後眠忩鶴語間何須說廬阜深處更躋攀¶
　　　送友人之江南¶
東南路苦辛去路見無因萬里此相送故交誰更親日¶
<pb:KR4h0140_WYG_554-14a>¶
浮汀草緑煙霽海山春握手無别贈為予書札頻¶
　　　彭蠡湖春望¶
湖亭東極望逺櫂不須廻遍草新湖落連天衆雁来蘆¶
洲殘照盡雲障積煙開更想鴟夷子扁舟安在哉¶
　　　聞友人㑹裴明府縣樓¶
閒閣雨吹塵陶家楫上賔湖山萬叠翠門樹一行春景¶
遍歸簷燕歌喧已醉身登臨興不足喜有數来因¶
　　　歸家山行¶
<pb:KR4h0140_WYG_554-14b>¶
獻賦才何拙經時不恥歸能知此意是甘取衆人非遍¶
隴耕無圃縁溪釣有磯此懐難自遣期在振儒衣¶
　　　長安書懐呈知已¶
江湖歸不易京邑計長貧獨夜有知已論心無故人一¶
燈愁裏夢九陌病中春為問清平日無門致出身¶
　　　聞蟬¶
動葉復驚神聲聲斷續勻坐来同聼者俱是未歸人一¶
櫂三湘浪單車二蜀塵傷秋各有日千可念因循¶
<pb:KR4h0140_WYG_554-15a>¶
　　　李處士道院南樓¶
霜晩復秋殘樓明近逺山滿壺邀我醉一榻為僧閒樹¶
簇孤汀眇帆欹積浪間從容更南望殊欲外人寰¶
　　　送顧非熊及第歸茅山¶
吟詩三十載成此一名難自有㤙門入全無帝里歡湖¶
光愁裏碧巖景夢中寒到後松杉月何人共曉看¶
　　　春日題李中丞樊川别墅¶
心知受㤙地到此亦裵回上路移時立中軒隔宿来川¶
<pb:KR4h0140_WYG_554-15b>¶
光通沼沚寺影帶樓臺無限成蹊樹花多向客開¶
　　　龍州與韓将軍夜㑹¶
庭緑草纎纎邉州白露沾别歌縁劍起客淚是愁添見¶
月鵲啼樹避風雲滿簾将軍盡尊酒樓上賦星占¶
　　　途中逢故人¶
長大有南北山川各所之相逢孤館夜共憶少年時爛¶
醉百花酒狂題㡬首詩来朝又分袂後㑹鬢應絲¶
　　　送友人下第歸襄陽¶
<pb:KR4h0140_WYG_554-16a>¶
失意已春殘歸愁與别難山分關路細江遶夜城寒草¶
色連晴坂鼉聲離曉灘差池是秋賦何以暫懐安¶
　　　宿山寺¶
栗葉重重覆翠㣲黄昏溪上語人稀月明古寺客初到¶
風度閒門僧未歸山果經霜多自落水螢穿竹不停飛¶
中宵能得㡬時睡又被鐘聲催著衣¶
　　　病鶴¶
青雲有意力猶㣲豈料低囘得所依幸念翅因風雨困¶
<pb:KR4h0140_WYG_554-16b>¶
豈教身陷稻粱肥曽逰碧落寕無侣見有清池不忍飛¶
縱使他年引仙駕主人㤙在亦應歸¶
　　　夢仙¶
昨宵魂夢到仙津得見蓬山不死人雲葉許裁成野服¶
玉漿教喫潤愁身紅樓近月宜寒水緑杏揺風占古春¶
次第引看行未徧浮光牽入世間塵¶
　　　古扇¶
昨日裁成奪夏威忽逢秋節便相違寒塵妬盡秦王女¶
<pb:KR4h0140_WYG_554-17a>¶
凉殿㤙随漢主妃似月舊臨紅粉面有風休動麝香衣¶
千年蕭瑟關人(一作/人間)事莫語(一作/話)當時掩淚歸¶
　　　涇州聽張處士彈琴¶
邉州獨夜正思鄉君又彈琴在客堂髣髴不離燈影外¶
似聞流水到瀟湘¶
　　　贈别¶
魚在深泉鳥在雲從来只得影相親他時縱有逢君處¶
應作人間白髮身¶
<pb:KR4h0140_WYG_554-17b>¶
　　　對鱠¶
行到鱸魚鄉裏時鱠盤如雪怕風吹猶憐醉裏江南路¶
馬上垂鞭學釣時¶
　　　憶朝陽峰前居¶
每憶閑眠處朝陽最上峰溪僧来自逺林路出無蹤敗¶
褐粘苔徧新題出(一作/在)石重霞光侵曙發嵐翠近秋濃¶
健羡機能破安危道不逢雪殘猨(一作/僧)到閣庭午鶴離¶
松此地虚為别人間久未容何時無一事却去飬疎慵¶
<pb:KR4h0140_WYG_554-18a>¶
　　　暮上瞿唐峽¶
自古艱難地孤舟旦暮程獨愁空託命省已是輕生有¶
樹皆相倚無巖不倒傾蛟螭波數怒鬼怪火潛明履道¶
知無負離心自要驚何年面骨肉細話苦辛行¶
　　　和李中丞醉中期王徵君月夜同逰滻水舊居¶
醉後情俱逺難忘素滻間照花深處月當户舊時山事¶
想同清話歡期一破顔風流還愛竹此夜尚思閒¶
　　　濁水求珠¶
<pb:KR4h0140_WYG_554-18b>¶
靈魄自沉浮從來任濁流願從深處得不向暗中投圓¶
月時堪惜滄波路可求沙尋龍窟逺泥訪蚌津幽是寳¶
終知貴唯㤙且用酬如能在公掌的不負明眸¶
　　　江村夜泊¶
日(一作/月)落江路(一作/村)黒前村人語稀㡬家深樹裏一(一/作)¶
(㸃/)火夜漁(一作/照船)歸¶
　　　落第後歸覲喜逢僧再陽¶
相逢須強笑人世别離頻去曉(一作/曉去)長侵月歸鄉動隔¶
<pb:KR4h0140_WYG_554-19a>¶
春見僧心暫静從俗事多屯宇宙詩名小山河客路新¶
翠桐猶入㸑青鏡未辭塵逸足常思驥随羣且(一作/自)退¶
鱗宴乖紅杏寺愁在緑楊津羞(一作/老)病難為藥開眉嬾¶
顧(一作/頼故)人¶
　　　送越僧元瑞¶
静中無伴侣今亦獨随縁昨夜離空室焚香浄去船¶
　　　舊宫人¶
自出先皇玉殿中衣裳不更染深紅宫釵折盡垂空鬢¶
<pb:KR4h0140_WYG_554-19b>¶
内扇穿(一作遮一作/藏一作揺)多減半風桃熟亦曽君手賜酒闌¶
猶候妾歌終如今還向城邉住御水東流意不通¶
　　　夢逰仙¶
夢逰飛上天家樓珠箔當風挂玊鉤鸚鵡隔簾呼再拜¶
水仙移鏡嬾梳頭丹霞不是人間曉碧樹仍逢岫外秋¶
将謂便長於此地雞聲入耳所堪愁¶
　　　送宫人入道¶
願随仙女董雙城王母前頭作(一作/結)伴行初戴玉冠多¶
<pb:KR4h0140_WYG_554-20a>¶
悞拜欲辭金殿别稱名将敲碧落新齋磬却進昭陽舊¶
賜筝旦暮焚香繞壇上步虗猶作按歌聲¶
　　　長安退将¶
塞外衝沙損眼明歸来飬病住秦京上髙樓閣看星坐¶
著白衣裳把劍行常説老身思鬬将最悲無力制蕃營¶
翠眉紅臉和囘鶻惆悵中原不用兵¶
　　　遥装夜¶
巻席貧抛壁下床且鋪他處對燈光欲行千里從今夜¶
<pb:KR4h0140_WYG_554-20b>¶
猶惜殘春發故鄉蚊蚋已生團扇急衣裳未了剪刀忙¶
誰知更有芙蓉浦南去令人愁思長¶
　　　送苗七求職¶
相逢未得三囘笑風送離情入剪刀客路最能銷日月¶
夢魂空自畏波濤獨眠秋夜琴聲急未拜軍城劍色髙¶
(一作逺拜城/隍劍氣髙)去去縁多山與海鶴身寕肯(一作/不)為飛勞¶
　　　山行(一作山/中作)¶
青櫪林深(一作/疎)亦有人一渠流水數家分山當日午囘¶
<pb:KR4h0140_WYG_554-21a>¶
　(一作/移)峰影草帶泥痕過鹿羣蒸茗氣從(一作/衝)茅舍出繰¶
　絲聲隔竹籬聞行逢賣藥歸来客不惜相随入島雲¶
　　　　題永忻寺影堂¶
　不遇修寺日無錢入影堂故来空禮拜臨去重添香僧¶
　得名難(一作/雖)近燈傳火已長發心依止後借住有鄰房¶
　　　　獻令狐相公時相公郊壇行事囘(一作趙/嘏詩)¶
　鶚在卿雲冰在壺代天才業本訏謨榮同伊陟傳朱户¶
　秀比王商入畵圖昨夜星辰囘劍履箭年風月滿江湖¶
<pb:KR4h0140_WYG_554-21b>¶
　不知機務時多暇還許詩家屬和無¶
　　　　句¶
　佳人背江坐眉際列煙樹(庾樓/燕)　　馬蹄沒青莎船跡成¶
　空波　春風吹兩意何意更相值(古意為以上並/見張  主客圖)　　更¶
　望㑹稽何處是沙連竹箭白鷴羣(見吟窗/雜録)¶
　¶
　¶
御定全唐詩巻五百五十四¶
