# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:48.314436
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百二十七
<pb:KR4h0140_WYG_427-1a>¶
　欽定四庫全書¶
御定全唐詩巻四百二十七¶
　　　白居易¶
　　　　　驪宮髙　美天子重惜人之財力也¶
　髙髙驪山上有宮朱樓紫殿三四重遲遲兮春日玉甃¶
　暖兮温泉溢嫋嫋兮秋風山蟬鳴兮宮樹紅翠華不來¶
　嵗月乆牆有衣兮瓦有松吾君在位已五載何不一幸¶
　乎(一作/於)其中西去都門(一作/城)㡬多地吾君不逰(一作/來)有¶
<pb:KR4h0140_WYG_427-1b>¶
　深(一作/深有)意一人出兮不容易六宮從兮百司僃八十一¶
　車千萬騎朝有宴飫暮有賜中人之産數百家未足充¶
　君一日費吾君修已人不知不自逸兮不自嬉吾君愛¶
　人人不識不傷財兮不傷(一作/奪)力驪宮髙兮髙入雲君¶
　之來兮為一身君之不來兮為(一本此下/有千字)萬人(一作/民)¶
　　　　　百鍊鏡　辨皇王鑒也¶
　百錬鏡(一本疊/此三字)鎔範非常規日辰處所(一作/置處)靈且祗(一/作)¶
　(竒/)江心波上舟中鑄五月五日日午時瓊粉金膏磨瑩¶
<pb:KR4h0140_WYG_427-2a>¶
已化為一片秋潭水鏡成將獻蓬萊宮揚州長吏(一作/史)¶
手自封(一作鈿函金/匣鎻幾重)人間臣妾不合照(一作/用)背有九五¶
飛天龍人人呼為天子鏡我有一言聞太宗太宗常以¶
人為鏡鑒古鑒今不鑒容四海安危居掌内百王治亂¶
懸心中乃知天子别有鏡不是揚州百錬銅¶
　　　　青石　激忠烈也¶
青石出自藍田山兼車運載來長安工人磨琢欲何用¶
石不能言我代言不願作人家墓前神道碣墳土未乾¶
<pb:KR4h0140_WYG_427-2b>¶
名已滅不願作官家道旁德政碑不鐫實録鐫虛辭願¶
為顔氏叚氏(一作叚/氏顔氏)碑雕鏤太尉與太師刻此(一作/用)兩¶
片堅貞質狀彼二人忠烈姿義心如石屹不轉死節如¶
石(一作/名流)確不移如觀奮擊朱泚日似見叱訶希烈時各¶
於其上題名諡(一作/字)一置髙山一沉水陵谷雖遷碑(一/作)¶
(碣/)獨(一作/猶)存骨化為塵名不死長使不忠不烈臣觀碑¶
改節慕為人慕為人勸事君¶
　　　　兩朱閣　刺佛寺寖多也¶
<pb:KR4h0140_WYG_427-3a>¶
兩朱閣南北相對起借問何人家貞元雙帝子帝子吹¶
簫雙得仙五雲飄颻飛(一作/迎)上天第宅亭臺不將去化¶
為佛寺在人間妝閣伎樓何寂静栁似舞腰池似鏡花¶
落黄昏悄悄時不聞歌(一作/鼓)吹聞鐘磬寺門敕牓金字¶
書尼院佛庭寛有餘青苔明月多閒地比屋疲(一作/齊)人¶
無處居憶昨平陽宅初置吞并平人㡬家地仙去雙雙¶
作梵宮漸恐人間(一作/家)盡為寺¶
　　　　西涼伎　刺封疆之臣也¶
<pb:KR4h0140_WYG_427-3b>¶
西涼伎(一本下疊西/涼伎三字)假靣胡人假獅子刻木為頭絲作¶
尾金鍍眼睛銀帖齒奮迅毛衣擺雙耳如從流沙來萬¶
里紫䫇深目兩(一作/𦍑)胡兒鼓舞跳梁前致辭應似(一作/道是)¶
涼州未陷日安西都䕶進來時湏臾云得新消息安西¶
路絶歸不得泣向獅子涕雙垂涼州䧟沒知不知獅子¶
回頭向西望哀吼一聲觀者悲貞元邉將愛此曲醉坐¶
笑看看不足娱(一作/享)賓犒士宴監(一作/三)軍獅子胡兒長¶
在目有一征夫年七十見弄涼州低靣泣泣罷斂手白¶
<pb:KR4h0140_WYG_427-4a>¶
將軍主憂臣辱昔所聞自從天寳兵戈起犬戎日夜吞¶
西鄙涼州䧟來四十年河隴侵將七(一作/九)千里平時安¶
西萬里疆今日邉防在鳯翔(平時開逺門外立堠云去/安西九千九百里以示戍)¶
(人不為萬里行其實就盈數也今/蕃漢使徃來悉在隴州交易也)縁邉空屯十萬卒飽¶
食温(一作/厚)衣閒過日遺民腸斷在涼州將卒相㸔無意¶
収天子每(一作/長)思長痛惜將軍欲說合慙羞奈何仍看¶
西涼(一作/涼州)伎取笑資歡無所媿縱無智力未能収忍取¶
西涼弄為戱¶
<pb:KR4h0140_WYG_427-4b>¶
　　　　八駿圖　戒奇物懲佚逰也¶
穆王八駿天馬駒後人愛之寫為圖背如龍兮頸如象¶
(一作/鳥)骨聳筋髙脂(一作/肌)肉壯(一作/少)日行萬里疾(一作/速)如¶
飛穆王獨乗何所之四荒八極蹋欲徧三十二蹄無歇¶
時屬車軸折趁不及黄屋草生棄如遺瑶池西赴王母¶
宴七廟經年不親薦璧臺南與盛姫逰明堂不復朝諸¶
侯白雲黄竹歌聲動一人荒樂萬人愁周從后稷至文¶
武積德累功世勤苦豈知纔及四(一作/五)代孫心輕王業¶
<pb:KR4h0140_WYG_427-5a>¶
如灰土由來尤物不在大能蕩君心則為害文帝却之¶
不肯乗千里馬去漢道興穆王得之不為戒八駿駒(一/作)¶
(千里/馬)來周室壊至今此物尚(一作/世)稱珍不知房星之精¶
下為怪八駿圖君莫愛¶
　　　　澗底松　念寒儁也¶
有(一作/青)松百尺大十圍生在澗底寒且卑澗深山險人¶
路絶老死不逢工度之天子明堂欠梁木(一作/棟)此(一作/彼)¶
求彼(一作/此)有(一作/棄)兩不知誰喻蒼蒼造物意但與之材¶
<pb:KR4h0140_WYG_427-5b>¶
不與地金張世禄原憲貧(一作黃/憲賢)牛衣寒賤貂蟬貴貂¶
蟬與牛衣髙下雖有殊髙者未必賢下者未必愚君不¶
見沈沈海底生珊瑚歴歴天上種白榆¶
　　　　牡丹芳　美天子憂農也¶
牡丹芳牡丹芳黄金蘂綻紅玉房千片赤英霞爛爛百¶
枝綘㸃(一作/燄)燈煌煌照地初開錦繡叚當風不結蘭麝¶
囊(一作/裳)仙人琪樹白無色王母桃花小不香宿(一作/曉)露¶
輕盈泛紫艷朝陽照耀生紅光紅紫二色間深淺向背¶
<pb:KR4h0140_WYG_427-6a>¶
萬態随低昂映葉多情隠羞靣卧叢無力含醉妝低嬌¶
笑容疑掩口凝思怨人如斷腸穠姿貴彩信奇絶雜卉¶
亂花無比方石竹金錢何細碎芙蓉芍藥苦尋常遂使¶
王公與卿士遊花冠蓋日相望庳車輭轝貴公主(一作/子)¶
香衫細馬豪家郎衛公宅靜閉東院西明寺深開北廊¶
戱蝶雙舞看人(一作/花)乆殘鶯一聲春(一作/嬌)日長共愁日¶
照芳難駐仍張帷(一作/羅)幕垂隂涼花開花落二十日一¶
城之人皆若狂三代以還文勝質人心重華不重實重¶
<pb:KR4h0140_WYG_427-6b>¶
華直至牡丹芳其來有漸非今日元和天子憂農桑卹¶
下動天天降祥去歳嘉禾生九穗田中寂莫無人至今¶
年瑞麥分兩岐君心獨喜無人知無人知可歎息我願¶
暫求造化力減却牡丹妖艷色少迴卿士愛(一作士/女看)花¶
心同似(一作/助)吾君憂(一作/愛)稼穡¶
　　　　紅線毯　憂蠶桑之費也¶
紅線毯擇蠒繰絲清水煮揀(一作/練)絲練線紅藍染染為¶
紅線紅於藍(一作/花)織作披香殿上毯披香殿廣十丈餘¶
<pb:KR4h0140_WYG_427-7a>¶
紅線織成可殿鋪綵絲茸茸香拂拂線輭花虛不勝物¶
美人蹋上歌舞來羅襪繡鞋随歩沒太原毯澀毳縷硬¶
蜀都褥薄錦花冷不如此毯温且柔年年十月來宣州¶
宣州太守加様織自謂為臣能竭力百夫同擔進宮中¶
線厚絲多巻不得宣城太守知不知一丈毯(一本此下/有用字)¶
千兩絲地不知寒人要暖少奪人衣作地衣(貞元中宣/州進開様)¶
(加絲/毯)¶
　　　　杜陵叟　傷農夫之困也¶
<pb:KR4h0140_WYG_427-7b>¶
杜陵叟杜陵居嵗種薄田一頃餘三月無雨旱風起麥¶
苖不秀多黄死九月降霜秋早寒禾穗未熟皆青乾長¶
吏明知不申破急斂暴徴求考課典桑賣地納官租明¶
年衣食將何如剝我身上帛奪我口中粟虐人害物即¶
豺狼何必鉤爪鋸牙食人肉不知何人奏皇帝帝心惻¶
隠知人(一作/八)弊白麻紙上書德音京畿盡放今年稅昨¶
日里胥方到門手持尺牒牓鄉村十家租稅九家畢虛¶
受吾君蠲免恩¶
<pb:KR4h0140_WYG_427-8a>¶
　　　　繚綾　念女工之勞也¶
繚綾繚綾何所似不似羅綃與紈綺應似天台山上月¶
明(一作/明月)前四十五尺瀑布泉中有文章又竒絶地鋪白¶
烟花簇雪織者何人衣者誰越溪寒女漢宮姬去年中¶
使宣口敇天上取様人間織織為雲外秋雁行染作江¶
南春水色廣裁衫䄂長製帬金斗熨波刀剪紋異彩奇¶
文相隠映轉側㸔花花不定昭陽舞人恩正深春衣一¶
對直千金汗霑粉汚不再著曵土蹋泥無惜心繚綾織¶
<pb:KR4h0140_WYG_427-8b>¶
成費功績莫比尋常繒與帛絲細繰多女手疼扎扎千¶
聲不盈尺昭陽殿裡歌舞人若見織時應也(一作/合)惜¶
　　　　賣炭翁　苦官(一作/宮)市也¶
賣炭翁伐薪燒炭南山中滿面塵灰烟火色兩鬢蒼蒼¶
十指黒賣炭得錢何所營身上衣裳口中食可憐身上¶
衣正單心憂炭賤願天寒夜來城上一尺雪曉駕炭車¶
輾氷轍牛困人飢日已髙市南門外泥中歇翩翩兩騎¶
(一作兩/騎翩翩)來是誰黄衣使者白衫兒手把文書口稱敕迴¶
<pb:KR4h0140_WYG_427-9a>¶
車叱牛牽向北一車炭(一本此下/有重字)千餘斤官使驅將惜¶
不得半匹紅紗一丈綾繫向牛頭充炭直¶
　　　　母别子　刺新間舊也¶
母别子子别母白日無光哭聲苦闗西驃騎大將軍去¶
年破虜新策勲敇賜金錢二百萬洛陽迎得如花人新¶
人迎來舊人棄掌(一作/堂)上蓮花眼中刺迎新棄舊未足¶
悲悲在君家留兩兒一始扶行一初坐坐啼行哭牽人¶
衣以汝夫婦新燕婉使我母子生别離不如林中烏與¶
<pb:KR4h0140_WYG_427-9b>¶
鵲母不失雛雄伴雌應似園中桃李樹花落随風子在¶
(一作/住)枝新人新人聽我語洛陽無限紅樓女但願將軍¶
重立功更有新人勝於汝¶
　　　　隂山道　疾貪虜也¶
隂山道隂山道紇邏敦肥水泉好每至戎人送(一作/進)馬¶
時道旁千里無纖草草盡泉枯馬病羸飛龍但印骨與¶
皮五十匹縑易一匹縑去馬來無了日養無所用去非¶
宜每歳死傷十六七縑絲不足女工苦疎織短截充匹¶
<pb:KR4h0140_WYG_427-10a>¶
數藕絲蛛網三丈餘迴紇(一作/回鶻)訴稱無用處咸安公主¶
號可敦逺為可汗頻奏論元和二年下新敇内出金帛¶
酬馬直仍詔江淮馬價縑從此不令踈短織合羅將軍¶
呼萬歳捧授金銀與縑綵誰知黠虜啟貪心明年馬多¶
來一倍縑漸少馬漸多隂山虜奈爾何¶
　　　　時世妝　儆戎也(一作儆/將變也)¶
時世妝時世妝出自城中傳四方時世流行無逺近顋¶
不施朱靣無粉烏膏注脣脣似泥雙睂畫作八字低妍¶
<pb:KR4h0140_WYG_427-10b>¶
媸黒白失本態妝成盡似含悲啼圓鬟無(一作/垂)鬢堆(一/作)¶
(椎/)髻様斜紅不暈赭靣狀昔聞被髮伊川中辛有見之¶
知有戎元和妝梳君記取髻堆(一作/椎)靣赭非華風¶
　　　　李夫人　鑒嬖惑也¶
漢武帝初喪李夫人夫人病時不肯别死後留得生前¶
恩君恩不盡念未已甘泉殿裏令冩真丹青畫(一作/寫)出¶
竟何益不言不笑愁殺人又令方士合靈藥玉釡煎錬¶
金鑪焚九華帳深夜悄悄反魂香降夫人魂夫人之魂¶
<pb:KR4h0140_WYG_427-11a>¶
在何許香煙引到焚香處既來何苦不湏臾縹緲悠揚¶
還滅去去何速兮來何遲是耶非耶兩不知翠蛾髣髴¶
平生貌不似昭陽寢疾時魂之不來君心苦魂之來兮¶
君亦悲背燈隔帳不得語安用暫來還見違傷心不獨¶
漢武帝自古及今皆若斯君不見穆王三日哭重璧臺¶
前傷盛姫又不見泰陵一掬淚馬嵬坡下念楊妃縱令¶
妍姿豔質化為土此恨長在無銷期生亦惑死亦惑尤¶
物惑人忘不得人非木石皆有情不如不遇傾城色¶
<pb:KR4h0140_WYG_427-11b>¶
　　　　陵園妾　憐幽閉也(一作託幽閉喻/被讒遭黜也)¶
陵園妾顔色如花命如葉命如葉薄將奈何一奉寢宮¶
年月多年月多時光換春愁秋思知何限青絲髮落叢¶
鬢疎紅玉膚銷繫帬慢(一作/縵)憶昔宮中被妬猜因讒得¶
罪配陵來老母啼呼趁車别中官監送鏁門迴山宮一¶
閉無開日未死此身(一作此/身未死)不令出松門到曉月裵回¶
柏城盡日風蕭瑟松門柏城幽閉深聞蟬聽燕感光隂¶
眼看菊蘂重陽淚手把棃花寒食心把花掩淚無人見¶
<pb:KR4h0140_WYG_427-12a>¶
緑蕪牆繞青苔院四季徒支妝粉錢三(一作/一)朝不識君¶
王靣遥想六宮奉至尊宣徽雪夜浴堂春雨露之恩不¶
及者猶聞不啻三千人三千人(一無/三字)我爾君恩何厚薄¶
願令輪轉直陵園三嵗一來均苦樂¶
　　　　鹽商婦　惡幸人也¶
鹽商婦多金帛不事田農與蠶績南北東西不失家風¶
水為鄉船作宅本是揚州小家女嫁得西江大商客緑¶
鬟富(一作/溜)去金釵多皓腕肥來銀釧窄前呼蒼頭後叱¶
<pb:KR4h0140_WYG_427-12b>¶
婢問爾因何得如此壻作鹽商十五年不屬州縣屬天¶
子每年鹽利入官時少入官家多入私官家利薄私家¶
厚鹽鐵尚書逺不知何況江頭魚米賤紅膾黄橙香稻¶
飯飽食濃妝倚柁樓兩朶紅顋花欲綻鹽商婦有幸嫁¶
鹽商終朝美飯食終歳好衣裳好衣美食來何(一作/有來)處¶
亦須慙媿桑𢎞羊桑𢎞羊死己久不獨漢時今亦有¶
　　　　杏為梁　刺居處僭也¶
杏為梁桂為柱何人堂室李開府碧砌紅軒色未乾去¶
<pb:KR4h0140_WYG_427-13a>¶
年身歿今移主髙其牆大其門誰家第宅盧將軍素泥¶
朱版光未滅今日官収别賜人開府之堂將軍宅造未¶
成時頭已白逆旅重居逆旅中心是主人身是客更有¶
愚夫念身後心雖甚長計非乆窮奢極麗越規模付子¶
傳孫令保守莫教門外過客聞撫掌回頭笑殺君君不¶
見馬家宅尚猶存宅門題作奉誠園君不見魏家宅屬¶
他人詔贖賜還五代孫(元和四年詔特以官錢贖魏徵/勝業坊中舊宅以還其後孫用)¶
(奨忠/儉)儉存奢失今在目安用髙牆圍大屋¶
<pb:KR4h0140_WYG_427-13b>¶
　　　　井底引銀缾　止滛奔也¶
井底引銀缾銀缾欲上絲繩絶石上磨玉簪玉簪欲成¶
中央折缾沉簪折知奈何似妾今朝與君别憶昔在家¶
為女時人言舉動有殊姿婵娟兩鬢秋蟬翼宛轉雙蛾¶
逺山色笑随女伴後園中此時與君未相識妾弄青梅¶
憑(一作/倚)短牆君騎白馬傍垂楊牆頭馬上遥相顧一見¶
知君即斷腸知君斷腸共君語君指南山松柏樹感君¶
松柏化為心闇合雙鬟逐君去到君家舍五六年君家¶
<pb:KR4h0140_WYG_427-14a>¶
大人頻有言聘則為妻奔是妾不堪主祀奉蘋蘩終知¶
君家不可住其奈出門無去處豈無父母在髙堂亦有¶
親情滿故鄉潜來更不通消息今日悲羞歸不得為君¶
一日恩誤妾百年身寄言癡小人家女慎勿將身輕許¶
人¶
　　　　官牛　諷執政也¶
官牛官牛駕官車滻水岸邊般(一作/驅)載沙一石沙幾斤¶
重朝載(一作/駕)暮載將何用載向五門官道西緑槐隂下¶
<pb:KR4h0140_WYG_427-14b>¶
鋪(一作/填)沙堤昨來新拜右丞相恐怕泥塗(一作/深)汚馬蹄¶
右丞相馬蹄蹋沙雖淨潔牛領牽車欲流血右丞相但¶
能濟人治國調隂陽官牛領穿亦無妨¶
　　　　紫毫筆　譏(一作/誡)失職也¶
紫毫筆尖(一作/纖)如錐兮利如刀江南石上有老兔喫竹¶
飲泉生紫毫宣城之(一作/工)人采為筆千萬毛中揀(一作/選)¶
一毫毫雖輕功甚重管勒工名充嵗貢君兮臣兮勿輕¶
用勿輕用將何如願賜東西府御史願頒左右臺起居¶
<pb:KR4h0140_WYG_427-15a>¶
搦(一作/握)管趨入黄金闕抽毫立在白玉除臣有奸邪正¶
衙奏君有動言直筆書起居郎侍御史爾知紫毫不易¶
致每嵗宣城進筆時紫毫之價如金貴慎勿空將彈失¶
儀慎勿空將録制詞¶
　　　　隋堤栁　憫亡國也¶
隋堤栁日乆年深盡衰朽風飄飄兮雨蕭蕭三株兩株¶
汴河口老枝病葉愁殺人曾經大業年中春大業年中¶
煬天子種栁成行夾流水西自黄河東至(一作/接)淮緑隂¶
<pb:KR4h0140_WYG_427-15b>¶
一千三百里大業末年春暮月栁色如煙絮如雪南幸¶
江都恣佚逰應將此栁繫龍舟紫䫇郎將護錦纜青娥¶
御史直迷樓海内財力此時竭舟中歌笑何日休上荒¶
下困勢不乆宗社之危如綴旒(一本此下有煬天子自/言歡樂殊未極豈知明)¶
(年正朔歸/武德三句)煬天子自言福祚長無窮豈知皇子封酅公¶
龍舟未過彭城閤義旗已入長安宮蕭墻禍生人事變¶
晏駕不得歸秦中土墳數尺何處𦵏吳公臺下多悲風¶
二百年來汴河路沙草和煙朝復暮後王何以鑒前王¶
<pb:KR4h0140_WYG_427-16a>¶
請㸔隋堤亡國樹¶
　　　　草茫茫　懲厚𦵏也¶
草茫茫土蒼蒼蒼蒼茫茫在何處驪山脚下秦皇墓墓¶
中下涸三重泉當時自以為深固下流水銀象江海上¶
綴珠光作烏兔别為天地於其間擬將富貴随身去一¶
朝盗掘墳陵破龍椁神堂三月火可憐寳玉歸人間暫¶
借泉中買身禍奢者狼藉儉者安一㓙一吉在眼前憑¶
君回首向南望漢文𦵏在覇陵原¶
<pb:KR4h0140_WYG_427-16b>¶
　　　　古冢狐　戒艶色也¶
古冢狐妖且老化為婦人顔色好頭變雲鬟面變妝大¶
尾曵作長紅裳徐徐行傍荒村路日欲暮時人靜處或¶
歌或舞或悲啼翠睂不舉花顔(一作/鈿)低忽然一笑千萬¶
態見者十人八九迷假色迷人猶若是真色迷人應過¶
此彼真此假俱迷人人心惡假貴重真狐假女妖害猶¶
淺一朝一夕迷人眼女為狐媚害即(一作則/一作却)深日長月¶
増(一作日/増月長)溺人心何況褒妲之色善蠱惑能䘮人家覆¶
<pb:KR4h0140_WYG_427-17a>¶
人國君㸔為害淺深間豈將假色同真色¶
　　　　黑潭龍　疾貪吏也¶
黑潭水深黒如墨傳有神龍人不識潭上架屋官立祠¶
龍不能神人神(一作/異)之豐凶水旱與疾疫鄉里皆言龍¶
所為家家飬豚漉清酒朝祈暮賽依巫口神之來兮風¶
飄飄紙錢動兮錦傘揺神之去兮風亦靜香火滅兮杯¶
盤冷肉堆潭岸石酒潑廟前草不知神龍享㡬多林鼠¶
山狐長醉飽狐何幸豚何辜年年殺豚將餧狐狐假龍¶
<pb:KR4h0140_WYG_427-17b>¶
神食豚盡九重泉底龍知無¶
　　　　天可度　惡詐人也¶
天可度地可量唯有人心不可防但見丹誠赤如血誰¶
知偽言巧似簧勸君掩鼻君莫掩使君夫婦為參商勸¶
君掇蠭君莫掇使君父子成豺狼海底魚兮天上鳥髙¶
可射兮深可釣唯有人心相對時咫尺之間不能料君¶
不見李義府之輩笑欣欣笑中有刀潛殺人隂陽神變¶
皆可測不測人間笑是瞋¶
<pb:KR4h0140_WYG_427-18a>¶
　　　　秦吉了　哀冤民也¶
秦吉了出南中彩毛青黑花頸紅耳聰心慧舌端巧鳥¶
語人言無不通昨日長爪鳶今朝大觜烏鳶捎乳燕一¶
窠(一作/巢)覆烏啄母雞雙眼枯雞號墮地燕驚(一作/巳)去然¶
後拾卵攫其雛豈無鵰與鶚嗉中肉飽不肯搏亦有鸞¶
鶴羣閒立髙颺如不聞秦吉了人云爾是能言鳥豈(一/作)¶
(爾/)不見雞燕之冤苦吾聞鳯皇百鳥主爾竟不為鳯皇¶
之前致一言(一作/詞)安用噪噪(一作/嗏嗏)閒言語¶
<pb:KR4h0140_WYG_427-18b>¶
　　　　鵶九劔　思決壅也¶
歐冶子死千年後精靈闇授張鵶九鵶九鑄劒吳山中¶
天與日時神借功金鐵騰精火飜燄踴躍求為鏌鎁劍¶
劍成未試十餘年有客持金買一觀誰知閉(一作/開)匣長¶
思用三尺青蛇不肯蟠客有心劍無口客代劍言告(一/作)¶
(報/)鵶九君勿矜我玉可切君勿誇我鐘可刜不如持我¶
決浮雲無令漫漫蔽白日為君使無私之光及萬物蟄¶
蟲昭蘇萌草(一作/芽)出¶
<pb:KR4h0140_WYG_427-19a>¶
　　　　　采詩官　監前王亂亡之由也¶
　采詩官采詩聽歌導人言言者無罪聞者誡下流上通¶
　上下泰周滅秦興至隋氏十代采詩官不置郊廟登歌¶
　贊君美樂府豔詞(一作/調)恱君意若求興(一作/諷)諭規刺言¶
　萬句千章無一字不是章句無規刺漸及朝廷絶諷議¶
　諍臣杜口為冗員諫鼓髙懸作虛器一人負扆常端黙¶
　百辟入門兩(一作/皆)自媚夕郎所賀皆德音春官每奏唯¶
　祥瑞君之堂兮千里逺君之門兮九重閟君耳唯聞堂¶
<pb:KR4h0140_WYG_427-19b>¶
　上言君眼不見門前事貪吏害民無所忌奸臣蔽君無¶
　所畏君不見厲王胡亥(一作/煬帝)之末年羣臣有利君無利¶
　君兮君兮願聽此欲開壅蔽逹(一作/逺)人情先向歌詩求¶
　諷刺¶
　¶
　¶
　¶
御定全唐詩巻四百二十七¶
