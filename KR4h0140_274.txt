# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.639131
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百七十四
<pb:KR4h0140_WYG_274-1a>¶
　欽定四庫全書¶
御定全唐詩卷二百七十四¶
　　戴叔倫¶
　　　　酬崔法曺遺劒¶
　臨風脫佩劒相勸静胡塵自料無筋力何由答故人¶
　　　　敬報孫常州二首¶
　衰病苦奔走未嘗追舊逰何言問憔悴此日駐方舟¶
　逺道曳故屐餘春㑹髙齋因言別離乆得盡平生懐¶
<pb:KR4h0140_WYG_274-1b>¶
　　　　將赴東陽留上包諫議¶
　敝邑連山逺仙舟數刻同多慚屢囬首前路在泥中¶
　　　　荅崔法曺¶
　後㑹知不逺今歡亦願留江天梅雨散况在月中樓¶
　　　　問嚴居士易¶
　目公来問易不復待加年更有垂簾㑹遥知續草𤣥¶
　　　　新年第二夜荅䖏上人宿玉芝觀見寄¶
　陽春巳三日㑹友聞昨夜可愛剡溪僧獨尋陶景舍¶
<pb:KR4h0140_WYG_274-2a>¶
　　　赴撫州對酬崔法曺夜雨滴空堦五首¶
雨落濕孤客心驚比棲鳥空堦夜滴繁相亂應到曉¶
髙㑹棗樹宅清言蓮社僧兩鄉同夜雨旅館又無燈¶
謗議不自辨親朋那得知雨中驅馬去非是獨傷離¶
離室雨初晦客程雲陡暗方為對吏人敢望郵童探¶
縱酒常擲盞狂歌時入室離羣怨雨聲幽抑方成疾¶
　　　又酬曉燈暗離室五首¶
知疑姦叟謗閒與情人話猶是別時燈不眠同此夜¶
<pb:KR4h0140_WYG_274-2b>¶
寒燈揚曉熖重屋驚春雨應想逺行人路逢泥濘阻¶
燈光照虚屋雨影懸空壁一向簷下聲逺來愁䖏滴¶
楚僧話寂滅俗慮比虚空賴有殘燈喻相傳昏暗中¶
雨聲亂燈影明滅在空堦併枉五言贈知同萬里懐¶
　　　同賦龍沙墅¶
囬轉沙岸近欹斜林嶺重因君訪遺跡此日見真龍¶
　　　昭君詞¶
漢宫若逺近路在寒沙(一作/塞)上到死不得歸何人共南¶
<pb:KR4h0140_WYG_274-3a>¶
望¶
　　　勸陸三飲酒¶
寒郊好天氣勸酒莫辭頻擾擾鍾陵市無窮不醉人¶
　　　關山月二首¶
月出照關山秋風人未還清光無逺近鄉淚半書(一作/宵)¶
間¶
一鴈過連營繁霜覆古城胡笳在何䖏半夜起邉聲¶
　　　送王司直¶
<pb:KR4h0140_WYG_274-3b>¶
西塞雲山逺東風道路長人心勝潮水相送過潯陽¶
　　　宿無可上人房¶
偶来人境外何䖏染囂塵倘許棲林下僧中老此身¶
　　　山居¶
麋鹿自成羣何人到白雲山中無外事終日醉醺醺¶
　　　口號¶
白髪千莖雪寒窗嬾著書冣憐吟苜蓿不及向桑榆¶
　　　夜坐¶
<pb:KR4h0140_WYG_274-4a>¶
夜静河漢髙獨坐庭前月忽起故園思動作經年別¶
　　　隄上栁¶
垂栁萬條絲春来織別離行人攀折䖏閨妾斷腸時¶
　　　遣興¶
明月臨滄海閒雲戀故山詩名滿天下終日掩柴關¶
　　　贈張揮使¶
謫戍孤城小思家萬里遥漢廷求衛霍劒珮上青霄¶
　　　偶成¶
<pb:KR4h0140_WYG_274-4b>¶
野水連天碧峯巒入海青滄浪者誰子一曲醉中聴¶
　　　畫蟬¶
飲露身何潔吟風韻更長斜陽千萬樹無䖏避螳螂¶
　　　題天柱山圖¶
拔翠五雲中擎天不計功誰能&KR0466;絶頂看取日升東¶
　　　松鶴¶
雨濕松陰凉風落松花細獨鶴愛清幽飛来不飛去¶
　　　草堂一上人¶
<pb:KR4h0140_WYG_274-5a>¶
一公持一鉢相復度遥岑地瘦無黄獨春来草更深¶
　　　題黄司直園¶
為憶去年梅&KR0466;寒特地来門前空臘盡渾未有花開¶
　　　北山㳺亭¶
西崦水泠泠沿岡有㳺亭自從春草長遥見祗青青¶
　　　贈李唐山人(一作李/山人唐)¶
此意無所欲(一作静/無事)閉門風景遲栁條將白髪相對共¶
垂絲¶
<pb:KR4h0140_WYG_274-5b>¶
　　　題秦隐君麗句亭¶
北(一作/此)人歸欲盡猶(一作/獨)自住蕭山閉户不曾(一作/暫)出¶
詩名滿世間¶
　　　荅孫常州見憶¶
畫鷁春風裏迢遥去若飛那能寄相憶不並子猷歸¶
　　　送裵明州(一本有郎/中徴三字)效南朝體¶
沅(一作/瀟)水連湘水千波萬浪中知郎未得去慚愧石尤¶
風¶
<pb:KR4h0140_WYG_274-6a>¶
　　　戲留(一作/留別)顧十一明府¶
江明雨初歇山暗雲猶濕未可動歸橈前程風浪(一作/正)¶
急¶
　　　荅崔載華¶
文案日成堆愁眉拽不開偷歸甕間卧逢箇楚狂来¶
　　　將赴行營勸客同醉¶
絲管霜天夜煙塵淮水西明朝上征去相伴醉如泥¶
　　　夏夜江樓㑹別¶
<pb:KR4h0140_WYG_274-6b>¶
不作十日別煩君此相留雨餘江上月好醉竹間樓¶
　　　嵗除日奉推事使牒追赴撫州辨對留別崔法¶
　　　曺陸大祝䖏士上人同賦人字口號(一本題作/嵗除日追)¶
　　　(赴撫州辨對/留別崔法曺)¶
上國杳未到流年忽復新囬車不自識君定送何人¶
　　　江館㑹別¶
離亭一㑹宿能有㡬人同莫以囬車泣前途不盡窮¶
　　　容州囬逢陸三別(一本無/別字)¶
<pb:KR4h0140_WYG_274-7a>¶
西南積水逺老病喜生歸此地故人別空餘淚滿衣¶
　　　古意寄呈王侍郎¶
夜光貯懐袖待報一顧恩日向江湖老此心誰為論¶
　　　送李大夫渡口阻風¶
浪息定何時龍門到恐遲輕舟不敢渡空立望旌旗¶
　　　過三閭廟(一本無/過字)¶
沅湘流不盡屈宋(一作/子)怨何深日暮秋煙(一作/風)起蕭蕭¶
楓樹林¶
<pb:KR4h0140_WYG_274-7b>¶
　　　泊湘口¶
湘山千嶺樹桂水九秋波露重猨聲絶風清月色多¶
　　　逰道林寺¶
佳山路不逺俗侶到常稀及此烟霞暮相看復欲歸¶
　　　後宮曲¶
初入長門宮謂言君戲妾寜知秋風至吹盡庭前葉¶
　　　新別離(一作戎/昱詩)¶
手把杏花枝未曾經別離黄昏掩閨後寂寞心自知(一/作)¶
<pb:KR4h0140_WYG_274-8a>¶
(自心/知)¶
　　　夏日登鶴巖偶成¶
天風吹我上層岡露灑長松六月凉願借老僧雙白鶴¶
碧雲深䖏共翺翔¶
　　　題浄居寺¶
玉壺山下雲居寺六百年来選佛場滿地白雲關不住¶
石泉流出落花香¶
　　　昭君詞¶
<pb:KR4h0140_WYG_274-8b>¶
漢家宮闕夢中歸㡬度氊房淚濕衣惆悵不如邉鴈影¶
秋風猶得向南飛¶
　　　織女詞¶
鳯梭停織鵲無音夢憶仙郎夜夜心難得相逢容易別¶
銀河争似妾愁深¶
　　　塞上曲二首¶
軍門頻納受䧏書一劒横行萬里餘漢祖謾誇婁敬策¶
卻將公主嫁單于¶
<pb:KR4h0140_WYG_274-9a>¶
漢家旌幟滿陰山不遣胡兒疋馬還願得此身長報國¶
何湏生入玉門關¶
　　　閨怨¶
看花無語淚如傾多少春風怨別情不識玉門關外路¶
夢中昨夜到邉城¶
　　　春怨¶
金鴨香消欲斷魂梨花春雨掩重門欲知別後相思意¶
囬看羅衣積淚痕¶
<pb:KR4h0140_WYG_274-9b>¶
　　　旅次寄湖南張郎中¶
閉門茅底偶為鄰北阮那憐南阮貧却是梅花無世態¶
隔牆分送一枝春¶
　　　題友人山居¶
四郭青山䖏䖏同客懐無計荅秋風數家茅屋清溪上¶
千樹蟬聲落日中¶
　　　別鄭谷¶
朝陽齋前桃李樹手栽清蔭接比鄰明年此地看花發¶
<pb:KR4h0140_WYG_274-10a>¶
愁向東風憶故人¶
　　　贈鶴林上人¶
日日澗邉尋茯苓巖扉常掩鳯山青歸来挂衲髙林下¶
自翦芭蕉冩佛經¶
　　　題稚川山水¶
松下茅亭五月凉汀沙雲樹晚(一作/暗)蒼蒼行人無限秋¶
風思隔水青山似故鄉¶
　　　過栁溪道院¶
<pb:KR4h0140_WYG_274-10b>¶
溪上誰家掩竹扉鳥啼渾似惜春暉日斜深巷無人跡¶
時見梨花片片飛¶
　　　荔枝¶
紅顆真珠誠可愛白鬚太守亦何癡十年結子知誰在¶
自向中庭種荔枝¶
　　　憶原上人¶
一兩棕鞋八尺藤廣陵行遍又金陵不知竹雨竹風夜¶
吟對秋山那寺燈¶
<pb:KR4h0140_WYG_274-11a>¶
　　　閒思¶
伯勞東去鶴西還雲總無心亦度山何似嚴陵灘上客¶
一竿長伴白鷗閒¶
　　　蘭溪棹歌¶
涼月如眉挂栁灣越中山色鏡中看蘭溪三日桃花雨¶
半夜鯉魚来上灘¶
　　　蘇溪亭¶
蘇溪亭上草漫漫誰倚東風十二闌燕子不歸春事晚¶
<pb:KR4h0140_WYG_274-11b>¶
一汀烟雨杏花寒¶
　　　敬酬陸山人二首¶
黨議連誅不可聞直臣髙士去紛紛當時漏奪無人問¶
出宰東陽笑殺君¶
由来海畔逐樵漁奉詔因乘使者車却掌山中子男印¶
自看猶是舊潜夫¶
　　　荅崔法曺賦四雪¶
楚僧躡雪来招隐先訪髙人積雪中巳別剡溪逢雪去¶
<pb:KR4h0140_WYG_274-12a>¶
雪山修道與師同¶
　　　撫州被推昭雪荅陸太祝三首¶
求理由来許便冝漢朝龔遂不為疵如今謗起翻成累¶
唯有新人子細知¶
貧交相愛果無疑共向人間聴直詞從古以来何限枉¶
慚知暗室不曾欺¶
春風旅館長庭蕪俛首低眉一老夫巳對鐡冠窮事夲¶
不知廷尉念寃無¶
<pb:KR4h0140_WYG_274-12b>¶
　　　送獨孤&KR1957;還京¶
舉家相逐還鄉去不向秋風怨別時湖水兩重山萬里¶
定知行盡到京師¶
　　　臨流送顧東陽¶
海上獨歸慚不及邑中遺愛定無雙蘭橈起唱逐流去¶
却恨山溪通外江¶
　　　行營送馬侍御¶
萬里羽書来未絶五關烽火晝仍傳故人多病盡歸去¶
<pb:KR4h0140_WYG_274-13a>¶
唯有劉楨不得眠¶
　　　送秦系¶
五都来往無舊業一代公卿盡故人不肯低頭受羈束¶
逺師溪上拂纓塵¶
　　　送裵判官囬湖南¶
莫怕南風且盡歡湘山多雨夏中寒送君萬里不覺逺¶
此地曾為心鐡官¶
　　　再廵道永留別¶
<pb:KR4h0140_WYG_274-13b>¶
鬢下初驚白髪時更逢離別助秋悲從今不學四方事¶
巳共家人海上期¶
　　　别崔法曺¶
欲作別離西入秦芝田棗逕往来頻東湖此夕更留醉¶
逢著廬山學道人¶
　　　送蕭二¶
擬向田間老此身寒郊怨別甚於春又聞故里朋逰盡¶
到日知逢何䖏人¶
<pb:KR4h0140_WYG_274-14a>¶
　　　湘川野望¶
懐王獨與佞人謀聞道忠臣入亂流今日登髙望不見¶
楚雲湘水各悠悠¶
　　　將至道州寄李使君¶
九疑深路遶山囬木落天清猨晝哀猶隔簫韶一峯在¶
遥傳五馬向東来¶
　　　與虞沔州謁藏真上人¶
故侯將我到山中更上西峯見逺公共問置心何䖏好¶
<pb:KR4h0140_WYG_274-14b>¶
主人揮手指虚空¶
　　　題招隐寺¶
昨日臨川謝病還求田問舍獨相關宋時有井如今在¶
却種胡麻不買山¶
　　　過珥瀆單老(老一/作宅)¶
毫末成圍海變田單家依舊住溪邉比来巳向人間老¶
今日相過却少年¶
　　　族兄各年八十餘見招㳺洞¶
<pb:KR4h0140_WYG_274-15a>¶
鶴髪婆娑鄉里親相邀共看徃年春擬將兒女歸来住¶
且是茅山見老人¶
　　　登髙囬乗月尋僧(一作登髙廽醉中乗月與崔/法曺尋楚僧方外各賦一絶)¶
插鬢茱茰来未盡共隨明月下沙堆髙緇寂寂不相問¶
醉客無端入定来¶
　　　贈殷(一本有御/史二字)亮¶
日日河邉見水流傷春未巳復悲秋山中舊宅無人住¶
来往風塵共白頭¶
<pb:KR4h0140_WYG_274-15b>¶
　　　夜發袁(一作烏/一作猿)江寄李潁川劉侍御(時二公留/貶在此)¶
　　　(一本題止夜發/烏江作五字)¶
半夜囬舟入楚鄉月明山水共蒼蒼孤猨更呌(一作/發)秋¶
風裏不是愁人亦斷腸¶
　　　對酒示申屠學士¶
三(一作/千)重江水萬重山山裏春風(一作/青春)度日閒且向白¶
雲求一醉莫教愁夢到鄉關¶
　　　對月荅袁(一作/元)明府¶
<pb:KR4h0140_WYG_274-16a>¶
山下孤城月上遲相留一醉本無期明年此夕逰何䖏¶
縱有清(一作/秋)光知對(一作/見)誰¶
　　　送前上饒嚴明府攝玉山¶
家在故林呉楚間氷為溪水玉為山更將舊政化鄰邑¶
遥見逋人相逐還¶
　　　聴歌囬馬上贈崔法曺(一本題止聴/歌囬三字)¶
秋風裏許杏花開杏樹傍邉醉客来共待夜深聴一曲¶
醒人騎馬斷腸廽¶
<pb:KR4h0140_WYG_274-16b>¶
　　　酬駱侍御荅詩¶
風傳畫閣空知曉雨濕江城不見春堆案遶牀君莫怪¶
巳經愁思古時人¶
　　　送孫直逰郴州¶
孤舟上水過湘沅桂嶺南枝花正繁行客自知心有托¶
不聞驚浪與啼猨¶
　　　麓山寺㑹送尹秀才¶
湖上逢君亦不閒暫將離別到深山飄蓬驚鳥那自定¶
<pb:KR4h0140_WYG_274-17a>¶
强欲相留雲樹間¶
　　　送董頲¶
霜鴈羣飛下楚田羇人掩淚望秦天君行江海無定所¶
別後相思何䖏邉¶
　　　別張員外¶
木葉紛紛湘水濵此中何事往頻頻臨風自笑歸時(一/作)¶
(何/)晚更送浮雲逐故人¶
　　　送張評事¶
<pb:KR4h0140_WYG_274-17b>¶
城郭喧喧争送逺危梁褭褭渡東津楊花展轉引征騎¶
莫怪山中多看人¶
　　　送呂少府¶
共醉流芳獨歸去故園髙士日相親深山古路無楊栁¶
折取桐花寄逺人¶
　　　送人㳺嶺南¶
少別華陽萬里逰近南風景不曽秋紅芳緑筍是行路¶
縱有啼猨聴却幽¶
<pb:KR4h0140_WYG_274-18a>¶
　　　妻亡後別妻弟¶
楊栁青青滿路垂贈行惟折古松枝停舟一對湘江哭¶
哭罷無言君自知¶
　　　和崔法曺建溪聞猨¶
曽向巫山峽裏行羈猨一呌一囬驚聞道建溪腸欲斷¶
的知斷著第三聲¶
　　　湘南即事¶
盧橘花開楓葉衰出門何䖏望京師沅湘日夜東流(一/作)¶
<pb:KR4h0140_WYG_274-18b>¶
(歸/)去不為愁人住少時¶
　　　代書寄京洛舊逰¶
今年十月温風起湘水悠悠生白蘋欲寄逺書還不敢¶
却愁驚動故鄉人¶
　　　蘄州行營作¶
蘄水城西向北看桃花落盡栁花殘朱旗半捲山川小¶
白馬連嘶草樹寒¶
　　　題武當逸禪師蘭若¶
<pb:KR4h0140_WYG_274-19a>¶
我身(一作/生)本似(一作/是)逺行客况是亂時多病身經山渉¶
水向何䖏羞見竹林禪定人¶
　　　榖城逢楊評事¶
逺自五陵獨竄身筑陽山中歸路新横流夜長不得渡¶
駐馬荒亭逢故人¶
　　　聴韓使君羙人歌¶
仙人此夜忽&KR0466;波更唱瑶臺一遍歌嫁與將軍天上住¶
人間可得再相過¶
<pb:KR4h0140_WYG_274-19b>¶
　　　轉應詞¶
邉草邉草邉草盡来共(一作/兵)老山南山北雪晴千里萬¶
里月明明月明月胡笳一聲愁絶¶
　　　精舍對雨¶
空門寂寂澹吾身溪雨微微洗客塵卧向白雲晴未盡¶
任他黄鳥醉芳春¶
　　　宿灌陽灘¶
十月江邉蘆葉飛灌陽灘冷上舟遲今朝未遇髙風便¶
<pb:KR4h0140_WYG_274-20a>¶
還與沙鷗宿水湄¶
　　　酬贈張衆甫¶
野人無夲意&KR0262;木任天材分向空山老何言上苑来迢¶
遥千里道依倚九層臺出䖏寜知命輪轅豈自媒更慙¶
張䖏士相與別蒿莱¶
　　　客舍秋懐呈駱正字士則¶
無言堪自喻偶坐更相悲木落驚年長門閒惜草衰買¶
山猶未得諫獵又非時設被浮名繋歸休漸欲遲¶
<pb:KR4h0140_WYG_274-20b>¶
　　　寄中書李舍人紓¶
萍翻蓬自卷不共本心期復入重城裏頻看百草滋水¶
流歸思逺花發長年悲盡日春風起無人見此時¶
　　　贈康老人洽¶
酒泉布衣舊才子少小知名帝城裏一篇飛入九重門¶
樂府喧喧聞至尊宫中羙人皆唱得七貴因之盡相識¶
南鄰北里日經過䖏䖏淹留樂事多不脱弊裘輕錦綺¶
長吟佳句掩笙歌賢王貴主於我厚駿馬蒼頭如已有¶
<pb:KR4h0140_WYG_274-21a>¶
暗將心事隔風塵盡擲年光逐杯酒青門㡬度見春歸¶
折栁尋花送落暉杜陵往往逢秋暮望月臨風攀古樹¶
繁霜入鬢何足論舊國連天不知䖏爾来倐忽五十年¶
却憶當時思眇然多識故侯悲宿草曾看流水沒桑田¶
百人㑹中一身在被褐飲瓢終不改陌頭車馬共營營¶
不解如君任此生¶
　　　暮春逰長沙東湖贈辛兖州巢父二首¶
湘流分曲浦繚繞古城東岸轉千家合林開一鏡空人¶
<pb:KR4h0140_WYG_274-21b>¶
生無事少心賞㡬囬同且復㤀羈束悠悠落照中¶
囬環路不盡歴覽意彌新古木畬田火澄江盪槳人緩¶
歌尋極浦一醉送殘春莫恨長沙逺他年憶此辰¶
　　　同兖州張秀才過王侍御參謀宅賦十韻(栁字/)¶
十年官不進歛跡無怨咎漂蕩海内逰淹留楚鄉乆因¶
參戎幕下寄宅湘川口翦竹開廣庭瞻山敞虚牖閒門¶
早春至陋巷新晴後覆地落殘梅和風褭輕栁逢迎車¶
馬客邀結風塵友意惬時㑹文夜長聊飲酒秉心轉孤¶
<pb:KR4h0140_WYG_274-22a>¶
直沈照隨可否豈學屈大夫憂慙對漁叟¶
　　　同辛兖州巢父盧副端岳相思獻酬之作因抒¶
　　　歸懐兼呈辛魏二院長楊長寧¶
暮角發髙城情人坐中起臨觴不及醉分散秋風裏雖¶
有明日期離心若千里前歡反惆悵後㑹還如此焉得¶
夜淹留一囬終宴喜羈逰復牽役皆去重湖水早晚泛¶
歸舟吾從數君子¶
　　　酬袁太祝長卿小湖村山居書懐見寄¶
<pb:KR4h0140_WYG_274-22b>¶
背江居隙地辭職作遺人耕鑿資餘力樵漁逐四鄰麥¶
秋桑葉大梅雨稻田新籬落栽山果池塘飬海鱗放歌¶
聊自足幽思忽相親余亦歸休者依君老此身¶
　　　送汶水王明府¶
何時別故鄉歸去佩銅章親族移家盡閭閻百戰塲背¶
關餘古木近塞足風霜遺老應相賀知君不下堂¶
　　　奉同汴州李相公勉送郭布殿中出廵¶
軒車出東閣都邑遶南河馬首先春至人心比嵗和省¶
<pb:KR4h0140_WYG_274-23a>¶
風傳隐恤持法去煩苛却想埋輪者論功此日多¶
　　　送東陽顧明府罷歸¶
祖帳臨鮫室黎人擁鷁舟坐藍髙士去繼組鄙夫留白¶
日落寒水青楓遶曲洲相看作離別一倍不禁愁¶
　　　撫州對事後送外生宋垓歸饒州覲侍呈上姊¶
　　　夫¶
淮汴初喪亂蔣山烽火起與君隨親族奔迸辭故里京¶
口附商客海門正狂風憂心不敢住夜發驚浪中雲開¶
<pb:KR4h0140_WYG_274-23b>¶
方見日潮盡爐峰出石壁轉棠陰鄱陽寄茅室淹留三¶
十年分種越人田骨肉無半在鄉園猶未旋爾家習文¶
藝旁究天人際父子自相傳優㳺聊卒嵗學成不求達¶
道勝那厭貧時入閭巷醉好是羲皇人頃因物役牽偶¶
逐簮組輩謗書喧朝市撫巳慙淺昧世業大小禮近通¶
顔謝詩念渠還領㑹非敢獨為師¶
　　　永康孫明府頲秩滿將歸枉路訪別¶
門前水流咽城下亂山多非是還家路寧知枉騎過風¶
<pb:KR4h0140_WYG_274-24a>¶
煙復欲隔悲笑屢相和不學陶公醉無因奈別何¶
　　　將赴湖南留別東陽舊寮兼示吏人¶
智力苦不足黎甿殊未安忽從新命去復隔舊寮歡曉¶
路整車馬離亭㑹衣冠冰堅細流咽燒盡亂峰寒耆老¶
相餞送兒童亦悲酸桐鄉寄生怨欲話此情難¶
　　　撫州䖏士胡泛見送北廻兩館至南昌縣界查¶
　　　溪蘭若別¶
移罇鋪山曲祖帳查溪陰鋪山即逺道查溪非故林悽¶
<pb:KR4h0140_WYG_274-24b>¶
然誦新詩落淚霑素襟郡政我何有別情君獨深禪庭¶
古樹秋宿雨清沈沈揮袂千里逺悲傷去住心¶
　　　將廵郴永途中作¶
行役留三楚思歸又一春自疑冠下髮聊此鏡中人機¶
息知名誤形衰恨道貧空將舊泉石長與夢相親¶
　　　桂陽北嶺偶過野人所居聊書即事呈王永州¶
　　　邕李道州圻¶
犬吠空山響林深一逕存隔雲尋板屋渡水到柴門日¶
<pb:KR4h0140_WYG_274-25a>¶
晝風煙静花明草樹繁乍疑秦世客漸識楚人言不記¶
逃鄉里居然長子孫種田燒險谷汲井鑿髙原畦葉藏¶
春雉庭柯宿旅猨嶺陰無瘴癘地隙有蘭蓀内户均皮¶
席枯瓢沃野餐逺心知自負幽賞詎能論轉歩重崖合¶
瞻途落照昬他時願攜手莫比武陵源¶
　　　下鼻亭瀧行八十里聊狀艱險寄青苖鄭副端¶
　　　𦍤陽¶
瀧水天際来鼻山地中坼盤渦㡬十䖏疊溜皆千尺直¶
<pb:KR4h0140_WYG_274-25b>¶
寫巻沈沙驚翻衝絶壁淙淙振崖谷洶洶竟朝夕人語¶
不自聞日光亂相射艤舟始搖漾舉棹旋奔&KR0557;既下同¶
建瓴半空方避石前危苦未盡後險何其廹倐閃疾風¶
雷蒼皇蕩魂魄因隨伏流出忽與跳波隔逺想欲囬軒¶
豈兹還泛鷁雲涯多候館努力勤登歴¶
　　　少女生日感懐¶
五逢晬日今方見置爾懐中自惘然乍喜老身辭逺役¶
翻悲一笑隔重泉欲教針線嬌難解暫弄琴書性巳便¶
<pb:KR4h0140_WYG_274-26a>¶
　還有蔡家殘史籍可能分與外人傳¶
　　　　張評事渉秦居士系見訪郡齋即同賦中字¶
　軺車忽枉轍郡府自生風遣吏山禽在開罇野客同古¶
　牆抽臘筍喬木颺春鴻能賦傳幽思清言盡至公城欹¶
　殘照入池曲大江通此地人来少相歡一醉中¶
　　　　小雪¶
　花雪隨風不厭看更多還肯失(一作/恐蔽)林巒愁人正在書¶
　(一作/西)窗下一片飛来一片寒¶
<pb:KR4h0140_WYG_274-26b>¶
　　　　句¶
　鄰里龍沙北(臨川/六詠)　麥秋桑葉大梅雨稻田新籬落栽¶
　山果池塘飬錦鱗¶
　¶
　¶
　¶
　¶
御定全唐詩巻二百七十四¶
