# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:57.551765
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百五十七
<pb:KR4h0140_WYG_657-1a>¶
　欽定四庫全書¶
御定全唐詩巻六百五十七¶
　　羅隱¶
　　　　錢尚父生日¶
　大昴分光降斗牛興唐宗社作諸侯伊䕫事業扶千載¶
　韓白機謀冠九州貴盛上持龍節鉞延長應續鶴春秋¶
　錦衣玉食將何報(一作/補)更俟莊椿一舉頭¶
　　　　寄前戸部陸郎中¶
<pb:KR4h0140_WYG_657-1b>¶
　出馴桑雉入朝簪蕭灑清名映士林近日篇章欺(一作/期)¶
　白雪早年詞賦得黄金桂堂縱道探龍頷蘭省何曾駐¶
　鶴心離亂事多人不㑹酒濃花暖且閑吟¶
　　　　登瓦棺寺閣¶
　下盤空跡上雲浮偶逐僧行歩歩愁暫憩已知須用意¶
　漸來爭忍不回頭煙中(一作/鐘)樹老重江晩鐸外風輕四¶
　境秋嬾指臺城更東望鵲飛龍鬬盡荒丘¶
　　　　九華山費徴君所居¶
<pb:KR4h0140_WYG_657-2a>¶
草堂何處試徘徊見說遺蹤向此開蟾桂自歸(一作/啼)三¶
徑後鶴書曾降九天來白雲事跡依前在青𤨏光陰竟¶
不迴盡夕為君思曩日(一作/昔)野泉嗚咽路莓苔¶
　　　途中寄懷¶
不知何處是前程合眼騰騰信馬行兩鬢已衰時未遇¶
(一作/與)數峰雖在病相攖塵埃鞏洛虚光景詩酒江湖漫¶
姓名試哭軍門看誰問舊來還似禰先生¶
　　　京口見李侍郎¶
<pb:KR4h0140_WYG_657-2b>¶
傞傞江柳欲矜春鐵甕城邊見故人屈指不堪言甲子¶
披風常記是庚申别來且喜身俱健亂後休悲業盡貧¶
還有杖頭沽酒物待尋山寺話逡廵¶
　　　秋日酬張特𤣥¶
病寄南徐兩度秋故人依約亦揚州偶因鴈足思閒事¶
擬棹孤舟訪舊遊風急幾聞江上笛月髙誰共酒家樓¶
平生意氣消磨盡甘露軒前看水流¶
　　　登髙詠菊盡(一作李/山甫詩)¶
<pb:KR4h0140_WYG_657-3a>¶
籬畔霜前偶得存苦教遲晩避蘭蓀能銷造化幾多力¶
不受陽和一㸃恩生處豈容依玉砌要時還許上金樽¶
陶公沒後無知已露滴幽叢見淚㾗¶
　　　登夏州城樓¶
寒聲獵獵戌旗風獨倚危樓悵望中萬里山河(一作/川)唐¶
土地千年魂魄晉英雄離心不忍聽邊馬徃事應須問¶
塞鴻好脫儒冠從校尉一枝長㦸六鈞弓¶
　　　水邊偶題¶
<pb:KR4h0140_WYG_657-3b>¶
野水無情去不(一作/早)回水邊花好為誰開只知事逐眼¶
前去(一作/過)不覺老從頭上來窮似丘軻休歎息逹如周¶
召亦塵埃思量此理何人㑹䝉邑先生最有才¶
　　　故洛陽公鎮大梁時隱得遊門下今之經歴事¶
　　　往人非聊抒所懷以傷以謝¶
孤舟欲泊思何窮曾憶西來值雪中珠履少年初滿座¶
白衣遊子也從公狂抛賦筆琉璃冷醉倚歌筵瑇瑁紅¶
今日斯文向誰說淚碑棠樹兩成空¶
<pb:KR4h0140_WYG_657-4a>¶
　　　杜陵秋思¶
南望商於北帝都兩堪棲託兩無圖只聞斥逐張公子¶
不覺悲同楚大夫巖畔早凉生紫桂井邊疎影落髙梧¶
一杯淥酒他年憶瀝向清波寄五湖¶
　　　隱嘗在江陵忝故中令白公叨䝉知遇今復重¶
　　　過渚宫感事悲身遂成長句¶
往歲酇侯鎮渚宫曾將清律暖孤蓬才憐曼倩三冬後¶
藝許由基一箭中言重不能輕薄命地寒終是泣春風¶
<pb:KR4h0140_WYG_657-4b>¶
鳳凰池涸(一作/也合)台星拆迴首岐山憶至公¶
　　　夜泊毘陵無錫縣有寄¶
草蟲幽咽樹(一作/露)初團獨繫孤舟夜已闌濁浪勢奔吳¶
苑急疎鐘聲徹惠山寒愁催鬢髮凋何易貧戀家鄉别¶
漸難他日親朋應大笑始知書劔是無端¶
　　　桃花(一作/杏花)¶
暖觸衣襟漠漠香間梅遮柳不勝芳數枝豔拂文君酒¶
半里紅欹宋玉墻盡日無人疑悵望有時經雨乍(一作/更)¶
<pb:KR4h0140_WYG_657-5a>¶
凄凉舊山山下還如此廻首東風一斷腸¶
　　　籌筆驛¶
抛擲南陽(一作/鄉)為主憂北征東討盡良籌時來天地皆¶
同力運去英雄不自由千里山河輕孺子兩朝冠劒恨¶
譙周唯餘巖下多情水猶解年年傍驛流¶
　　　重過隨州故兵部李侍郎恩知因抒長句(一本/隨州)¶
　　　(下有/憶字)¶
莊周髙論伯牙琴閑夜思量淚滿襟四海共誰言近事¶
<pb:KR4h0140_WYG_657-5b>¶
九原從此負初心鷗翻漢浦風波急鴈下鄖溪霧雨深¶
慙媿蒼生還有意解歌襦袴至如今¶
　　　商於驛樓東望有感¶
山川去接漢江東曾伴隋侯醉此中歌繞夜梁珠宛轉¶
舞嬌春席雪朦朧棠遺善政陰猶在薤送哀聲事已空¶
惆悵知音竟難得兩行清淚白楊風¶
　　　寄南城韋逸人¶
杜甫詩中韋曲花至今無頼尚(一作/向)豪(一作/家)家美人曉¶
<pb:KR4h0140_WYG_657-6a>¶
折露沾袖公子醉時香滿車萬里丹青傳不得二年風¶
雨恨無涯羡他南澗髙眠客春去春來任物華¶
　　　梅花¶
吳王醉處十餘里照野拂衣今正繁經雨不隨山烏散¶
倚風疑(一作/如)共路人言愁憐粉豔飄歌席靜愛寒香撲¶
酒罇欲寄所思無好信為人(一作/君)惆悵又黄昏¶
　　　淮南髙駢所造迎仙樓¶
鸞音鶴信杳難迴鳳駕龍車早晩來仙境是誰知處所¶
<pb:KR4h0140_WYG_657-6b>¶
人間空自造樓臺雲侵朱檻應難到蟲(一作/塵)網閑窗永¶
不開子細思量成底事露凝風擺作塵埃¶
　　　和禪月大師見贈¶
髙僧惠我七言詩頓豁塵心展白睂秀似谷中花媚日¶
清如潭底月圓時應觀法界蓮千葉肯折人間桂一枝¶
漂蕩秦吳十餘載因循猶恨識師遲¶
　　　謁文宣王廟¶
晩來乘興謁先師松柏淒淒人不知九仭蕭牆堆瓦礫¶
<pb:KR4h0140_WYG_657-7a>¶
三間茅殿走狐狸雨淋狀似悲麟泣露滳還同歎鳳悲¶
儻使小儒名稍(一作/粗)立豈教吾道受栖遲¶
　　　代文宣王答¶
三教之中儒最尊止戈為武武尊文吾今尚自披蓑笠¶
你等何須讀典墳釋氏寶樓侵碧漢道家宫殿拂青雲¶
若教顔閔英靈在終不羞他李老君¶
　　　重送朗(一作/閬)州張員外¶
朱輪此去正春風且駐青雲(一作門/一作驄)聽斷蓬一榻早年¶
<pb:KR4h0140_WYG_657-7b>¶
容孺子雙旌今日别文翁誠知汲(一作/與)善心長在爭柰¶
干時跡轉窮酬德酬恩兩無路謾勞惆悵鳳城東¶
　　　廣陵秋夜讀進士常修三篇因題¶
入蜀歸呉三首詩藏於笥篋重於師劒關夜讀相如聽¶
瓜歩秋吟煬帝悲景物也知輸健筆時情誰不許髙枝¶
明年二月春風裏江島閑人慰所思¶
　　　逼試投所知(一作/思)¶
桃在仙翁舊苑傍暖煙輕靄撲人香十年此地頻偷眼¶
<pb:KR4h0140_WYG_657-8a>¶
二月春風最斷腸曾恨夢中無好事也知囊裏有仙方¶
尋思仙骨終難得始與回頭問玉皇¶
　　　漢江上作¶
漢江波浪淥於苔每到江邊病眼開半雨半風終日恨¶
無名無跡幾時迴雲生岸谷秋陰合樹接帆檣晩思來¶
對此空慚聖明代忍教纓上有塵埃¶
　　　秋夜寄進士顧榮¶
秋河耿耿夜沈沈往事三更盡到心多病謾勞窺聖代¶
<pb:KR4h0140_WYG_657-8b>¶
薄才終是費知音家山夢後帆千尺塵土搔來髮一簪¶
空羡良朋盡髙價可憐東箭與南金¶
　　　寄渭北徐從事¶
暖雲慵墮柳垂條驄馬徐郎過渭橋官秩舊參荀祕監¶
罇罍今伴霍嫖姚科隨鵠箭頻曾中禮向侯弓以重招¶
莫恨東風促行李不多時節却歸朝¶
　　　徐宼南逼感事獻江南知已次韻¶
酒闌離思浩無窮西望維揚憶數(一作/次)公萬里飄零身¶
<pb:KR4h0140_WYG_657-9a>¶
未了一家知奬意曾同雲横(一作/遮)晉國塵應暗路轉吳¶
江信不通今日便成盧子諒滿襟珠淚墮霜風¶
　　　寄三衢孫員外¶
小敷文伯見何時南望三衢渴復飢天子未能崇典誥¶
諸生徒欲戀旌旗風髙綠野苗千頃露冷平樓酒滿巵¶
盡是數旬陪奉處使君爭肯不相思¶
　　　淮南送盧端公歸臺¶
鳳鸞勢逸九霄寛北去南來任羽翰朱紱兩參(一作/驂)王¶
<pb:KR4h0140_WYG_657-9b>¶
儉府繡衣三領杜林官道從上(一作/澤)國曾匡濟才向牢¶
盆始重難應笑張綱謾生事埋輪不得在長安¶
　　　煬帝陵¶
入郭登橋出郭船紅樓日日柳年年君王忍把平陳業¶
只博(一作/換)雷塘數畝田¶
　　　馬嵬坡¶
佛屋前頭野草春貴妃輕(一作/香)骨此為塵從來絶色知¶
難得不破(一作/得)中原未是人¶
<pb:KR4h0140_WYG_657-10a>¶
　　　　柳¶
　灞岸晴來送别頻相偎相倚不勝春自家飛絮猶無定¶
　爭解垂絲絆路人(一作爭把長/條絆得人)¶
　　　　隋堤柳¶
　夾路(一作/岸)依依千(一作/十)里遥路人回首認隋朝春風未¶
　借(一作/惜)宣華意猶費工夫長綠條¶
　　　　孟浩然墓¶
　數歩荒榛(一作/村)接舊蹊寒江(一作/郊)漠漠草(一作/雨)淒淒(一/作)¶
<pb:KR4h0140_WYG_657-10b>¶
　(萋/萋)鹿門黄土無多少恰到書(一作/先)生塜便低¶
　　　　秦紀¶
　長䇿東鞭及海隅黿鼉奔走鬼神趨憐君未到沙丘日¶
　肯信人間有死無¶
　　　　仙掌¶
　掌前流水駐無塵(一作痕/一作日)掌下軒車日日新謾向山頭¶
　髙舉手何曾招得路行人¶
御定全唐詩巻六百五十七¶
