# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:56.495939
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百三十四
<pb:KR4h0140_WYG_634-1a>¶
　欽定四庫全書¶
御定全唐詩巻六百三十四¶
　　司空圖¶
　　　　狂題十八首¶
　莫恨艱危日日多時情其奈倖門何貔貅睡穏蛟龍渴¶
　猶把燒殘朽鐡磨¶
　别鶴凄凉指法存戴逵能耻近王門世間第一風流事¶
　借得王公玉枕痕¶
<pb:KR4h0140_WYG_634-1b>¶
　交疎自古戒言深肝膽徒傾致鑠金不是史遷書與說¶
　誰知孤負李陵心¶
　南華落筆似荒唐若肯經綸亦不狂偶作客星侵帝座¶
　却應虛薄是嚴光¶
　不勞世路更相猜忍到須休惜得材幾度懶乘風水便¶
　抝船折舵恐難回¶
　由來相愛只詩僧怪石長松自得朋却怕他生還識字¶
　依前日下作孤燈¶
<pb:KR4h0140_WYG_634-2a>¶
老禪乘仗(一作/杖)莫過身逺岫孤雲見亦頻應是佛邊猶¶
怕閙信縁須作且閑人¶
止竟閑人不愛閑只偷無事閉柴關轟霆攪破蛟龍窟¶
也被狂風巻出山¶
地下修文著作郎生前飢處倒空墻何如神爽騎星去¶
猶自研幾助玉皇¶
雨洗芭蕉葉上詩獨來憑檻晩晴時故園雖恨風荷膩¶
新句閑題亦滿池¶
<pb:KR4h0140_WYG_634-2b>¶
初時拄杖向鄰邨漸到清明亦杜門三十年來辭病表¶
今朝臥病感皇恩¶
來時雖恨失青氊自見芭蕉幾十篇應是阿劉還宿債¶
剩拚才思折供錢¶
芭蕉叢畔碧嬋娟免更悠悠擾蜀川應到去時題不盡¶
不勞分寄校書牋¶
自傷衰病漸難平永夜禪牀雨滴聲聞道虎瘡仍帶鏃¶
吼來和痛亦横行¶
<pb:KR4h0140_WYG_634-3a>¶
昨日流鶯今日蟬起來又是夕陽天六龍飛轡長相窘¶
更忍乘危自(一作何忍/臨岐更)着鞭¶
有是有非還有慮無心無跡亦無猜不平便激風波險¶
莫向安時稔禍胎¶
十年三署讓官頻認得無才又索身莫道太行同一路¶
大都安穩屬閑人¶
曽聞劫火到蓬壺縮盡鼇頭海亦枯今日家山同此恨¶
人歸未得鶴歸無¶
<pb:KR4h0140_WYG_634-3b>¶
　　　遊仙二首¶
蛾睂新畫覺嬋娟鬬走將花阿母邊仙曲敎成慵不理¶
玉階相簇打金錢¶
劉郎相約事難諧雨散雲飛自此乖月姊殷勤留不住¶
碧空遺下水精釵¶
　　　漫書五首¶
長擬求閒未得閒又勞行役出秦關逢人漸覺鄉音異¶
却恨鶯聲似故山¶
<pb:KR4h0140_WYG_634-4a>¶
溪邊隨事有桑麻盡日山程十數家莫怪行人頻悵望¶
杜鵑不是故鄉花¶
海上昔聞麋愛鶴山中今日鹿憎龜愛憎止竟須關分¶
莫把微才望所知¶
世路快心無好事恩門嘉話合書紳神藏鬼伏能千變¶
亦勝忘機避要津¶
四翁識勢保安閒須為生靈暫出山一種老人能算度¶
磻溪心跡愧商顔¶
<pb:KR4h0140_WYG_634-4b>¶
　　　偶詩五首¶
閒韻雖髙不衒才偶抛猨鳥乍歸來夕陽照箇新紅葉¶
似要題詩落硯臺¶
芙蓉騷客空留怨芍藥詩家只寄情誰似天才李山甫¶
牡丹屬思亦縱横¶
賢豪出處盡沉吟白日高懸只照心一掬信陵墳上土¶
便如碣石累千金¶
聲貌由來固絶倫今朝共許古殘春當歌莫怪頻垂淚¶
<pb:KR4h0140_WYG_634-5a>¶
得地翻慚早失身¶
中宵茶鼎沸時驚正是寒窗竹雪明甘得寂寥能到老¶
一生心地亦應平¶
　　　雜題二首¶
先知左袒始同行須待龍樓羽翼成若使只憑三傑力¶
猶應漢鼎一毫輕¶
魚在枯池鳥在林四時無奈雪霜侵若敎激勸由(一作/田)¶
真宰亦奬青松徑寸心¶
<pb:KR4h0140_WYG_634-5b>¶
　　　光化踏青有感¶
引得車回莫認恩却成寂寞與誰論到頭不是君王意¶
羞插垂楊更傍門¶
　　　丑年冬¶
醉日昔聞都下酒何如今喜折新茶不堪病渇仍多慮¶
好向㴩湖便出家¶
　　　白菊三首¶
人間萬恨巳難平栽得垂陽更繫情猶喜閏前霜未下¶
<pb:KR4h0140_WYG_634-6a>¶
菊邊依舊舞身輕¶
莫惜西風又起來猶能婀娜傍池臺不辭暫被霜寒挫¶
舞袖招香即却回¶
為報繁霜且莫催窮秋須到自低垂横拖長袖招人别¶
只待春風却舞來¶
　　　扇¶
珍重逢秋莫棄捐依依只仰故人憐有時池上遮殘日¶
承得霜林幾箇蟬¶
<pb:KR4h0140_WYG_634-6b>¶
　　　修史亭三首¶
山前鄰叟去紛紛獨强衰羸愛杜門漸覺一家看冷落¶
地爐生火自温存¶
甘心七十且酣歌自算平生幸已多不似香山白居士¶
晩將心地著禪魔¶
烏紗巾上是青天檢束酬知四十年誰料平生臂鷹手¶
挑燈自送佛前錢(圖為王文公凝所知後/分司又為盧攜所知)¶
　　　力疾山下吳邨看杏花十九首¶
<pb:KR4h0140_WYG_634-7a>¶
春來漸覺一川明馬上繁花作陣迎掉臂只將詩酒敵¶
不勞金鼓助横行¶
閶闔曽排捧御爐猶看曉月認金鋪羸形不畫凌煙閣¶
只為微才激壯圖¶
鏡留雪鬢暖消無春到棃花日又晡移取扶桑堦下種¶
年年看長礙金烏¶
折來未盡不須休年少爭來莫與留更願狂風知我意¶
一時吹向海西頭¶
<pb:KR4h0140_WYG_634-7b>¶
才情百巧鬬風光却笑雕花刻葉忙熨帖新巾來與褁¶
猶看騰踏少年場¶
浮世榮枯總不知且憂花陣被風欺儂家自有麒麟閣¶
第一功名只賞詩¶
白衫裁袖本教寛朱紫由來亦一般王老小兒吹笛看¶
我儂試舞爾儂看¶
单床薄被又羈棲待到花開亦甚迷若道折多還有罪¶
只應鶯囀是金雞¶
<pb:KR4h0140_WYG_634-8a>¶
近來桃李半燒枯歸臥鄉園只老夫莫算明年人在否¶
不知花得更開無¶
漢王何事損精神花滿深宫不見春穠豓三千臨粉鏡¶
獨悲掩面李夫人¶
能豓能芳自一家勝鸞勝鳯勝煙霞客來須共醒醒看¶
碾盡明昌幾角茶¶
造化無端欲自神裁紅剪翠為新春不如分減閑心力¶
更助英豪濟活人¶
<pb:KR4h0140_WYG_634-8b>¶
徘徊自勸莫沾纓分付年年谷口鶯却頼無情容易别¶
有情早箇不勝情¶
閒歩偏宜舞袖迎春光何事獨無情垂楊合是詩家物¶
只愛敷溪道北生¶
亦知王大是昌齡杜二其如律韻清還有酸寒堪笑處¶
擬誇朱紱更崢嶸¶
潘即愛說是詩家枉占河陽一縣花千載幾人搜警句¶
補方金字愛晴霞¶
<pb:KR4h0140_WYG_634-9a>¶
行樂溪邊歩轉遲出山漸减探花期去年四度今三度¶
恐到憑人折去時¶
此身衰病轉堪嗟長忍春寒獨惜花更恨新詩無紙冩¶
蜀牋堆積是誰家¶
昨日黄昏始看回夢中相約又銜杯起來聞道風飄却¶
猶擬教人掃取來¶
　　　少儀¶
昨日登班綴柏臺更慚起草屬微才錦窠不是尋常錦¶
<pb:KR4h0140_WYG_634-9b>¶
兼向丘遲奪得來¶
　　　重陽四首¶
簷前減燕菊添芳燕盡庭前菊又荒老大比他年少少¶
毎逢佳節更悲凉¶
雨寒莫待菊花催須怕晴空暖併開開却一枝開却盡¶
且隨幽蝶更徘徊¶
青娥懶唱無衣換黄菊新開乞酒難長有長亭惆悵事¶
隔河更得對憑欄¶
<pb:KR4h0140_WYG_634-10a>¶
白髪怕寒梳更懶黄花晴日照初開籬頭應是蝶相報¶
巳被鄰家攜酒來¶
　　　長命縷¶
他鄉處處堪悲事殘照依依惜别天此曲知名長命縷¶
殷勤為我唱花前¶
　　　柏東¶
㝠得機心豈在僧柏東閒歩愛騰騰免教世路人相忌¶
逢著邨醪亦不憎¶
<pb:KR4h0140_WYG_634-10b>¶
　　　歌者十二首¶
追逐翻嫌傍管弦金釵擊節自當筵風霜一夜燕鴻斷¶
唱作江南袚褉天¶
玉樹花飄鳯失棲一聲初壓管弦低清囘煩暑成瀟灑¶
豓逐寒雲變慘悽¶
十斛明珠亦易拚欲兼人藝古來難五雲合是新聲染¶
鎔作瓊漿灑露盤¶
不似新聲唱亦新旋調玉管旋生春愁腸隔斷珠簾外¶
<pb:KR4h0140_WYG_634-11a>¶
只為今宵共聽人¶
十年逃難别雲林暫輟狂歌且聽琴轉覺淡交言有味¶
此聲知是古人心¶
五柳先生自識微無言共笑手空揮胸中免被風波撓¶
肯為螳螂動殺機¶
風霜寒水旅人心幾處笙歌繡户深分泊一場雲散後¶
未勝初夜便聽琴¶
自憐眼暗難求藥莫恨花繁便有風桃李更開須强看¶
<pb:KR4h0140_WYG_634-11b>¶
明年兼恐聽歌聾¶
白雲深處寄生涯歲暮生情頼此花蜂蝶繞來忙繞袖¶
似知教折送鄰家¶
重九仍重歲漸䦨强開病眼更登攀年年認得酣歌處¶
猶恐招魂葬故山¶
繞壁依稀認冩真更須粉繪飾羸身凄凉不道身無壽¶
九日還無舊㑹人¶
鶴氅花香搭槿籬枕前蛩迸酒醒時夕陽似照陶家菊¶
<pb:KR4h0140_WYG_634-12a>¶
黄蝶無窮壓故枝¶
　　　題裴晉公華嶽廟題名¶
嶽前大隊赴淮西從此中原息鼓(一作/戰)鼙石闕莫教苔¶
蘚上分明認取晉公題¶
　　　楊柳枝壽杯詞十八首¶
樂府翻來占太平風光無處不含情千門萬户喧歌吹¶
富貴人間只此聲¶
撼晩梳空不自持與君同折上樓時春風還有常情處¶
<pb:KR4h0140_WYG_634-12b>¶
繫得人心免别離¶
㶚亭東去徹隋堤贈别何須醉似泥萬里往來無一事¶
便帆輕拂亂鶯啼¶
臺城細仗曉初移詔賜千官褉飲時緑帳逺籠清珮響¶
更曛晴日上龍旗¶
桃源仙子不須誇聞道惟栽一片花何似浣紗溪畔住¶
緑陰相間兩三家¶
偶然樓上捲珠簾往往長條拂枕函恰值小娥初學舞¶
<pb:KR4h0140_WYG_634-13a>¶
擬偷金縷押春衫¶
池邊影動散鴛鴦更引微風亂繡牀直待玉窗塵不起¶
始應金鴈得成行¶
稻畦分影向江邨憔悴經霜只半存昨日流鶯今不見¶
亂螢飛出照黄昏¶
客淚休沾漢水濱舞腰羞殺漢宫人狂風更與回煙箒¶
掃盡繁花獨占春¶
遊人莫歎易凋衰長樂榮枯自有期看取明年春意動¶
<pb:KR4h0140_WYG_634-13b>¶
更於何處最先知¶
昔年行樂及芳時一上丹梯桂一枝笑問江頭醉公子¶
饒君滿把麴塵絲¶
渡頭殘照一行新獨自依依向北人莫恨鄉程千里逺¶
眼中從此故鄉春¶
絮惹輕枝雪未飄小溪煙束帶危橋鄰家女伴頻攀折¶
不覺回身罥翠翹¶
處處縈空百萬枝一枝枝好更題詩隔城逺岫招行客¶
<pb:KR4h0140_WYG_634-14a>¶
便與朱樓當酒旗¶
錦城分得映金溝兩岸年年引勝遊若似松篁須帶雪¶
人間何處認風流¶
日暖津頭絮巳飛看看還是送君歸莫言萬緒牽愁思¶
緝取長繩繫落暉¶
大堤時節近清明霞襯煙籠遶郡城好是梨花相映處¶
更勝松雪日初晴¶
聖主千年樂未央御溝金翠滿垂楊年年織作升平字¶
<pb:KR4h0140_WYG_634-14b>¶
髙映南山獻壽觴¶
　　　山鵲¶
多驚本為好毛衣只頼人憐始却歸衆鳥自知顔色減¶
妬他偏向眼前飛¶
　　　李居士¶
髙風只在五峰前應是精靈(一作/星)降作賢萬里無雲惟¶
有鶴鄉(一作/即)中同看却昇天¶
　　　杏花¶
<pb:KR4h0140_WYG_634-15a>¶
詩家偏為此傷情品韻由來莫與爭解笑亦應兼解語¶
只應慵語倩鶯聲¶
　　　白菊三首¶
不疑陶令是狂生作賦其如有定情猶勝江南隠居士¶
詩魔終嫋負孤名¶
自古詩人少顯榮逃名何用更題名詩中有慮猶須戒¶
莫向詩中著不平¶
登高可羡少年場白菊堆邊鬢似霜益算更希沾上藥¶
<pb:KR4h0140_WYG_634-15b>¶
今朝第七十重陽¶
　　　聽雨(一作王/建詩)¶
半夜思家睡裏愁雨聲落落屋簷頭照泥星出依前黒¶
淹爛庭花不肯休¶
　　　楊柳枝二首¶
陶家五柳簇衡門還有高情愛此君何處更添詩境好¶
新蟬欹枕毎先聞¶
數枝珍重蘸滄浪無限塵心暫免忙煩暑若和煙露裛¶
<pb:KR4h0140_WYG_634-16a>¶
便同佛手灑清凉¶
　　　修史亭二首¶
少年巳慣擲年光時節催驅獨不忙今日無疑亦無病¶
前程無事擾醫王¶
籬落輕寒整頓新雪晴歩屣會諸鄰自從南至歌風頂¶
始見人煙外有人¶
　　　漫書¶
樂退安貧知是分成家報國亦何慚到還僧院心期在¶
<pb:KR4h0140_WYG_634-16b>¶
瑟瑟澄鮮百丈潭¶
　　　雜題二首¶
棋局長攜上釣船殺中棋殺勝絲牽洪鑪任鑄千鈞鼎¶
只在磻溪一縷懸¶
曉鏡高窗氣象深自憐清格笑塵心世間不為娥眉悞¶
海上方應鶴背吟¶
　　　題休休亭(一作耐辱/居士歌)¶
咄諾休休休莫莫莫伎兩雖多性靈惡頼是長教閒處¶
<pb:KR4h0140_WYG_634-17a>¶
著休休休莫莫莫一局棋一爐藥天意時情可料度白¶
日偏催快活人黄金難買堪騎鶴若曰爾何能荅言耐¶
辱莫¶
　　　馮燕歌(一作沈下賢詩據唐音統籖云麗情集/以此歌為沈下賢作注文苑英華者誤)¶
　　　　　　(採之下賢有其傳未/嘗作歌也集可考)¶
魏中義士有馮燕遊俠幽并最少年避讐偶作滑臺客¶
嘶風躍馬來翩翩此時恰遇鶯花月堤上軒車晝不絶¶
兩面高樓語笑聲指㸃行人情暗結擲果潘郎誰不慕¶
<pb:KR4h0140_WYG_634-17b>¶
朱門别見紅妝露故故推門掩不開似教歐軋傳言語¶
馮生敲鐙袖籠鞭半拂垂楊半惹煙樹間春鳥知人意¶
的的心期暗與傳傳道張嬰偏嗜酒從此香閨為我有¶
梁間客燕正相欺屋上鳴鳩空自鬬嬰歸醉臥非讐汝¶
豈知負過人懐懼燕依户扇欲潛逃巾在枕傍指令取¶
誰言狼戾心能忍待我情深情不隱回身本謂取巾難¶
倒柄方知授霜刅馮君撫劒即遲疑自顧平生心不欺¶
爾能負彼必相負假手他人復在誰窗間紅豓猶可掬¶
<pb:KR4h0140_WYG_634-18a>¶
熟視花鈿情不足唯將大義斷胸襟粉頸初廻如切玉¶
鳯皇釵碎各分飛怨魄嬌魂何處追(一作/歸)凌波如喚遊¶
金谷羞彼揶揄淚滿衣新人藏匿舊人起白晝喧呼駭¶
鄰里誣執張嬰不自明貴免生前遭考捶官將赴市擁¶
紅塵掉臂人來擗看人傳聲莫遣有寃濫盜殺嬰家即¶
我身初聞僚吏翻疑歎呵叱風狂詞不變縲囚解縛猶¶
自疑疑是夢中方(一作/云)脫免未死勸君莫浪言臨危不¶
顧始知難巳為不平能割愛更將身命救深寃白馬賢¶
<pb:KR4h0140_WYG_634-18b>¶
侯賈相公長懸金帛募才雄拜章請贖馮燕罪千古三¶
河激義風黄河東注無時歇注盡波瀾名不滅為感詞¶
人沈下賢長歌更與分明說此君精爽知猶在長與人¶
間留炯誡鑄作金燕香作堆焚香酬酒聽歌來¶
　　　寄薛起居¶
小域(一作/城)新銜(一作/役)賀聖朝亦知蹇分巧難抛麤才自¶
合無岐路不破工夫漫解嘲¶
　　　月下留丹竈(有序/)¶
<pb:KR4h0140_WYG_634-19a>¶
　　詩題五字乃真仙之詞也邵陽某縣人或聞其山¶
　　實異齋禱積稔果有蹈空而至者渉筆附楹久之¶
　　乃罷去既而熟視木文則字皆隱起成列矣某年¶
　　中亷帥上聞且命鑱其逸跡藏於郡廨其後為刺¶
　　史李岫所得今傳於君孫豈精契之所感致耶光¶
　　啟三年秋八月既望愚獲覩于王官别業噫跡雖¶
　　顯竒道必體正故為物怪之所中者見之莫不洗¶
　　然欲蓋其事目擊可數也吾知挾邪佞以冐進者¶
<pb:KR4h0140_WYG_634-19b>¶
　　亦當膽慄自廢豈俟圖鼎燬犀而後辨姦妖之詭¶
　　態哉綴之全篇以志誠敬且期自警泗水司空氏¶
　　記¶
月下留丹竈壇邊樹羽衣異香人不覺殘夜鶴分飛朝¶
㑹初元盛蓬瀛舊侣稀瑶函真跡在妖魅敢揚威¶
　　　元日¶
甲子今重數生涯只自憐殷勤元日日欹午又明年¶
　　　洛陽詠古(一作胡/曾詩)¶
<pb:KR4h0140_WYG_634-20a>¶
石勒童年有戰機洛陽長嘯倚門時晉朝不是王夷甫¶
大智何由得預知¶
　　　詩品二十四則(附録/)¶
　　　　雄渾¶
大用外腓真體内充返虛入渾積健為雄具備萬物横¶
絶太空荒荒油雲寥寥長風超以象外得其環中持之¶
匪强來之無窮¶
　　　　冲淡¶
<pb:KR4h0140_WYG_634-20b>¶
索處以黙妙機其微飲之太和獨鶴與飛猶之惠風苒¶
苒在衣閱音修篁美曰載歸遇之匪深即之愈稀脫有¶
形似握手巳違¶
　　　　纎穠¶
采采流水蓬蓬逺春窈窕深谷時見美人碧桃滿樹風¶
日水濱柳陰路曲流鶯比鄰乗之愈往識之愈真如將¶
不盡與古為新¶
　　　　沉著¶
<pb:KR4h0140_WYG_634-21a>¶
緑杉野屋落日氣清脫巾獨歩時聞鳥聲鴻鴈不來之¶
子逺行所思不逺若為平生海風碧雲夜渚月明如有¶
佳語大河前横¶
　　　　高古¶
畸人乘真手把芙蓉泛彼浩劫窅然空縱月出東斗好¶
風相從太華夜碧人聞清鐘虛佇神素脫然畦封黄唐¶
在獨落落𤣥宗¶
　　　　典雅¶
<pb:KR4h0140_WYG_634-21b>¶
玉壺買春賞雨茆屋坐中佳士左右修竹白雲初晴幽¶
鳥相逐眠琴緑陰上有飛瀑落花無言人淡如菊書之¶
歲華其曰可讀¶
　　　　洗煉¶
猶鑛出金如鉛出銀超心煉冶絶愛淄磷空潭瀉春古¶
鏡照神體素儲潔乗月返真載瞻星辰載歌幽人流水¶
今日明月前身¶
　　　　勁健¶
<pb:KR4h0140_WYG_634-22a>¶
行神如空行氣如虹巫峽千尋走雲連風飲真茹强蓄¶
素守中喻彼行健是謂存雄天地與立神化攸同期之¶
以實御之以終¶
　　　　綺麗¶
神存富貴始輕黄金濃盡必枯淺者屢深露餘山青紅¶
杏在林月明華屋畫橋碧陰金尊酒滿共客弹琴取之¶
自足良殫美襟¶
　　　　自然¶
<pb:KR4h0140_WYG_634-22b>¶
俯拾即是不取諸鄰俱道適往著手成春如逢花開如¶
瞻歲新真予不奪强得易貧幽人空山過水采頻薄言¶
情晤悠悠天鈞¶
　　　　含蓄¶
不著一字盡得風流語不渉難巳不堪憂是有真宰與¶
之沉浮如渌滿酒花時返秋悠悠空塵忽忽海漚淺深¶
聚散萬取一收¶
　　　　豪放¶
<pb:KR4h0140_WYG_634-23a>¶
觀花匪禁吞吐大荒由道返氣處得以狂天風浪浪海¶
山蒼蒼真力彌滿萬象在旁前招三辰後引鳯皇曉䇿¶
六鼇濯足扶桑¶
　　　　精神¶
欲返不盡相期與來明漪絶底竒花初胎青春鸚鵡楊¶
柳池臺碧山人來清酒滿杯生氣逺出不著死灰妙造¶
自然伊誰與裁¶
　　　　縝密¶
<pb:KR4h0140_WYG_634-23b>¶
是有真跡如不可知意象欲生造化巳竒水流花開清¶
露未晞要路愈逺幽行為遲語不欲犯思不欲癡猶春¶
於緑明月雪時¶
　　　　踈野¶
惟性所宅真取弗羈拾物自富與率為期築屋松下脫¶
㡌看詩但知旦暮不辨何時倘然適意豈必有為若其¶
天放如是得之¶
　　　　清竒¶
<pb:KR4h0140_WYG_634-24a>¶
娟娟羣松下有漪流晴雪滿汀隔溪漁舟可人如玉歩¶
屧尋幽載行載止空碧悠悠神出古異淡不可收如月¶
之曙如氣之秋¶
　　　　委曲¶
登彼太行翠遶羊腸杳靄流玉悠悠花香力之於時聲¶
之於羗似往巳廻如幽匪藏水理漩洑鵬風翺翔道不¶
自器與之圓方¶
　　　　實境¶
<pb:KR4h0140_WYG_634-24b>¶
取語甚直計思匪深忽逢幽人如見道心晴磵之曲碧¶
松之陰一客荷樵一客聽琴情性所至妙不自尋遇之¶
自天冷然希音¶
　　　　悲慨¶
大風捲水林木為摧意苦若死招憇不來百歲如流富¶
貴冷灰大道日往若為雄才壮士拂劒浩然彌哀蕭蕭¶
落葉漏雨蒼苔¶
　　　　形容¶
<pb:KR4h0140_WYG_634-25a>¶
絶佇靈素少廻清真如覓水影如冩陽春風雲變態花¶
草精神海之波瀾山之嶙峋俱似大道妙契同塵離形¶
得似庻幾斯人¶
　　　　超詣¶
匪神之靈匪機之微如将白雲清風與歸逺引若至臨¶
之巳非少有道契終與俗違亂山高木碧苔芳暉誦之¶
思之其聲愈稀¶
　　　　飄逸¶
<pb:KR4h0140_WYG_634-25b>¶
落落欲徃矯矯不羣緱山之鶴華頂之雲高人畫中令¶
色絪緼御風蓬葉泛彼無垠如不可執如將有聞識者¶
巳領期之愈分¶
　　　　曠逹¶
生者百歲相去幾何歡樂苦短憂愁實多何如尊酒日¶
往烟蘿花覆茆簷疎雨相過倒酒既盡杖藜行過孰不¶
有古南山峨峨¶
　　　　流動¶
<pb:KR4h0140_WYG_634-26a>¶
若納水輨如轉丸珠夫豈可道假體遺愚荒荒坤軸悠¶
悠天樞載要其端載同其符超超神明返返㝠無來往¶
千載是之謂乎¶
　　　句¶
忍事敵灾星(以下困/學紀聞)　物望傾心久兇渠破膽頻(詠房/太尉)¶
(自注初琯建親王分鎮天下議明皇從之肅宗以是疑/琯受讒廢先是禄山見分鎮詔書拊膺歎曰吾不得天)¶
(下/矣)　鼎飫和方濟台階潤欲平(緯/畧)　夜短猨悲減風和¶
鵲喜虛(一作/靈)　驊騮思故第鸚鵡失佳人　鯨鯢人海¶
<pb:KR4h0140_WYG_634-26b>¶
涸魑魅棘林幽　棋聲花院閉幡影石壇高　地凉清¶
鶴夢林静肅僧儀　晩妝留拜月春睡更生香　隔谷¶
見雞犬山苖接楚田人家寒食月花影午時天(見圖與/人論詩)¶
(舉得意者二十二聨/無全什者附記於此)　官路好禽聲軒車駐晩程南樓¶
山最秀北路邑偏清(虞鄉/縣樓)　多病形容五十三誰憐借¶
笏趂朝叅(華下乞歸/見摭言)　十年太華無知巳只得虛中兩¶
首詩(王禹偁云人多以四皓二疏目圖惟僧虚中贈圖/詩云道裝汀鶴識春醉野人扶言其操履檢身非)¶
(傲世也又云有時看御札特地挂朝衣言其尊/戴存誠非邀君也故圖詩云云言得其意趣)　看師¶
<pb:KR4h0140_WYG_634-27a>¶
　逸蹟兩師宜高適歌行李白詩(贈𧦬光見/宣和書譜)¶
　¶
　¶
　¶
　¶
　¶
　¶
　¶
<pb:KR4h0140_WYG_634-27b>¶
　¶
　¶
　¶
　¶
　¶
　¶
御定全唐詩巻六百三十四¶
