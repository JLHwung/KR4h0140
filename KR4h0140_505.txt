# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:51.217058
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百五
<pb:KR4h0140_WYG_505-1a>¶
　欽定四庫全書¶
御定全唐詩巻五百五¶
　　吕羣¶
　吕羣元和進士詩二首¶
　　　　題寺壁二首¶
　路行三蜀盡身及一陽生賴有殘燈火相依坐到眀¶
　社後辭巣燕霜前别蔕蓬願為蝴蝶夢飛去覔關中¶
　　崔涯¶
<pb:KR4h0140_WYG_505-1b>¶
　崔涯吳楚間人與張祜齊名詩八首¶
　　　　黄蜀葵¶
　野欄秋景晚疎散兩三枝嫰碧淺輕態幽香閒澹姿露¶
　傾金盞小風引道冠欹獨立悄無語清愁人詎(一作/不)知¶
　　　　詠春風¶
　動地經天物不傷髙情逸韻住何方扶持燕雀連天去¶
　斷送楊花盡日狂遶桂月眀過萬戸弄帆晴晚渡三湘¶
　孤雲雖是無心物借便吹教到帝鄉¶
<pb:KR4h0140_WYG_505-2a>¶
　　　竹¶
領得溪風不放廽傍忩縁砌遍庭栽須招野客為鄰住¶
看引山禽入郭来幽院獨驚秋氣早小門深向緑隂開¶
誰憐翠色兼寒影静落茶甌與酒杯¶
　　　侠士詩¶
太行嶺上一尺雪崔涯袖中三尺鐵一朝若遇有心人¶
出門便與妻兒别¶
　　　别妻¶
<pb:KR4h0140_WYG_505-2b>¶
隴上泉流隴下分斷腸嗚咽不堪聞嫦娥一入月中去¶
巫峡千秋空白雲¶
　　　雜嘲二首¶
二年不到宋家東阿母深居僻巷中含淚向人羞不語¶
琵琶絃斷倚屏風¶
日暮迎來香閤中百年心事一宵同寒雞鼔翼紗忩外¶
已覺恩情逐曉風¶
　　　悼妓¶
<pb:KR4h0140_WYG_505-3a>¶
赤板撟西小竹籬槿花還似去年時淡黄衫子渾無色¶
腸斷丁香畫雀児¶
　郭良驥¶
郭良驥元和後詩人詩二首¶
　　　自蘇州至望亭驛有作(一作李/嘉祐詩)¶
南浦菰蒲遶白蘋東吳黎庶逐黄巾野棠自發空流水¶
江燕初歸不見人逺岫依依如送客平田渺渺獨傷春¶
那堪廻首長洲苑烽火年年報虜塵¶
<pb:KR4h0140_WYG_505-3b>¶
　　　鄴中行¶
年去年來秋更春魏家園廟已成塵只今惟有西陵在¶
無復當時歌舞人¶
　王叡¶
王叡元和後詩人自號炙轂子集五巻今存詩九首¶
　　　公無渡河¶
濁波洋洋兮凝曉霧公無渡河兮公竟渡風號水激(一/作)¶
(&KR2247;/)兮呼不聞提壺看入兮中流去浪擺衣裳兮隨歩沒¶
<pb:KR4h0140_WYG_505-4a>¶
沈屍深入兮蛟螭窟蛟螭盡醉兮君血乾推出黄沙兮¶
泛君骨當時君死妾何適遂就波濤合魂魄願持精衛¶
銜石心窮取河源塞泉脉¶
　　　松¶
寒松聳㧞倚蒼岑緑葉扶疎自結隂丁固夢時還有意¶
秦王封日豈無心常將正節栖孤鶴不遣髙枝宿衆禽¶
好是特凋羣木後䕶霜凌雪翠逾深¶
　　　竹¶
<pb:KR4h0140_WYG_505-4b>¶
庭竹森疎玉質寒色包葱碧盡琅玕翠筠不樂湘娥淚¶
斑籜堪裁漢主冠成韵含風已蕭瑟媚漣凝淥更檀欒¶
此君引鳳為龍日聳節稍雲直上看¶
　　　解昭君怨¶
莫怨工人醜畫身莫嫌明主遣和親當時若不嫁胡虜¶
祇是宫中一舞人¶
　　　祠漁山神女歌二首¶
蓪草頭花椰葉帬蒲葵樹下舞蠻雲引領望江遥滴酒¶
<pb:KR4h0140_WYG_505-5a>¶
白蘋風起水生紋¶
棖棖山響答琵琶酒濕青莎肉飼鴉樹葉無聲神去後¶
紙錢灰出木綿花¶
　　　牡丹(以下二首一/作王轂詩)¶
牡丹妖豔亂人心一國如狂不惜金曷若東園桃與李¶
果成無語自成隂¶
　　　秋¶
蟬噪古槐踈葉下樹銜斜日映孤城欲知潘鬢愁多少¶
<pb:KR4h0140_WYG_505-5b>¶
一夜新添白數莖¶
　　　燕¶
海燕雙飛意若何曲梁嘔嘠語聲多茅簷不必嫌卑陋¶
猶勝吴宫爇爾窠¶
　焦郁¶
焦郁元和間人詩三首¶
　　　白雲向空盡(一作周/成詩)¶
白雲昇(一作/生)逺岫揺曳入晴空乘化隨舒巻無心任始¶
<pb:KR4h0140_WYG_505-6a>¶
終欲銷仍帶日將斷更因風勢薄飛難定天髙色易窮¶
影收元氣表光滅太虛中儻若從龍去還施濟物功¶
　　　春雪(一作/雲)¶
散漫天涯色乗春四望平不分殘照影何處斷鴻聲繚¶
繞先經塞霏㣲近過城因風低未歛帶雨重還輕干吕¶
知時泰如膏候嵗成小儒同品物無以答皇明¶
春雪空濛簾外斜霏㣲半入野人家長天逺樹山山白¶
不辨梅花與栁花¶
<pb:KR4h0140_WYG_505-6b>¶
　崔郊¶
崔郊元和間秀才詩一首¶
　　　贈去婢(雲溪友議云郊寓居漢上其姑有婢端/麗郊有阮咸之惑姑鬻之連帥于公頔)¶
　　　(郊思慕無巳其婢因寒食偶出值郊郊贈詩云/云或寫之於座公覩詩令召崔生及見郊握手)¶
　　　(曰蕭郎是路人是公作耶何/不早相示也遂命婢同歸)¶
公子王孫逐後塵緑珠垂淚滴羅巾侯門一入深如海¶
從此蕭郎是路人¶
　劉魯風¶
<pb:KR4h0140_WYG_505-7a>¶
劉魯風九江刺史張又新客也詩一首¶
　　　江西投謁所知為典客所阻因賦¶
萬巻書生劉魯風煙波萬里謁文翁無錢乞與韓知客¶
名紙毛生不肯(一作/為)通¶
　栁泌¶
栁泌憲宗朝方士為穆宗所誅詩二首¶
　　　玉清行¶
遥遥寒冬時蕭蕭躡太無仰望蘂宫(一作/珠)殿横天臨不¶
<pb:KR4h0140_WYG_505-7b>¶
虚下看白日流上造真皇居西牖日門開南衢星宿疎¶
王母來瑶池慶雲擁瓊轝嵬峩丹鳳冠揺曵紫霞𥚑照¶
徹聖姿嚴飄颻神歩徐仙郎執玉節侍女捧金書靈香¶
散彩煙北闕路軿闐龍馬行無跡歌鐘聲沸天馭風升¶
寳座鬰景晏華筵妙奏三春曲髙羅萬古仙七珍飛滿¶
座九液酌如泉靈佩垂軒下旗旛列帳前獅麟威赫赫¶
鸞鳳影翩翩顧盼乃須㬰已是數千年¶
　　　瓊臺¶
<pb:KR4h0140_WYG_505-8a>¶
崖壁盤空天路回白雲行盡見瓊臺洞門黯黯隂雲閉¶
金闕曈曈日殿開¶
　何希堯¶
何希堯字唐臣分水人詩四首¶
　　　採蓮曲¶
錦蓮浮處水粼粼風外香生韈底塵荷葉荷裙相映色¶
聞歌不見採蓮人¶
　　　一枝花¶
<pb:KR4h0140_WYG_505-8b>¶
㡬樹晴葩映水開亂紅狼籍㸃蒼苔東風留得殘枝在¶
為惜餘芳獨看來¶
　　　栁枝詞¶
大堤楊栁雨沈沈萬縷千條惹恨深飛絮滿天人去逺¶
東風無力繫春心¶
　　　海棠¶
著雨胭脂㸃㸃消半開時節最妖嬈誰家更有黄金屋¶
深鎻東風貯阿嬌¶
<pb:KR4h0140_WYG_505-9a>¶
　朱冲和¶
朱冲和錢塘酒徒與張祜同時詩一首¶
　　　遺臨平監吏¶
三千里外布干戈果得鯨鯢入網羅今日寳刀無殺氣¶
只縁君處受恩多¶
　張光朝¶
張光朝元和時人詩二首¶
　　　荻塘西荘贈房元垂¶
<pb:KR4h0140_WYG_505-9b>¶
門在荻塘西塘髙何聨聨徃昔分地利逺近無閒田水¶
國信汙下霖霪即成川苗稼盡湮沒兹郷獨豐年家肥¶
待親懿人樂思管絃日晏始能起盥漱看㕑烟醖酒寒¶
正熟養魚長食鮮黄昏鐘未鳴偃息早已眠何意久城¶
市寂寥丘中縁俛仰在顔色區區人事間憶昔炎漢時¶
乃知綺季賢静黙不能仕養老終南山¶
　　　天門街西觀榮王聘妃(榮王憲/宗幼子)¶
仙媛來朱邸名山出紫薇三周初展義百兩遂言歸鄭¶
<pb:KR4h0140_WYG_505-10a>¶
　國通梁苑天津接帝畿橋成烏鵲助盖轉鳳凰飛霜仗¶
　迎秋色星缸滿夜輝從兹磐石固應為得賢妃¶
　　梁鉉¶
　梁鉉元和時人詩一首¶
　　　　天門街西觀榮王聘妃¶
　帝子乗龍夜三星照戸前兩行宫出火十里道鋪筵羅¶
　綺眀中識簫韶暗裏傳燈攅九華扇帳撒五銖錢交頸¶
　文鴛合和鳴彩鳳連欲知來日美雙拜紫微天¶
<pb:KR4h0140_WYG_505-10b>¶
　¶
　¶
　¶
　¶
　¶
　¶
　¶
御定全唐詩巻五百五¶
