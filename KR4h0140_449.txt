# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.087952
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百四十九
<pb:KR4h0140_WYG_449-1a>¶
　欽定四庫全書¶
御定全唐詩巻四百四十九¶
　　　白居易¶
　　　　太和戊申嵗大有年詔賜百寮出城觀稼謹書¶
　　　　盛事以俟采詩¶
　清晨承詔命豐嵗閲田閭膏雨抽苖足凉風吐穗初早¶
　禾黄錯落晩稻綠扶疎好入詩家詠宜令史館書㪚為¶
　萬姓食堆作九年儲莫道如雲稼今秋雲不如¶
<pb:KR4h0140_WYG_449-1b>¶
　　　　贈悼懷太子挽歌辭二首(奉詔/撰進)¶
　竹馬書薨嵗銅龍表葬時永言窀穸事全用少陽儀壽¶
　夭由天命哀榮出聖慈㳟聞褒贈詔軫念在與夷¶
　剪葉藩封早承華冊命尊笙歌辭洛苑風雪蔽梁園鹵¶
　簿凌霜宿銘旌向月翻宮寮不逮事哭送出都門¶
　　　　雨中招張司業宿¶
　過夏衣香潤迎秋簟色鮮斜支花石枕卧詠蘂珠篇泥¶
　濘非遊日陰沈好睡天能來同宿否聼雨對牀眠¶
<pb:KR4h0140_WYG_449-2a>¶
　　　和集賢劉學士早朝作¶
吟君昨日早朝詩金御爐前喚仗時煙吐白龍頭宛轉¶
扇開青雉尾參差暫留春(一作/書)殿多稱屈合入綸闈即¶
可知從此摩霄去非晩鬢邉(一作/間)未有一莖絲¶
　　　送陜州王司馬建赴任(建善/詩者)¶
陜州司馬去何如養静(一作/病)資貧兩有餘公事閒忙同¶
少尹料錢多少敵尚書秪攜羙酒為行伴唯(一作/獨)作新¶
詩趂下車自有(一作/得)鐡牛無詠者料君投刃必應虛¶
<pb:KR4h0140_WYG_449-2b>¶
　　　對琴待月¶
竹院新晴夜松窗未卧時共琴為老伴與月有秋期玉¶
軫臨風久金波出霧遲幽音待清景唯是我心知¶
　　　楊家南亭¶
小亭門向月斜開滿地凉風滿地苔此(一作/北)院好彈秋¶
思處終湏一夜抱琴來¶
　　　早寒¶
黄葉聚牆角青苔圍柱根被經霜後薄鏡遇雨來昬半¶
<pb:KR4h0140_WYG_449-3a>¶
巻寒簷幕斜開暖閣門迎冬兼送老只仰酒盈尊¶
　　　齋月静居¶
病來心静一無思老去身閒百不為忽忽眼塵猶愛睡¶
些些口業尚誇詩葷腥毎斷齋居月香火常親宴坐時¶
萬慮消停百神泰唯應寂寞殺三尸¶
　　　宿裴相公興化池亭(兼蒙借船/舫遊汎)¶
林亭一出宿風塵忘却平津是要津松閣晴看山色近¶
石渠秋放水聲新孫𢎞閣閙無閒客傅説舟忙不借人¶
<pb:KR4h0140_WYG_449-3b>¶
何似掄才濟川外别開池館待交親¶
　　　和劉郎中望終南山秋雪¶
遍覧古今集都無秋雪詩陽春先唱後陰嶺未消時草¶
訝霜凝重松疑鶴散遲清光莫獨占亦(一作/還)對白雲司¶
　　　廣府胡尚書頻寄詩因答絶句¶
尚書清白臨南海雖飲貪泉心不回唯向詩中得珠玉¶
時時寄到帝鄉來¶
　　　送鶴與裴相臨别贈詩¶
<pb:KR4h0140_WYG_449-4a>¶
司空愛爾爾湏知不信聼吟送(一作/乞)鶴詩羽翮勢髙寧¶
惜别稻粱恩厚(一作/重)莫愁饑夜棲少(一作/莫)共雞争樹曉¶
(一作/日)浴先饒鳳占池稳上青雲勿回顧的應勝在白家¶
時¶
　　　令狐相公拜尚書後有喜從(一作/罷)鎮歸朝之作¶
　　　劉郎中先和因以繼之¶
車騎新從梁苑回履聲珮響入中臺鳯池望在終重去¶
龍節功成且納來金勒最宜乗雪出玉觴何必待花開¶
<pb:KR4h0140_WYG_449-4b>¶
尚書首唱郎中和不計官資只計才¶
　　　送河南尹馮學士赴任¶
石渠金谷中間路軒騎翩翩十日程清洛飲冰添苦節¶
碧嵩看雪助髙情謾誇河北操旄鉞莫羡江西(一作/南)擁¶
斾旌(時新除二/鎮節度)何似府寮京令外别教三十六峰迎¶
　　　讀鄂公傳¶
髙卧深居不見人功名斗藪似灰塵唯留一部清商樂¶
月下風前伴老身¶
<pb:KR4h0140_WYG_449-5a>¶
　　　烏夜啼(一有賦/得字)¶
城上歸時晩庭前宿處危月明無葉樹霜滑有風枝啼¶
澀饑喉咽飛低凍翅垂畫堂鸚鵡鳥冷暖不相知¶
　　　鏡換桮¶
欲將珠(一作/朱)匣青銅鏡換取金尊白玉巵鏡裏老來無¶
避處尊前愁至有消時茶能散悶為功淺萱縱忘憂得¶
力遲不似(一作/是)杜康神用速十分一盞便開睂¶
　　　冬夜聞蟲¶
<pb:KR4h0140_WYG_449-5b>¶
蟲聲冬思苦於秋不解愁人聞亦愁我是老翁聼不畏¶
少年莫聼白君頭¶
　　　雙鸚鵡¶
綠衣整頓雙棲起紅觜分明對語時始覺琵琶弦莽鹵¶
方知吉了舌參差鄭牛識字吾常嘆(諺云鄭𤣥家牛/觸牆成八字)丁¶
鶴能歌爾亦知若稱白家鸚鵡鳥籠中兼合解吟詩¶
　　　贈朱道士¶
儀容白晳上仙郎方寸清虛内道場兩翼化生因服藥¶
<pb:KR4h0140_WYG_449-6a>¶
三尸卧(一作/餓)死為休糧醮壇北向宵占斗寢室東開早¶
納陽盡日窗間更無事唯燒一炷降真香¶
　　　昨以拙詩十首寄西川杜相公相公亦以新作¶
　　　十首惠然報示首數雖等工拙不倫重以一章¶
　　　用伸答謝¶
詩家律手在成都權與尋常將相殊翦截五言兼用鉞¶
陶鈞六義别開爐驚人巻軸湏知有隨事文章不道無¶
篇數雖同光價異十魚目換十驪珠¶
<pb:KR4h0140_WYG_449-6b>¶
　　　和汴州令狐相公新於郡内栽竹百竿拆壁開¶
　　　軒旦夕對翫偶題七言五韻¶
梁園修竹舊傳名園廢年深竹不生千畆荒涼尋(一作/栽)¶
未得百竿青翠種新成牆開乍見重添興窗静時聞别¶
有情煙葉蒙籠侵夜色風枝蕭颯欲秋聲更登樓望尤¶
堪重千萬人家無一莖(汴州人家/並無竹)¶
　　　重答汝州李六使君見和憶呉中舊遊五首¶
為憶娃宮與虎丘翫君新作不能休蜀牋寫出篇篇好¶
<pb:KR4h0140_WYG_449-7a>¶
呉調吟時句句愁洛下林園終共住江南風月㑹重遊¶
(先與李六有/此二句之約)由來事過多堪惜何况蘇州勝汝州(李前/刺蘇)¶
(州故有/是句)¶
　　　見殷堯藩侍御憶江南詩三十首詩中多叙蘇¶
　　　杭勝事余嘗典二郡因繼和之¶
江南名郡數蘇杭寫在(一作/題寫)殷家三十章君是旅人猶¶
苦憶我為刺史更難忘境牽吟詠真詩國興入笙歌好¶
醉鄉為念舊遊終一去扁舟直擬到滄浪¶
<pb:KR4h0140_WYG_449-7b>¶
　　　聞新蟬贈劉二十八¶
蟬發一聲時槐花帶兩枝只應催我老兼遣報君知白¶
髪生頭速青雲入手遲無過一桮酒相勸數開睂¶
　　　贈王山人¶
玉芝觀裏王居士服氣餐霞善飬身夜後不聞龜喘息¶
秋來唯長鶴精神容顔盡怪長如故名姓多疑不是真¶
貴重榮華輕壽命知君悶見世間人¶
　　　和劉郎中學士題集賢閣¶
<pb:KR4h0140_WYG_449-8a>¶
朱閣青山髙庳齊與君才子作詩題傍聞大内笙歌近¶
下視諸司屋舎低萬巻圗書天禄上一條風景月華西¶
欲知丞相優賢意百歩新廊不蹋泥¶
　　　觀幻¶
有起皆因滅無暌不暫同從歡終作慼轉苦又成空次¶
第花生眼湏臾燭(一作/竹)過風更無尋覓處鳥跡印空中¶
　　　病假中龎少尹攜魚酒相過¶
宦情牢落年將暮病假聯緜日漸深被老相催雖白首¶
<pb:KR4h0140_WYG_449-8b>¶
與春無分未甘心閒停茶椀從容語醉把花枝取次吟¶
勞動故人龎閣老提魚攜酒逺相尋¶
　　　聼田順兒歌¶
戞玉敲冰聲未停嫌雲不遏入青㝠争得黄金滿衫袖¶
一時抛與斷年聼¶
　　　聼曹剛琵琶兼示重蓮¶
撥撥弦弦意不同胡啼畨語兩玲瓏誰能截得曹剛手¶
插向重蓮衣袖中¶
<pb:KR4h0140_WYG_449-9a>¶
　　　酬令狐相公春日尋花見寄六韻¶
病卧帝王州花時不得逰老應隨日至春肻為人留粉¶
壊杏將謝火緐桃尚稠白飄僧院地紅落酒家樓空裏¶
雪相似晩來風不休吟君悵望句如到曲江頭¶
　　　和劉郎中曲江春望見示¶
芳景多遊客衰翁獨在家肺傷妨飲酒眼痛忌看花寺¶
路隨江曲宮(一作/官)牆夾道斜羡君猶壯健不枉度年華¶
　　　送東都留守令狐尚書赴任¶
<pb:KR4h0140_WYG_449-9b>¶
翠華黄屋未東廵碧洛青嵩付大臣地稱髙情多水竹¶
山宜閒望少風塵龍門即擬為遊客金谷先憑作主人¶
歌酒家家花處處莫空管領上陽春¶
　　　自題新昌居止因招楊郎中小飲¶
地偏坊逺巷仍斜最近東頭是白家宿雨長齊鄰舎桞¶
晴光照出夾城花春風小榼三升酒寒食深爐一椀茶¶
能到南園同醉否笙歌隨分有些些¶
　　　南園試小樂¶
<pb:KR4h0140_WYG_449-10a>¶
小園斑駮花初發新樂錚摐教欲成紅萼紫房皆手植¶
蒼頭碧玉盡家生髙調管色吹銀字慢拽歌詞唱渭城¶
不飲一桮聼一曲將何安慰老心情¶
　　　和微之春日投簡陽明洞天五十韻¶
青陽行已半白日坐將徂越國强仍大稽城髙且孤利¶
饒鹽煮海名勝水澄湖牛斗天垂象台明地展圗(天台/四明)¶
(二/山)瓌竒填市井佳麗溢闉闍勾踐遺風霸西施舊俗姝¶
船頭龍夭矯橋脚獸睢盱鄉味珍蟛蚏(一作/彭越)時鮮貴鷓¶
<pb:KR4h0140_WYG_449-10b>¶
鴣語言諸夏異方服一方殊擣練蛾睂婢鳴榔蛙角奴¶
江清敵伊洛山翠勝荆巫華表雙棲鶴聯檣㡬㸃烏煙¶
波分渡口雲樹接城隅澗逺松如畫洲平水似鋪緑科¶
秧早稻紫笋折新蘆暖蹋泥中藕香尋石上蒲雨來萌¶
盡逹雷後蟄全蘇柳眼黃絲纇花房蜂䗶珠林風新竹¶
折野燒老桑枯帶嚲長枝蕙錢穿短貫榆暄和生野莱¶
卑濕長街蕪女浣紗相伴児烹鯉一呼山魈啼稚子林¶
狖挂山都産業論蠶蟻孳生計鴨雛泉岩雪飄灑苔壁¶
<pb:KR4h0140_WYG_449-11a>¶
錦漫糊堰限舟航路堤通車馬途耶溪岸回合禹廟徑¶
盤紆洞穴何因鑿星槎誰與刳石凹仙藥臼峰峭佛香¶
爐去為投金簡來因挈玉壺貴仍招客宿健未要人扶¶
聞望賢丞相儀形美丈夫前驅駐旌斾偏坐列笙竽刺¶
史旟翻隼尚書履曵鳧學禪超後有觀妙造虛無髻裏¶
傳僧寶環中得道樞登樓詩八詠置硯賦三都捧擁羅¶
將綺趨蹌紫與朱廟謨藏稷卨兵略貯孫呉令下三軍¶
整風髙四海趨千家得慈母六郡事嚴姑重士過三哺¶
<pb:KR4h0140_WYG_449-11b>¶
輕財抵一銖送觥歌宛轉嘲妓笑盧胡佐飲時炮鼈蠲¶
酲數鱠鱸醉鄉雖咫尺樂事亦湏臾若不中賢聖何由¶
外智愚伊予一生志我爾百年軀江上三千里城中十¶
二衢出多無伴侶歸只對妻孥白首青山約抽身去得¶
無¶
　　　酬鄭侍御多雨春空過詩三十韻(次用/本韻)¶
南雨來多滯東風動即狂月行離畢急龍走召雲忙鬼¶
轉雷車響蛇騰電策光浸滛天似漏沮洳地成瘡慘淡¶
<pb:KR4h0140_WYG_449-12a>¶
陰煙白空濛宿霧黄闇遮千里目悶結九回腸寂寞羇¶
臣館深沈思婦房鏡昬鸞滅影衣潤麝消香蘭濕難紉¶
珮花凋易落妝沾黄鶯翅重滋綠草心長紫陌皆泥濘¶
黄汚共淼茫恐霖成怪沴望霽劇禎祥楚柳腰肢軃湘¶
筠涕淚滂晝昏疑是夜陰盛勝於陽居士巾皆墊行人¶
蓋盡張跳跬還屢出移蟻欲深藏端坐交遊廢閒行去¶
歩妨愁生垂白叟惱殺蹋青娘變海常湏慮為魚慎勿¶
忘此時方共懼何處可相將(此以下叙/浙東政事)已望東溟禱仍¶
<pb:KR4h0140_WYG_449-12b>¶
封北户禳却思逢旱魃誰喜見商羊預怕為蠶病先憂¶
作麥傷惠應施浹洽政豈假揄揚祀典脩咸秩農書振¶
滿牀丹誠期懇苦白日㑹昭彰賑廪賙饑户苫城備壊¶
牆且當營嵗事寧暇惜年芳徳勝令災弭人安在吏良¶
尚書心若此不枉繫金章¶
　　　和春深二十首¶
何處春深好春深富貴家馬為中路鳥妓作後庭花羅¶
綺驅論隊金銀用斷(一作/短)車眼前何所苦唯苦日西斜¶
<pb:KR4h0140_WYG_449-13a>¶
何處春深好春深貧賤家荒凉三徑草冷落四鄰花奴¶
困歸傭力妻愁出賃車途窮平路險舉足劇褒斜¶
何處春深好春深執政家鳳池添硯水雞樹落衣花詔¶
借當衢宅恩容上殿車延英開對久門與日西斜¶
何處春深好春深方鎮家通犀排帶胯瑞鶻(一作/鶴)勘袍¶
花飛絮衝毬馬垂楊拂妓車戎裝拜春設左握寳刀斜¶
何處春深好春深刺史家陰緐棠布葉岐秀麥分花五¶
匹鳴珂馬雙輪畫軾(一作/㦸)車和風引行樂葉葉隼旟斜¶
<pb:KR4h0140_WYG_449-13b>¶
何處春深好春深學士家鳳書裁五色馬鬛剪三花蠟¶
炬開明火銀臺賜物車相逢不敢揖彼此㡌低斜¶
何處春深好春深女學家慣看温室樹飽識浴堂花御¶
印提隨仗香牋把下車宋家宮様髻一片綠雲斜¶
何處春深好春深御史家絮縈驄馬尾蝶繞繡衣花破¶
柱行持斧埋輪立駐車入班遥認得魚貫一行斜¶
何處春深好春深遷客家一桮寒食酒萬里故園花炎¶
瘴蒸如火光陰走似車為憂鵩鳥至只恐日光斜¶
<pb:KR4h0140_WYG_449-14a>¶
何處春深好春深經業家唯求太常第不管曲江花折¶
桂名慙郄收螢志慕車官場泥補處最怕寸陰斜¶
何處春深好春深隱士家野衣裁薜葉山飯曬松花蘭¶
索紉幽珮蒲輪駐軟車林間箕踞坐白眼向人斜¶
何處春深好春深漁父家松灣隨櫂月桃浦落船花投¶
餌移輕楫牽輪轉小車蕭蕭蘆葉裏風起釣絲斜¶
何處春深好春深潮户家濤翻三月雪浪噴四時花曵¶
練馳千馬驚雷走萬車餘波落何處江轉富陽斜¶
<pb:KR4h0140_WYG_449-14b>¶
何處春深好春深痛飲家十分桮裏物五色眼前花餔¶
歠眠糟甕流涎見麴車(杜甫詩云路見/麴車口流涎)中山一沈醉千¶
度日西斜¶
何處春深好春深上已家蘭亭席上酒曲洛岸邉花弄¶
水遊童櫂湔裾小婦車齊橈爭渡處一匹錦標斜¶
何處春深好春深寒食家玲瓏鏤雞子宛轉綵毬花碧¶
草追遊騎紅塵拜掃車鞦韆細腰女揺曵逐風斜¶
何處春深好春深博奕家一先爭破眼亦聚鬬成花鼓¶
<pb:KR4h0140_WYG_449-15a>¶
應投壺馬兵衝象戲車彈碁局上事最妙是長斜¶
何處春深好春深嫁女家紫排襦上雉黄帖鬢邉花轉¶
燭初移障鳴環欲上車青衣傳(去/聲)氊褥錦繡一條斜¶
何處春深好春深娶婦家兩行籠裏燭一樹扇間花賓¶
拜登華席新迎障幰車催妝詩未了星斗漸傾斜¶
何處春深好春深妓女家睂欺楊桞葉裙妬石榴花蘭¶
麝熏行被金銅釘坐車杭州蘇小小人道最夭(伊耶/反)斜¶
　　　詠家醖十韻¶
<pb:KR4h0140_WYG_449-15b>¶
獨醒從古笑靈均長醉如今斆伯倫舊法依稀傳自杜¶
(杜/康)新方要妙得於陳(陳郎中岵/傳受此法)井泉王相資重九麴蘗¶
精靈用上寅(水用九月九日/麴用七月上寅)釀糯豈勞炊范黍撇篘何¶
假漉陶巾常嫌竹葉猶凡濁始覺榴花不正真甕掲開¶
時香酷烈缾封貯後味甘辛捧疑明水從空化飲似陽¶
和滿腹春色洞玉壺無表裏光揺金醆有精神能銷忙¶
事成閒事轉得憂人作樂人應是世間賢聖物與君還¶
徃擬終身¶
<pb:KR4h0140_WYG_449-16a>¶
　　　池鶴二首¶
髙竹籠前無伴侶亂雞羣裏有風標低頭乍恐丹砂落¶
曬翅常疑白雪消轉覺鸕鷀毛色下苦嫌鸚鵡語聲嬌¶
臨風一唳思何事悵望青田雲水遥¶
池中此鶴鶴中稀恐是遼東老令威帶雪松枝翹膝脛¶
放花菱片綴毛衣低廻且向林(一作/籠)間宿奮迅終湏天¶
外飛若問故巢知處在主人相戀未能歸¶
　　　對酒五首¶
<pb:KR4h0140_WYG_449-16b>¶
巧拙賢愚相是非何如一醉盡㤀機君知天地中寛窄¶
鵰鶚鸞皇各自飛¶
蝸牛角上爭何事石火光中寄此身隨富隨貧且歡樂¶
不開口笑是癡人¶
丹砂見火去無迹白髪泥人來不休頼有酒仙相暖熱¶
松喬醉即到前頭¶
百嵗無多時壯健一春能㡬日晴明相逢且莫推辭醉¶
聼唱陽關第四聲(第四聲勸君更盡一桮/酒西出陽關無故人)¶
<pb:KR4h0140_WYG_449-17a>¶
昨日低睂問疾來今朝收淚弔人回眼前流例君看取¶
且遣琵琶送一桮¶
　　　僧院花¶
欲悟色空為佛事故栽芳樹在僧家細看便是華嚴偈¶
方便風開智慧花¶
　　　老戒¶
我有白頭戒聞於韓侍郎老多憂活計病更戀班行矍¶
鑠誇身健周遮説話長不知吾免否兩鬢已成霜¶
<pb:KR4h0140_WYG_449-17b>¶
　　　洛橋寒食日作十韻¶
上苑風煙好中橋道路平蹴毬塵不起潑火雨新晴宿¶
醉頭仍重晨遊眼乍明老慵雖省事春誘尚多情遇客¶
踟蹰立尋花取次行連錢嚼金勒鑿落寫銀罌府醖傷¶
(一作/觴)教送官娃豈(一作喜/一作氣)要迎舞腰那及桞歌舌不如¶
鶯鄉國真堪戀光陰可合輕三年遇寒食(一作寒/食節)盡在¶
洛陽城¶
　　　快活¶
<pb:KR4h0140_WYG_449-18a>¶
可惜鶯啼花落處一壷濁酒送殘春可憐月好風凉夜¶
一部清商伴老身飽食安眠消日月閒談冷笑接交親¶
誰知將相王侯外别有優㳺快活人¶
　　　送令狐相公赴太原¶
六纛雙旌萬鐡衣并汾舊路滿光輝青衫書記何年去¶
紅斾將軍(藩鎮例/駈紅斾)昨日歸詩作馬蹄隨筆走獵酣鷹翅¶
伴觥飛此(一作/北)都莫作多時計再為蒼生入紫微¶
　　　不出¶
<pb:KR4h0140_WYG_449-18b>¶
簷前新葉覆殘花席上餘桮對早茶好是老身銷日處¶
誰能騎馬傍人家¶
　　　惜落花¶
夜來風雨急無復舊花林枝上三分落園中二(一作/一)寸¶
深日斜啼鳥思春盡老人心莫怪添桮飲多情酒不禁¶
　　　老病¶
晝聼笙歌夜醉眠若非月下即花前如今老病湏知分¶
不負春來二十年¶
<pb:KR4h0140_WYG_449-19a>¶
　　　憶晦叔¶
遊山弄水攜詩巻看月尋花把酒桮六事盡思君作伴¶
㡬時歸到洛陽來¶
　　　送徐州髙僕射赴鎮¶
大紅斾引碧幢(一作/油)旌新拜將軍指㸃行戰將易求何¶
足貴書生難得始堪榮離筵歌舞花叢散候騎刀槍雪¶
隊迎應笑蹉跎白頭尹風塵唯管洛陽城¶
　　　琴酒¶
<pb:KR4h0140_WYG_449-19b>¶
耳根得聼琴初暢心地忘機酒半酣若使啟期兼解醉¶
應言四樂不言三¶
　　　聼幽蘭¶
琴中古曲是幽蘭為我慇懃更弄看欲得身心俱静好¶
身彈不及聼人彈¶
　　　六年秋重題白蓮¶
素房含露玉冠鮮紺葉揺風鈿扇圓本是吳州供進藕¶
今為伊水寄生蓮移根到此三千里結子今經六七年¶
<pb:KR4h0140_WYG_449-20a>¶
不獨池中花故舊兼乗舊日採花船¶
　　　元相公挽歌詞三首¶
銘旌官重威儀盛騎吹聲緐鹵簿長後魏帝孫唐宰相¶
六年七月葬咸陽¶
墓門已閉笳簫去(一作/逺)唯有夫人哭不休蒼蒼露草咸¶
陽壠此是千秋第一秋¶
送葬萬人皆慘澹反虞駟馬亦悲嗚琴書劍珮誰収拾¶
三嵗遺孤新學行¶
<pb:KR4h0140_WYG_449-20b>¶
　　　卧聼法曲霓裳¶
金磬玉笙調(一作/和)已久牙牀角枕睡常遲朦朧閒夢初¶
成後宛轉柔聲入破時樂可理心應不謬酒能陶性信¶
(一作/定)無疑起嘗殘酌聼餘曲斜背銀缸半下帷¶
　　　結之¶
歡愛今何在悲啼亦是空同為一夜夢共過十年中¶
　　　五鳳樓晩望(六年八月/十日作)¶
晴陽晩照濕煙銷五鳳樓髙天泬寥野綠全經朝雨洗¶
<pb:KR4h0140_WYG_449-21a>¶
林紅半被暮雲燒龍門翠黛睂相對伊水黄金線一條¶
自入秋來風景好就中最好是今朝¶
　　　寄劉蘇州¶
去年八月哭微之今年八月哭敦詩何堪老淚交流日¶
多是秋風揺落時泣罷㡬廻深自念情來一倍苦相思¶
同年同病同心事除却蘇州更是(一作/有)誰¶
　　　送客¶
病上籃輿相送來衰容秋思兩悠哉凉風褭褭吹槐子¶
<pb:KR4h0140_WYG_449-21b>¶
却請行人勸一桮¶
　　　秋思¶
夕照紅於燒晴空碧勝藍獸形雲不一弓勢月初三鴈¶
思來天北砧愁滿水南蕭條秋氣味未老已深諳¶
　　　酬夢得秋夕不寐見寄(次用/本韻)¶
碧簟綘紗帳夜凉風景清病聞和藥氣渴聼碾茶聲露¶
竹偷燈影煙松䕶月明何言千里隔秋思一時生¶
　　　題周家歌者¶
<pb:KR4h0140_WYG_449-22a>¶
清𦂳如敲玉深圓似轉簧一聲腸一斷能有㡬多腸¶
　　　憶夢得(夢得能唱竹/枝聼者絶愁)¶
齒髪各蹉跎疎慵與病和愛花心在否見酒興如何年¶
長風情少官髙俗慮多㡬時紅燭下聞唱竹枝歌¶
　　　贈同座¶
春黛雙蛾嫩(一作/歛)秋蓬兩鬢侵謀歡身太晩恨老意彌¶
深薄解燈前舞尤能酒後吟花叢便不入猶自未甘心¶
　　　失婢(今集本/脱此首)¶
<pb:KR4h0140_WYG_449-22b>¶
宅院小牆庳坊門帖牓遲舊恩慚自薄前事悔難追籠¶
鳥無常主風花不戀枝今宵在何處唯有月明知¶
　　　夜招晦叔¶
庭草留霜池結冰黄昏鐘絶凍雲凝碧氊帳上正飄雪¶
紅火爐前初炷燈髙調秦筝一兩弄小花蠻榼二三升¶
為君更奏湘神曲夜就儂來(一作/家)能不能¶
　　　戲答皇甫監(時皇甫監/初喪偶)¶
寒宵勸酒君湏飲君是孤眠七十身莫道非人身不煖¶
<pb:KR4h0140_WYG_449-23a>¶
　十分一醆煖於人¶
　　　　和楊師臯傷小姬英英¶
　自從嬌騃一相依共見楊花七度飛玳瑁牀空收枕席¶
　琵琶弦斷倚屏幃人間有夢何曾入泉下無家豈是歸¶
　墳上少啼留取淚明年寒食更沾衣¶
　　　　池邉即事¶
　氊帳胡琴出塞曲蘭塘越櫂弄潮聲何言此處同風月¶
　薊北江南萬里情¶
<pb:KR4h0140_WYG_449-23b>¶
　　　　聞樂感鄰¶
　老去親朋零落盡秋來弦管感傷多尚書宅畔悲鄰笛¶
　廷尉門前歎雀羅(東鄰王大理去冬云亡/南鄰崔尚書今秋薨逝)緑綺窗空分¶
　妓女綘紗帳掩罷笙歌歡娛未足身先去爭奈書生薄¶
　命何¶
　¶
　¶
御定全唐詩巻四百四十九¶
