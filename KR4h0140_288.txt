# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.035160
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百八十八
<pb:KR4h0140_WYG_288-1a>¶
　欽定四庫全書¶
御定全唐詩卷二百八十八¶
　　陸贄¶
　陸贄字敬輿嘉興人登進士第中博學宏詞調鄭尉罷¶
　歸復以書判㧞萃補渭南尉徳宗立由監察御史召為¶
　翰林學士貞元八年拜中書侍郎同平章事裴延齡搆¶
　之貶忠州别駕順宗立召還詔未至卒贈兵部尚書諡¶
　曰宣集二十七巻今存三首¶
<pb:KR4h0140_WYG_288-1b>¶
　　　　曉過南宫聞太常清樂¶
　南宫聞古樂拂曙聼初驚煙靄遥迷處絲桐暗辨名節¶
　隨新律改聲帶緒風輕合雅將移俗同和自感情逺音¶
　兼曉漏餘響過春城九奏明初日寥寥天地清¶
　　　　禁中春松¶
　隂隂清禁裏蒼翠滿春松雨露恩偏近陽和色更(一作/正)¶
　濃髙枝分曉日(一作/月)虚吹(一作/靈韻)雜宵鐘香助鑪煙逺形¶
　疑蓋影重願符千載(一作/嵗)壽不羡五株封儻(一作長/一作幸)得¶
<pb:KR4h0140_WYG_288-2a>¶
廻天眷全勝老碧峰¶
　　　賦得御園芳草¶
隂隂御園裏瑶草日光長靃靡含煙霧依稀帶夕陽雨¶
餘荑更宻風暖蕙初香擁仗縁馳道乘輿入建章濕煙¶
揺不散細影亂無行恒恐韶光晩何人辨早芳¶
　　　句¶
遶堦流㶁㶁来砌樹隂隂(任江淮尉題/㕔見語林)¶
　張濛¶
<pb:KR4h0140_WYG_288-2b>¶
張濛與陸贄同時詩一首¶
　　　曉過南宫聞太常清樂¶
玉珂經禮寺金奏過南宫雅調乘清曉飛聲向逺空慢¶
隨飄去雪輕逐度来風逈出重城裏傍聞九陌中應將¶
肆夏比更與五英同一聼南薫曲因知大舜功¶
　常沂¶
常沂與陸贄同時詩一首¶
　　　禁中春松¶
<pb:KR4h0140_WYG_288-3a>¶
映殿松偏好森森列禁中攢柯霑聖澤疎蓋引皇風晩¶
色連秦苑春香滿漢宫操將金(一作/真)石固材與直臣同¶
翠影宜青瑣蒼枝秀碧空還知沐天眷千載更蔥蘢¶
　周存¶
周存與陸贄同時詩二首¶
　　　禁中春松¶
㡬嵗含貞節青青紫禁中日華留偃蓋雉尾轉春風不¶
為繁霜改那將衆木同千條攢翠色百尺澹晴空影宻¶
<pb:KR4h0140_WYG_288-3b>¶
金莖近花明鳯沼通安知幽澗側獨與散樗叢¶
　　　西戎獻馬¶
天馬從東道皇威被逺戎来叅八駿列不假貳師功影¶
别流沙路嘶流上苑風望雲時蹀足向月每争雄禀異¶
才難狀標竒志豈同驅馳如見許千里一朝通¶
　黎逢¶
黎逢登大厯十二年進士第詩二首¶
　　　小苑春望宫池栁色¶
<pb:KR4h0140_WYG_288-4a>¶
上林新栁變小苑暮天晴始望和煙宻遥憐拂水輕色¶
承陽氣暖隂帶御溝清不厭隨風弱仍宜向日明垂絲¶
遍閣榭飛絮觸簾旌漸到依依處思聞出谷鸎¶
　　　首夏猶清和(一作張/聿詩)¶
早夏宜初景和光起禁城祝融將御節炎帝啟朱明日¶
送殘花晩(一作日映/林花麗)風過(一作/髙風)御苑清郊原浮麥氣池¶
沼發荷英樹影臨山動(一作/爽)禽飛入漢輕幸逢堯禹化¶
全勝谷中情¶
<pb:KR4h0140_WYG_288-4b>¶
　張昔¶
張昔大厯進士第詩一首¶
　　　小苑春望宫池栁色¶
小苑春初至皇衢日更清遥分萬條栁逈出九重城隠¶
映龍池潤參差鳯闕明影宜宫雪曙色帶禁煙晴深淺¶
殘陽變髙低曉吹輕年光正堪折欲寄一枝榮¶
　丁位¶
丁位大厯進士第詩一首¶
<pb:KR4h0140_WYG_288-5a>¶
　　　小苑春望宫池栁色¶
小苑宜春望宫池栁色輕低昂含曉景縈轉帶新晴似¶
蓋芳初合如絲䕃漸成依依連水暗嫋嫋出墻明雖以¶
陽和發能令旅思生他時花滿路從此接遷鶯¶
　元友直¶
元友直結之子大厯進士詩一首¶
　　　小苑春望宫池栁色¶
栁色新池遍春光御苑晴葉依青閣宻條向碧流傾路¶
<pb:KR4h0140_WYG_288-5b>¶
暗隂初重波揺影轉清風從垂處度煙就望中生斷續¶
游蜂聚飄颻戲蝶輕怡然變芳節願及一枝榮¶
　楊系¶
楊系大厯進士第詩一首¶
　　　小苑春望宫池栁色¶
勝游從小苑宫栁望春晴拂地青絲嫰縈風緑帶輕光¶
含煙色逺影透水文清玉笛吟何得金閨畫豈成皇風¶
吹欲斷聖日映逾明願駐髙枝上還同出谷鶯¶
<pb:KR4h0140_WYG_288-6a>¶
　崔績¶
崔績大厯進士第詩一首¶
　　　小苑春望宫池栁色¶
帝京春氣早御栁已先榮嫰葉隨風散浮光向日明悠¶
揚生别意斷續引芳聲積翠連馳道飄花出禁城柔條¶
依水弱逺色帶煙輕南望龍池畔斜光照晩晴¶
　張季畧¶
張季畧大厯進士第詩一首¶
<pb:KR4h0140_WYG_288-6b>¶
　　　小苑春望宫池栁色¶
韶光歸漢苑栁色發春城半見離宫出纔分逺水明青¶
蔥當淑景隱映媚新晴積翠煙初合㣲黄葉未生迎春¶
看尚嫰照日見先榮儻得辭幽谷髙枝寄一名¶
　裵達¶
裵達大厯進士第詩一首¶
　　　小苑春望宫池栁色¶
勝遊經小苑閒望上春城御路韶光發宫池栁色輕乍¶
<pb:KR4h0140_WYG_288-7a>¶
　濃含雨潤微澹帶雲晴羃歴殘煙斂揺揚落照明幾條¶
　垂廣殿數樹影髙旌獨有風塵客思同雨露榮¶
　　裵逵¶
　裵逵大厯進士第詩一首¶
　　　　南至日太史登臺書雲物¶
　圓丘纔展禮佳氣近初分太史新簪筆髙臺紀彩雲煙¶
　空和縹緲曉色共氛氲道泰資賢輔年豐荷聖君恭惟¶
　司國瑞兼用察人(一作/天)文應念懐鉛客終朝望碧雰¶
<pb:KR4h0140_WYG_288-7b>¶
　　沈廻¶
　沈廻大厯進士第詩一首¶
　　　　小苑春望宫池桞色¶
　今来游上苑春染栁條輕濯濯方含色依依若有情分¶
　行臨曲沼先發媚重城拂水枝偏弱揺風絲巳生變黄¶
　隨淑景吐翠逐新晴佇立徒延首裵回欲寄誠¶
　¶
御定全唐詩巻二百八十八¶
