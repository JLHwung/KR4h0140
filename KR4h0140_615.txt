# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:55.674329
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百十五
<pb:KR4h0140_WYG_615-1a>¶
　欽定四庫全書¶
御定全唐詩巻六百十五¶
　　皮日休¶
　　　　傷小女¶
　一嵗猶未滿九泉何太深唯餘巻書(一作/葹)草相對共傷¶
　心¶
　　　秋(一作/漢)江曉望¶
　萬頃湖天碧一星飛鷺白此時放懐望不厭為浮客¶
<pb:KR4h0140_WYG_615-1b>¶
　　　閒夜酒醒¶
　醒來山月高孤枕羣(一作/琴)書裏酒渴漫思茶山童呼不¶
　起¶
　　　和魯望風人詩三首¶
　刻石書離恨因成别後悲莫言春繭薄猶有萬里思¶
　鏤出容刀飾親逢巧笑難日中騷客佩爭奈即闌干¶
　江上秋聲起從來浪得名逆風猶挂席苦不㑹凡(一作/帆)¶
　情¶
<pb:KR4h0140_WYG_615-2a>¶
　　　古函闗¶
破落古闗城猶能扼帝京今朝行客過不待曉鷄鳴¶
　　　聰明泉¶
一勺如瓊液將愚擬望賢欲知心不變還似飲貪泉¶
　　　史處士¶
山期須早赴世累莫遲留忽遇狂風起閒心不自由¶
　　　芳草渡¶
溪南越鄉音古栁渡江深日晩無來客閒船繫緑陰¶
<pb:KR4h0140_WYG_615-2b>¶
　　　古宫詞三首¶
樓殿倚明月參差如亂峯宫花半夜發不待景陽鐘¶
閒騎小步馬獨遶萬年枝盡日看花足君王自不知¶
玉枕寐不足宫花空觸簷梁間燕不睡應怪夜明簾¶
　　　春日陪崔諫議櫻桃園宴¶
萬樹香飄冰麝風蠟燻花雪盡成紅夜深歡態狀不得¶
醉客圖開明月中(衛協畫/醉客圖)¶
　　　松江早春¶
<pb:KR4h0140_WYG_615-3a>¶
松陵清淨雪消初見底新安恐未如穏凭船舷無一事¶
分明數得鱠殘魚¶
　　　女墳湖(即吳王葬/女之所)¶
萬貴千奢已寂寥可憐幽憤為誰嬌須知韓重相思骨¶
直在芙蓉向下消¶
　　　㤗伯廟¶
一廟爭祠兩讓君㡬千年後轉清氛當時盡解稱高義¶
誰敢教他莽卓聞¶
<pb:KR4h0140_WYG_615-3b>¶
　　　宿木蘭院¶
木蘭院裏雙棲鶴長被金鉦聒不眠今夜宿來還似爾¶
到明無計夢雲泉¶
　　　重題薔薇¶
濃似猩猩初染素輕如燕燕欲凌空可憐細麗難勝日¶
照得深紅作淺紅¶
　　　春夕酒醒¶
四弦纔罷醉蠻奴酃緑餘香在翠爐夜半醒來紅蠟短¶
<pb:KR4h0140_WYG_615-4a>¶
一枝寒淚作珊瑚¶
　　　青(一作/胥)門閒泛¶
青翰虛徐夏思清愁烟漠漠荇花平醉來欲把田田葉¶
盡裏當時醒酒鯖¶
　　　木蘭後池三詠¶
　　　　重臺蓮花¶
欹紅婑媠力難任每葉頭邊半米金可得教他水妃見¶
兩重元是一重心¶
<pb:KR4h0140_WYG_615-4b>¶
　　　　浮萍¶
嫩似金脂颺似烟多情渾欲擁紅蓮明朝擬附南風信¶
寄與湘妃作翠鈿¶
　　　　白蓮¶
但恐醍醐難並潔祗應薝蔔可齊香半垂金粉知何似¶
靜婉臨溪照額黄¶
　　　重題後池¶
細雨闌珊眠鷺覺鈿波悠漾並鴛嬌適來㑹得荆王意¶
<pb:KR4h0140_WYG_615-5a>¶
秪為蓮莖重細腰¶
　　　庭中初植松桂魯望偶題奉和次韻¶
毿毿落髪垂輕露獵獵丹華動細風恰似青童君欲㑹¶
儼然相向立庭中¶
　　　魯望戲題書印囊奉和次韻¶
金篆方圓一寸餘可憐銀艾未思渠不知夫子將心印¶
印破人間萬巻書¶
　　　館娃宫懐古五絶¶
<pb:KR4h0140_WYG_615-5b>¶
綺閤飄香下太湖亂兵侵曉上姑蘇越王大有堪羞處¶
秖把西施賺得吳¶
鄭妲無言下玉墀夜來飛箭滿罘罳越王定指高臺笑¶
却見當時金鏤楣¶
半夜娃宫作戰場血腥猶雜宴時香西施不及燒殘蠟¶
猶為君王泣數行¶
素襪雖遮未掩羞越王猶怕伍員頭吳王恨魄今如在¶
只合西施瀨上遊¶
<pb:KR4h0140_WYG_615-6a>¶
響屧廊中金玉步采蘋(一作/蘭)山上綺羅身不知水葬今¶
何處溪月彎彎欲效顰¶
　　　虎丘寺西小溪閒泛三絶¶
鼓子花明白石岸桃枝竹覆翠嵐溪分明似對天台洞¶
應厭頑仙不肎迷¶
絶壑秪憐白羽傲窮溪唯覺錦鱗癡更深尚有通樵處¶
或是秦人未可知¶
高下不驚紅翡翠淺深還礙白薔薇船頭繫箇松根上¶
<pb:KR4h0140_WYG_615-6b>¶
欲待逢仙不擬歸¶
　　　天竺寺八月十五日夜桂子¶
玉顆珊珊下月輪殿前拾得露華新至今不㑹天中事¶
應是嫦(一作/姮)娥擲與人¶
　　　釣侣二章¶
趁眠無事避風濤一斗霜鱗換濁醪(吳中賣/魚論斗)驚怪兒童¶
呼不得盡衝烟雨漉車螯¶
嚴陵灘勢似雲崩釣具歸來放石層烟浪濺篷寒不睡¶
<pb:KR4h0140_WYG_615-7a>¶
更將枯蚌㸃漁燈¶
　　　寄同年韋校書¶
二年疎放飽江潭水物山容盡足躭唯有故人憐未替¶
欲封乾鱠寄終南¶
　　　初冬偶作¶
豹皮茵下百餘錢劉墮閒沽盡醉眠酒病校來無一事¶
鶴亡松老似經年¶
　　　醉中寄魯望一壺并一絶¶
<pb:KR4h0140_WYG_615-7b>¶
門巷寥寥空紫苔先生應渴解醒杯醉中不得親相倚¶
故遣青州從事來¶
　　　更次來韻寄魯望¶
蕭蕭紅葉擲蒼苔𤣥晏先生欠一杯從此問君還酒債¶
顧延之送㡬錢來¶
　　　重𤣥寺雙矮檜¶
撲地枝回是翠鈿碧絲籠細不成煙應如天竺難陀寺¶
一對狻猊相枕眠¶
<pb:KR4h0140_WYG_615-8a>¶
　　　奉酬魯望醉中戲贈¶
秦吳風俗昔難同唯有才情(一作/清才)事事通剛戀水雲歸¶
不得前身應是太湖公¶
　　　臯橋¶
臯橋依舊緑楊中閭里猶生隱士風唯我到來居上館¶
不知何道勝梁鴻¶
　　　軍事院霜菊盛開因書一絶寄上諫議(一本無/寄字)¶
金華千㸃曉霜凝獨對壺觴又不能已過重陽三十日¶
<pb:KR4h0140_WYG_615-8b>¶
至今猶是待王𢎞¶
　　　悼鶴¶
莫怪朝來淚滿衣墜毛猶傍水花飛遼東舊事今千古¶
却向人間塟令威¶
　　　醉中先起李縠戲贈走筆奉酬¶
麝烟苒苒生銀兔蠟淚漣漣滴繡閨舞袖莫欺先醉去¶
醒來還解騐金泥¶
　　　奉和魯望招潤卿博士辭以道侣將至之作¶
<pb:KR4h0140_WYG_615-9a>¶
癭木樽前地胏圖為君偏輟俗功夫靈真散盡光(一作/先)¶
來此莫戀安妃在後無¶
　　　奉和再招(一作文燕/招潤卿)¶
飇御已應歸杳渺博山猶自對氛氲不知入夜能來否¶
紅蠟先教刻五分¶
　　　酒病偶作¶
鬱林步陣畫遮明一炷濃香養病酲何事晩來還欲飲¶
隔牆聞賣蛤蜊聲¶
<pb:KR4h0140_WYG_615-9b>¶
　　　潤卿魯望寒夜見訪各惜其志遂成一絶¶
世外為交不是親醉吟俱岸白綸巾風清月白更三㸃¶
未放華陽鶴上人¶
　　　奉和魯望玩金鸂鶒戲贈¶
鏤羽雕毛迥出羣温黁飄出麝臍熏夜來曾吐紅茵畔¶
猶似(一作/自)溪邊睡不聞¶
　　　友人許惠酒以詩徵之¶
野客蕭然訪我家霜威白菊兩三花子山病起無餘事¶
<pb:KR4h0140_WYG_615-10a>¶
只望蒲臺酒一車(庾信集云蒲州刺史中/山公許酒一車未送)¶
　　　寒夜文讌潤卿有期不至¶
草堂虛灑待高真不意清齋避世塵料得焚香無别事¶
存心應降月夫人¶
　　　汴河懐古二首¶
萬艘龍舸緑絲間載到揚州盡不還應是天教開汴水¶
一千餘里地無山¶
盡道隋亡為此河至今千里賴通波若無水殿龍舟事¶
<pb:KR4h0140_WYG_615-10b>¶
共禹論功不較多¶
　　　寄題天台國清寺齊梁體¶
十里松門國清路飯猨臺上菩提樹怪來煙雨落晴天¶
元是海風吹瀑布¶
　　　咏蟹¶
未遊滄海早知名有骨還從肉上生莫道無心畏雷電¶
海龍王處也横行¶
　　　金錢花¶
<pb:KR4h0140_WYG_615-11a>¶
　陰陽為炭地為爐鑄出金錢不用模莫向人間逞顔色¶
　不知還解濟貧無¶
　　　惠山聴松菴¶
　千葉蓮花舊有香半山金刹照方塘殿前日暮高風起¶
　松子聲聲打石床¶
　¶
　¶
　¶
<pb:KR4h0140_WYG_615-11b>¶
　¶
　¶
　¶
　¶
　¶
　¶
　¶
御定全唐詩巻六百十五¶
