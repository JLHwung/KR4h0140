# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.507739
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五十六
<pb:KR4h0140_WYG_056-1a>¶
　欽定四庫全書¶
御定全唐詩巻五十六¶
　　王勃¶
　　　　聖泉宴¶
　披襟乗石磴列籍(一作/席)俯春泉蘭氣薰山酌松聲韻野¶
　弦影飄垂葉外香度落花前興洽林塘晚重巖起夕煙¶
　　　　尋道觀(其觀即昌利觀/張天師居也)¶
　芝(一作/枝)㕓光分野蓬闕盛規模碧壇清桂閾(一作/影)丹洞¶
<pb:KR4h0140_WYG_056-1b>¶
　肅松樞玉笈三山記金箱五嶽圖蒼虬不可得(一作/見)空¶
　望白雲衢¶
　　　　散關晨度¶
　關山凌旦開石路無塵埃白馬髙譚去青牛真氣來重¶
　門臨巨壑連棟起崇隈即今揚策度非是棄繻囘¶
　　　　别薛華(英華作秋日/别薛升華)¶
　送送多窮路遑遑獨問津悲涼千里道悽斷百年身心¶
　事同漂泊生涯共苦辛無論去與住俱是夢中人¶
<pb:KR4h0140_WYG_056-2a>¶
　　　重别薛華(一作重别/薛升華)¶
明月沉珠浦秋風濯錦川樓臺臨絶岸洲渚亘長天旅¶
(一作/飄)泊成千里棲遑(一作/遲)共百年窮途唯有淚還望獨¶
潸然¶
　　　遊梵宇三覺寺¶
杏(一作/香)閣披青磴琱臺控紫岑葉齊山路狹(一作/逕宻)花積¶
野壇深蘿幌棲禪影松門聽(一作/引)梵音遽忻陪妙躅延¶
賞(一作/想)滌煩襟¶
<pb:KR4h0140_WYG_056-2b>¶
　　　麻平晚行¶
百年懐土望千里倦遊情髙低尋戍道逺近聽泉聲磵¶
葉纔分色山花不辨名羇心何處盡風急暮猿清¶
　　　送盧主簿¶
窮途非所恨虛室自相依城闕居年滿琴尊俗事稀開¶
襟方未已分袂忽多違東巖富松竹歳暮幸同歸¶
　　　餞韋兵曹¶
征驂臨野次别袂慘江垂川霽浮煙斂山明落照移鷹¶
<pb:KR4h0140_WYG_056-3a>¶
風凋晚葉蟬露泣(一作/泫)秋枝亭臯分逺望延想間雲涯¶
　　　白下驛餞唐少府¶
下驛窮交日昌亭旅食年相知何用早懐抱即依然浦¶
樓低晚照郷路隔風煙去去如何道長安在日邊¶
　　　杜少府之任蜀州(一作/川)¶
城闕輔三(一作/俯西)秦風煙望五津與君别離意同(一作/俱)是¶
宦遊人海内存知已天涯若比隣無為在岐路兒女共¶
霑中¶
<pb:KR4h0140_WYG_056-3b>¶
　　　仲春郊外¶
東園垂柳徑西堰落花津物色連三月風光絶(一作/繞)四¶
隣鳥飛村覺曙魚戲水知春初晴山院裏何處染囂塵¶
　　　郊興¶
空園歌獨酌春日賦閒居澤蘭侵小徑河柳覆長渠雨¶
去花光濕風歸葉影疎山人不惜醉唯畏緑尊虛¶
　　　郊園即事¶
煙霞春旦(一作/早)賞松竹故年心斷山疑畫障縣溜瀉鳴¶
<pb:KR4h0140_WYG_056-4a>¶
琴草徧南亭合花開(一作/濃)北院深閒居饒酒賦隨興欲¶
抽簪¶
　　　觀佛跡寺¶
蓮座神容儼(一作/促)松崖聖趾(一作/跡)餘年長金跡淺地久¶
石文(一作/芝)疎頹華臨曲磴傾影赴前除共嗟(一作/悲)陵谷¶
逺俄視化城(一作/成)虚¶
　　　山居晩眺贈王道士¶
金壇疎俗宇玉洞侣仙羣花枝棲晩露(一作/霧)峰葉度晴¶
<pb:KR4h0140_WYG_056-4b>¶
雲斜(一作/落)照移山影囘沙擁籀(一作/溜)文琴尊方待興竹¶
樹巳迎曛¶
　　　八仙逕(寺南又有昌利觀去寺可/數里巖逕窈窕杖而後進)¶
奈園欣八正松巖訪九仙援蘿窺霧術攀林(一作/桂)俯雲¶
烟(一作/阡)代(一作/岱)北鸞驂至遼西鶴騎旋終希脫塵網連¶
翼下芝田¶
　　　春日還郊¶
閒情兼嘿語(一作/嘿)攜杖赴巖泉草緑縈新帶榆青綴古¶
<pb:KR4h0140_WYG_056-5a>¶
錢魚牀侵㟁水鳥路入山煙還題平子賦花樹滿春田¶
　　　對酒春園作¶
投簪下山閣攜酒對河梁狹水牽長鏡髙花送斷香繁¶
鶯歌似曲疎蝶舞成行自然催一醉非但閱年光¶
　　　觀内懐仙¶
玉架殘書隐金壇舊跡(一作/路)迷牽花尋紫澗(一作/洞)歩葉¶
下清谿瓊漿猶類乳石髓尚如泥自能成羽翼何必仰¶
(一作/俟)雲梯¶
<pb:KR4h0140_WYG_056-5b>¶
　　　秋日别王長史¶
别路餘(一作/長)千里深恩重百年正悲西候日更動北梁¶
(一作/京)篇野色籠寒霧山光斂暮烟終知難再奉懐徳自¶
潸然¶
　　　上已浮江宴韻得遥字¶
上巳年光促中川興緒遥緑齊山葉滿紅洩片花(一作/岸芝)¶
銷泉聲喧後澗虹影照前橋遽悲春望逺江路積波潮¶
　　　長柳¶
<pb:KR4h0140_WYG_056-6a>¶
晨征犯煙磴夕憇在雲闗晩風清近壑新月照澄灣郊¶
童樵唱返津叟釣歌還客行無與晤(一作/舊識)賴此釋愁顔¶
　　　銅雀妓二首¶
金鳳隣銅雀漳河望鄴城君王無處所臺榭若平生舞¶
席(一作/筵)紛何(一作/可)就歌梁儼未傾西陵松檟冷誰見綺¶
羅情¶
妾本深宫妓層城閉九重君王歡愛盡歌舞為誰容錦¶
衾不復襞羅衣誰再縫髙臺西北望流涕向青松¶
<pb:KR4h0140_WYG_056-6b>¶
　　　羇遊餞别¶
客心懸隴路遊子倦(一作/惓)江干槿豐(一作/濃)朝砌静篠宻¶
夜窗寒琴聲銷别恨風景駐離歡寧覺山川逺悠悠旅¶
思難¶
　　　易陽早發¶
飭装侵曉月奔策候殘星危閣尋丹障囘梁屬翠屏雲¶
間迷樹影霧裏失峰形復此涼(一作/商)飈至空山飛夜螢¶
　　　焦㟁早行和陸四¶
<pb:KR4h0140_WYG_056-7a>¶
侵星違旅館乘月戒征儔複嶂迷晴色虚巖辨暗(一作/㟁)¶
流猿吟山漏曉螢散野風秋故人𣺌何際鄉闗雲霧浮¶
　　　深灣夜宿(主人依/山帶江)¶
津塗臨巨壑村宇架危岑堰絶灘聲隐風交樹影深江¶
童暮理楫山女夜調砧此時故鄉逺寧知遊子心¶
　　　傷裵録事喪子¶
蘭堦霜候早松露穸(一作/夜)臺深魄散珠胎没芳銷玉樹¶
沈露文晞宿草煙照慘平林芝焚(一作/焚芝)空歎息流恨滿¶
<pb:KR4h0140_WYG_056-7b>¶
籯金¶
　　　泥谿¶
弭櫂凌奔壑低鞭躡峻岐江濤出㟁險峰磴入雲危溜¶
急船文亂巖斜騎影移水煙籠翠渚山照落丹崖風生¶
蘋浦葉露泣(一作/泫)竹潭枝泛水雖云美勞歌誰復知¶
　　　三月曲水宴得煙字¶
彭澤官初去河陽賦始傳田園歸舊國詩酒間長筵列¶
室窺丹洞分樓瞰紫煙縈囘亘津渡出沒控郊𨞬鳳琴¶
<pb:KR4h0140_WYG_056-8a>¶
調上客龍轡儼羣仙松石偏宜古藤蘿不記年重簷交¶
宻樹複磴擁危泉&KR0936;石晞南嶺乗沙眇北川傅巖來築¶
處磻谿入釣前日斜真趣逺幽思夢凉蟬¶
　　　秋日仙遊觀贈道士(一作駱賔王/詩無首四句)¶
石圖分帝宇銀牒洞靈宫囘丹縈岫室複翠上巖櫳霧¶
濃金竈静雲暗玉壇空野花常捧露山葉自吟風林泉¶
明月在詩酒故人同待余逢石髓從爾命飛鴻¶
　　　晚留(一作/届)鳳州¶
<pb:KR4h0140_WYG_056-8b>¶
寶雞辭舊役仙鳳歴遺墟去此近城闕青山眀月初¶
　　　羈春¶
客心千里倦春事一朝歸還傷北園裏重見落花飛¶
　　　林塘懐友¶
芳屏畫春草仙杼織朝霞何如山水路對面即飛花¶
　　　山扉夜坐¶
抱琴開野室攜酒對情人林塘花月下(一作/夜)别似(一作/是)¶
一家春¶
<pb:KR4h0140_WYG_056-9a>¶
　　　春莊¶
山中蘭葉徑城外李桃園豈知人事静不覺鳥聲喧¶
　　　春遊¶
客念紛無極春淚倍成行今朝花樹下不覺戀年光¶
　　　春園¶
山泉兩處晚花柳一園春還持千日醉共作百年人¶
　　　林泉獨飲¶
丘壑經塗賞花柳遇時春相逢今(一作/令)不醉物色自輕¶
<pb:KR4h0140_WYG_056-9b>¶
人¶
　　　登城春望¶
物外山川近晴初景靄新芳郊花柳遍何處不宜春¶
　　　他郷敘興¶
綴葉歸煙晚乗花落照春邊城琴酒處俱是越郷人¶
　　　夜興¶
野煙含夕渚山月照秋林還將中散興來偶步兵琴¶
　　　臨江二首¶
<pb:KR4h0140_WYG_056-10a>¶
泛泛東流水飛飛北上塵歸驂將别櫂俱是倦遊人¶
去驂嘶别路歸櫂隐寒洲江臯木葉下應想故城秋¶
　　　江亭夜月送别二首¶
江送巴南水山横塞北雲津亭秋月夜誰見泣離羣¶
亂煙籠碧砌飛月向南端寂寂離亭掩江山此夜寒¶
　　　别人四首¶
久客逢餘閏他郷别故人自然堪下淚誰忍望征塵¶
江上風煙積山幽雲霧多送君南浦外還望將如何¶
<pb:KR4h0140_WYG_056-10b>¶
桂軺雖不駐蘭筵幸未開林塘風月賞還待故人來¶
霜華浄天末霧色籠江際客子常畏人何為久留滯¶
　　　贈李十四四首¶
野客思茅宇山人愛竹林琴尊唯待處風月自相尋¶
小徑偏宜草空庭不厭花平生詩與酒自得㑹仙家¶
亂竹開三徑飛花滿四隣從來揚子宅别有尚𤣥人¶
風筵調桂軫月徑引藤杯直當花院裏書齋望曉開¶
　　　早春野望¶
<pb:KR4h0140_WYG_056-11a>¶
江曠春潮白山長曉岫青他鄉臨睨(一作/眺)極花柳映邊¶
亭¶
　　　山中¶
長江悲已滯萬里念將歸况屬髙風晩山山黄葉飛¶
　　　冬郊行望¶
桂宻巖花白梨疎林葉紅江臯寒望盡歸念斷征篷¶
　　　寒夜思友三首¶
久别侵懐抱他鄉變容色月下調鳴琴相思此何極¶
<pb:KR4h0140_WYG_056-11b>¶
雲間征思斷月下歸愁切鴻鴈西南飛如何故人别¶
朝朝翠山下夜夜蒼江曲復此遥相思清尊湛芳緑¶
　　　始平晩(一作/曉)息¶
觀闕長安近江山蜀路(一作/道)賖客行朝復夕無處是鄉¶
家¶
　　　扶風晝屆離京浸逺¶
帝里金莖去扶風石柱來山川殊未已行路方悠哉¶
　　　普安建陰題壁¶
<pb:KR4h0140_WYG_056-12a>¶
江漢深無極梁岷不可攀山川雲霧裏遊子幾時還¶
　　　九日¶
九日重陽節開門有菊花不知來送酒若箇是陶家¶
　　　秋江送别二首¶
早是他鄉值早秋江亭明月帶江流已覺逝川傷别念¶
復看津樹隐離舟¶
歸舟歸騎儼成行江南江北互相望誰謂波瀾纔一水¶
已覺山川是兩郷¶
<pb:KR4h0140_WYG_056-12b>¶
　　　蜀中九日(紀事作和邵大震一作蜀/中九日登𤣥武山旅眺)¶
九月九日望鄉臺他席他鄉送客杯人情(一作/今)已厭南¶
中苦鴻(一作/鳴)鴈那從北地來¶
　　　寒夜懐友雜體二首¶
北山煙霧始茫茫南津霜月正蒼蒼秋深客思紛無已¶
復值征鴻中夜起¶
複閣重樓向浦開秋風明月度江來故人故情懐故宴¶
相望相思不相見¶
<pb:KR4h0140_WYG_056-13a>¶
　　　落花落(以下詩/集不載)¶
落花落落花紛漠漠緑葉青跗映丹蕚與君裵囘上金¶
閣影拂粧階玳瑁筵香飄舞館茱茰慔落花飛撩亂入¶
中帷落花春正滿春人歸不歸落花度氛氲繞髙樹落¶
花春已繁春人春不顧綺閣青臺静且閒羅袂紅巾復¶
往還盛年不再得髙枝難重攀試復旦遊落花裏暮宿¶
落花間與君落花院臺上起雙鬟(一作/環)¶
　　　九日懐封元寂¶
<pb:KR4h0140_WYG_056-13b>¶
九日郊原望平野遍霜威蘭氣添新酌花香染别衣九¶
秋良㑹少千里故人稀今日龍山外當憶鴈書歸¶
　　　出境遊山二首(一本作題𤣥/武山道君廟)¶
源水終無路山阿若有人驅羊先動石走兎欲投中洞¶
晚秋泉冷巖朝古樹新峰斜連鳥翅磴疊上魚鱗化鶴¶
千齡早元龜六代春浮雲今可駕滄海自成塵¶
振翮凌霜吹正月(一作/企日)佇天潯囘鑣凌翠壑飛軫控青¶
岑巖深靈竈沒澗毁石渠沉宫闕雲間近江山物外臨¶
<pb:KR4h0140_WYG_056-14a>¶
　玉壇棲暮夜珠洞結秋陰蕭蕭離俗影擾擾望鄉心誰¶
　意山遊好屢傷人事侵¶
　　　　河陽橋代竇郎中佳人荅楊中舍¶
　披風聽鳥長河路臨津織女遥相妬判知秋夕帶啼還¶
　那及春朝攜手度¶
　　王勔¶
　王勔勃之兄也累官涇州刺史詩一首¶
　　　　晦日宴髙氏林亭同用華字¶
<pb:KR4h0140_WYG_056-14b>¶
　上序披林館中京視物華竹窗低露葉梅逕起風花景¶
　落春臺霧池侵舊渚沙綺筵歌吹晩暮雨泛香車¶
　¶
　¶
　¶
　¶
　¶
御定全唐詩巻五十六¶
