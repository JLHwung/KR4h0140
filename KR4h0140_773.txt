# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:03.259430
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百七十三
<pb:KR4h0140_WYG_773-1a>¶
　欽定四庫全書¶
御定全唐詩卷七百七十三¶
　　蕭意(詩一首後以下/見玉䑓  集)¶
　　　　長門失寵¶
　自從别鑾殿長門㡬度春不知金屋裏更貯若為人¶
　　徐之才(詩一/首)¶
　　　　下山逢故夫¶
　踟蹰下山婦共申别離乆為問織縑人何必長相守¶
<pb:KR4h0140_WYG_773-1b>¶
　　張陵(詩一/首)¶
　　　　虜患¶
　今日漢家探使迴蟻疊胡兵來未歇春風渭水不敢流¶
　縂作六軍心上血¶
　　蔡瓌(詩一/首)¶
　　　　夏日閨怨¶
　桃徑李蹊絶芳園炎氛熾日滿愁軒枝上鳥驚朱槿落¶
　池中魚戲緑蘋翻君戀京師久㽞滯妾怨髙樓積年嵗¶
<pb:KR4h0140_WYG_773-2a>¶
非關曽入楚王宫直為相思腰轉細卧簟乘閑乍逐凉¶
熏爐畏熱嬾㷊香雨霑柳葉如啼眼露滴蓮花似汗妝¶
全由獨自羞㸔影艶是孤眠疑夜永無情拂鏡不成妝¶
有時却扇還風靜近日書来道欲歸鴛鴦文錦字息機¶
但恐愁容不相識為教恒著别時衣¶
　唐怡(詩二/首)¶
　　　詠破扇¶
輪如明月盡羅似薄雲穿無由重掩笑分在秋風前¶
<pb:KR4h0140_WYG_773-2b>¶
　　　述懷¶
萬事皆零落平生不可思惟餘酒中趣不減少年時¶
　潘求仁(詩一/首)¶
　　　詠燭寄人¶
燭與人相似通宵遽白煎不應須下淚祗是為人然¶
　閻德隱(詩二/首)¶
　　　薛王花燭行(第三句/缺六字)¶
王子仙車下鳳䑓紫纓金勒馭龍媒　　　　　　出¶
<pb:KR4h0140_WYG_773-3a>¶
環佩鏘鏘天上来鳷鵲樓前雲半捲鴛鴦殿上月裵囘¶
玉盤錯落銀燈照珠帳&KR0785;瓏寳扇開盈盈二八誰家子¶
紅粉新妝勝桃李從來六行比齊姜自許千門奉楚王¶
楚王宫裏能服餙顧盻傾城復傾國合歡錦帶蒲萄花¶
連理香裠石榴色金爐半夜起氛氲翡翠被重蘇合熏¶
不學曹王遇神女莫言羅敷邀使君同心婉娩若琴瑟¶
更笑天河有靈匹一朝福履盛王門百代光輝增帝室¶
富貴榮華實可憐路旁觀者謂神仙祗應早得淮南術¶
<pb:KR4h0140_WYG_773-3b>¶
㑹見雙飛入紫煙¶
　　　三月歌¶
洛陽城路九春衢洛陽城外栁千株能得來時作眼覓¶
天津槗側錦屠蘇¶
　劉元叔(一作淑/詩一首)¶
　　　妾薄命¶
自從離别守空閨遥聞征戰赴(一作/起)雲梯夜夜思君遼¶
海北年年棄(一作/抛)妾渭橋西陽春白日照空暖紫燕銜¶
<pb:KR4h0140_WYG_773-4a>¶
(一作/紅)花向庭滿彩鸞琴裏怨聲多飛鵲鏡前妝梳(一作/顔色)¶
斷誰家夫壻不從征應是漁陽别有情莫道紅顔燕地¶
少家家還似洛陽城旦(一作/且)逐新人殊未歸還令秋至¶
夜霜飛北斗星前横旅(一作/度)鴈南樓月下𢷬寒衣夜(一/作)¶
(更/)深聞鴈腸欲絶獨坐縫衣燈又滅(一作獨處挑/燈燈復滅)暗啼¶
羅帳空自憐夢度陽闗向誰説每憐容貌宛如神如何¶
薄命不如人待君朝夕燕山至好作明年楊栁春¶
　常理(詩二/首)¶
<pb:KR4h0140_WYG_773-4b>¶
　　　古别離¶
君御狐白裘妾居緗綺幬粟鈿金夹膝花錯玉搔頭離¶
别生庭草征衣斷戍樓蠨蛸網清曙菡萏落紅秋小膽¶
空房怯長睂滿鏡愁為傳兒女意不用逺封侯¶
　　　妾薄命¶
十五玉童色雙蛾青彎彎鳥銜櫻桃花此時刺繡閒嬌¶
小恣所愛誤人金指環艶花句引落滅燭屏風關妾怕¶
愁中畫君偷薄裏還初謂來心平若案誰知别意險如¶
<pb:KR4h0140_WYG_773-5a>¶
山乍啼羅袖嬌遮面不忍看君莫惜顔¶
　馮待徵(詩一/首)¶
　　　虞姬怨(第二十句/缺三字)¶
妾本江南采蓮女君是江東學劍人逢君游侠英雄日¶
值妾年華桃李春年華灼灼艶桃李結髮簮花配君子¶
行逢楚漢正相持辭家上馬從君起嵗嵗年年事征戰¶
侍君帷幙損紅顔不惜羅衣沾馬汗不辭紅粉著刀環¶
相期相許定闗中鳴鑾鳴佩入秦宫誰誤四面楚歌起¶
<pb:KR4h0140_WYG_773-5b>¶
果知五星漢道雄天時人事有興滅智窮計屈心摧折¶
澤中馬力先戰疲帳下蛾眉　　　君王是日無神彩¶
賤妾此時容貌改拔山意氣都已無渡江面目今何在¶
終天隔地與君辭恨似流波無息時使妾本来不相識¶
豈見中途懷苦悲¶
　冷朝光(詩一/首)¶
　　　越谿怨¶
越王宫裏如花人越水谿頭采白蘋白蘋未盡人先盡¶
<pb:KR4h0140_WYG_773-6a>¶
誰見江南春復春¶
　衛萬(詩一/首)¶
　　　吴宫怨¶
君不見吴王宫閣臨江起不見珠簾見江水曉氣晴来¶
雙闕間潮聲夜落千門裏句踐城中非舊春姑蘇䑓下¶
(一作/上)起黄塵祗今唯有西江月曽照吴王宫裏人¶
　李章(詩一/首)¶
　　　春游吟¶
<pb:KR4h0140_WYG_773-6b>¶
初春徧芳甸十里藹盈矚美人摘新英歩歩翫春綠所¶
思杳何處宛在吴江曲可憐不得共芳菲日暮歸来淚¶
滿衣¶
　王沈(詩一/首)¶
　　　媫妤怨¶
長信梨花暗欲棲應門上鑰草萋萋春風吹花亂撲户¶
(一作/石)斑絶車聲不至啼¶
　王偃(詩二/首)¶
<pb:KR4h0140_WYG_773-7a>¶
　　　夜夜曲¶
北斗星移銀漢低班姬愁思鳳城西青槐陌上行人絶¶
明月樓前烏夜啼¶
　　　明君詞¶
北望單于日半斜明君馬上泣胡沙一雙淚滴黄河水¶
應得東流入漢家¶
　李暇(詩五/首)¶
　　　擬古東飛伯勞歌¶
<pb:KR4h0140_WYG_773-7b>¶
秦王龍劍燕后琴珊瑚寳匣鏤雙心誰家女兒抱香枕¶
開衾滅燭願侍寝瓊牕半上金鏤幬輕羅掩(一作/隠)面不¶
遮(一作/障)羞青綺幃(一作/帳)中坐相憶紅鸞鏡裏見愁色簷¶
花照月鶯對棲空將可憐暗中啼¶
　　　怨詩三首¶
羅敷初總髻蕙芳正嬌小月落始歸船春眠恒著曉¶
何處期郎遊小苑花臺間相憶不可見且復乗月還¶
别前花照路别後露垂葉歌舞須及時如何坐悲妾¶
<pb:KR4h0140_WYG_773-8a>¶
　　　　碧玉歌¶
　碧玉上官妓出入千花林珠被玳瑁牀感郎情意深¶
　　李播(詩一/首)¶
　　　　見美人聞琴不聽¶
　洛浦風流雪陽䑓朝暮雲聞琴不肻聽似妒卓文君¶
　　辛𢎞智(詩三/首)¶
　　　　賦詩(談賔録云𢎞智在國子監賦此詩同房常/定宗改始字為轉字爭之為已作同下牒)¶
　　　　(見博士羅道琮判云昔五字㝎表以理切稱竒/今一言競詩取詞多為主詩歸𢎞智轉還定宗)¶
<pb:KR4h0140_WYG_773-8b>¶
　　　　(以狀牒知/任為公驗)¶
　君為河邉草逢春心剰生妾如臺上鏡得照始分明¶
　　　　自君之出矣(樂府詩集作李康成詩按康成撰/玉䑓後集以此首為𢎞智作康成)¶
　　　　(别有/一作)¶
　自君之岀矣梁塵靜不飛思君如滿月夜夜減容輝¶
　　　　又(見吟窗/雜録)¶
　自君之出矣寶鏡為誰明思君如隴水常聞嗚咽聲¶
御定全唐詩卷七百七十三¶
