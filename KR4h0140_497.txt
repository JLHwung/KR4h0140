# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.892433
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百九十七
<pb:KR4h0140_WYG_497-1a>¶
　欽定四庫全書¶
御定全唐詩巻四百九十七¶
　　　姚合¶
　　　　寄賈島¶
　漫(一作/雖)向城中住兒童不識錢甕頭寒絶酒竈額曉(一/作)¶
　(冷/)無煙狂發吟如哭愁來坐似禪新詩有㡬首旋被世¶
　(一作/衆)人傳¶
　　　　寄王度居士¶
<pb:KR4h0140_WYG_497-1b>¶
　顦顇王居士顛狂不稱時天公與貧病時輩復輕欺茅¶
　屋隨年借(一作/賃)盤飡逐日移棄嫌官似夢珍重酒如師¶
　無竹栽蘆㸔思山疊石為静窗留客話古寺覓僧棊瘦¶
　馬寒來死羸童餓得癡唯應尋阮籍心事逺相知¶
　　　　寄楊茂卿校書¶
　去年別君時同宿黎陽城黄河凍欲合船入冰罅行君¶
　為使滑州我來西入京丈夫不泣別旁人歎無情到京¶
　就省試落籍先有名慙辱鄉薦書忽欲自受刑(一本無/此二句)¶
<pb:KR4h0140_WYG_497-2a>¶
還家豈無路羞為路人輕决心住城中百敗望一成腐¶
草衆所棄猶能化為螢豈我愚暗身終久不發眀所悲¶
道路長親愛難合并還如舟與車奔走各異程耳目甚¶
短狹背面若聾盲(一本無/此四句)安得學白日逺見君儀形¶
　　　寄杜師義¶
出處難相見同城似異鄉㸃兵尋户籍燒藥試仙方事¶
校千般别心還一種忙黄金如化得相寄(一作/分減)亦何妨¶
　　　寄陸渾縣尉李景先¶
<pb:KR4h0140_WYG_497-2b>¶
微俸還(一作/應)同請唯君獨自閒地偏無驛路藥賤管仙¶
山月色生松裏泉聲在石間吟詩復飲酒何事更相闗¶
　　　寄酬盧侍御¶
詩新得意恣狂疎揮手終朝力有餘今到詩家渾手戰¶
欲題名字倩人書¶
　　　寄主客張郎中¶
年長方慕道金丹事參差故園歸未得秋風思難持蹇¶
拙公府棄朴静髙人知以我齊杖屨昏旭詎相離吟詩¶
<pb:KR4h0140_WYG_497-3a>¶
紅葉寺對酒黄菊籬所賞未及畢後遊良有期粲粲華¶
省歩屑屑旅客姿未同山中去固當殊路岐¶
　　　寄鄠縣尉李廓少府¶
歳滿休為吏吟詩著白衣愛山閒卧久在世此心稀聽¶
鶴向風立捕魚乗月歸比君才不及謬得侍彤闈¶
　　　寄紫閣隐者¶
自聞樵客說無計得相尋㡬世傳髙卧全家在一林養¶
情(一作/生)書覽苦(一作/最古)採藥路多深願得為鄰里(一作/異)誰¶
<pb:KR4h0140_WYG_497-3b>¶
能說此心¶
　　　寄國子楊巨源(一作/敬之)祭酒¶
日日新詩出城中寫不禁清髙疑(一作/宜)對竹閒雅勝聞¶
(一作/聲)琴門戸饒秋景兒童解冷吟雲山今(一作/余)作主還¶
借外人尋¶
　　　寄永樂長官殷堯藩¶
故人為吏隐髙卧簿書間遶院唯栽藥逢僧只説山此¶
宵歡不接窮嵗信空還何計相尋去嚴風雪滿闗¶
<pb:KR4h0140_WYG_497-4a>¶
　　　冬夜書事寄兩省閣老¶
天寒漸覺雁聲疎新月㣲㣲玉漏初海嶠只宜今日去¶
故鄉已過十年餘髮稀豈易勝𤣥冕眼暗應難寫諫書¶
閣下羣公盡髙思誰能攜酒訪貧居¶
　　　寄靈一律師¶
梵書鈔律千餘紙淨院焚香獨受持童子病來煙火絶¶
清泉潄口過齋時¶
　　　郡中書事寄黙然上人¶
<pb:KR4h0140_WYG_497-4b>¶
郡中饒野興過客亦淹㽞看月江樓曉尋山石徑秋意¶
(一作/竟)歸何處老誰免此生愁長愛東林子安禪百事休¶
　　　寄張徯¶
幽處尋書坐朝朝閉竹扉山僧封茗寄野客乞詩歸秋¶
巻多唯好時名屈更肥明年取前字杯酒賽春輝¶
　　　寄李頻¶
閉門常不出(一作性疎/常似病)惟覺長庭莎朋友來看少詩書¶
卧讀多命隨才共薄愁與醉(一作/酒)相和珍重君名字新¶
<pb:KR4h0140_WYG_497-5a>¶
登甲乙科¶
　　　寄李羣玉¶
九衢名與利無計擾(一作/擾是)閒人道逺期輕(一作/輕欺)世才髙¶
貴重身石脂稀勝乳玉粉細於塵骨换肌膚膩心靈(一/作)¶
(虚/)氣色真嵩山髙到日洛水煖如春居住應安穏(一作/隐)¶
黄金㡬竈新¶
　　　病中書事寄友人¶
終日自纒繞此身無適縁萬愁生雨夜百病凑衰年多¶
<pb:KR4h0140_WYG_497-5b>¶
睡憎明屋慵行待暖天瘡頭梳有蝨風耳亂無蟬換白¶
方多錯廻金法不全家貧何所怨將(一作/時)在老僧邊¶
　　　九日寄錢可復¶
數盃黄菊酒千里白雲天(一作/仙)上國名(一作/威)方振戎州¶
病未痊(一作綺陌人消/得鄰州客謾顛)静愁惟憶醉閒走(一作/悶)不勝眠¶
惆悵(一作/應念)東門別相逢知㡬年¶
　　　春日早朝寄劉起居¶
九衢寒霧斂雙闕曙光分綵仗迎春日香煙接瑞雲珮¶
<pb:KR4h0140_WYG_497-6a>¶
聲清漏間天語侍臣聞莫笑馮唐老還來謁聖君¶
　　　秋日寄李支使¶
秋思朝來起侵人暑稍微曉眠離北戸午飯尚生衣山¶
静雲初白枝髙果漸稀聞君家海上莫與燕同歸¶
　　　寄汴州令狐椘相公¶
汴水從今不復渾秋風鼙鼓動城根梁園臺館闗東少¶
相府旌旗天下尊詩好四方誰敢和政成三郡自無寃¶
㡬時詔下歸丹闕還領千官入閤門¶
<pb:KR4h0140_WYG_497-6b>¶
　　　寄東都分司白賔客(一作/居易)¶
闕下髙眠過十旬南宫印綬乞離身詩中得意應千首¶
海内嫌官只一人賔客分司真是隐山泉遶宅豈辭貧¶
竹齋晚起多無事唯到龍門寺裏頻¶
　　　寄裴起居¶
千官曉立鑪煙裏立近丹墀是起居彩筆専書皇帝語¶
書成㡬卷太平書¶
　　　寄狄(一作/耿)拾遺時為魏州從事¶
<pb:KR4h0140_WYG_497-7a>¶
少在兵馬間長還繋戎職雞飛不得逺豈要生羽翼三¶
年城中遊與君最相識應知我中腸不茍念衣食主人¶
樹勲名欲滅天下賊愚雖乏智謀願陳一夫力人生須¶
氣健飢凍縛不得睡當一席寛覺乃千里窄古人不懼¶
死所懼死(一作徒/死亦)無益至交不可合一合難離坼君嘗¶
相勸勉苦語毒胸臆百年心知同誰限河南北¶
　　　金州書事寄山中舊友¶
安康雖好郡刺史是憨翁買酒終朝飲吟詩一室空自¶
<pb:KR4h0140_WYG_497-7b>¶
知為政拙衆亦覺心公親事星河在憂人骨肉同簿書¶
嵐色裏鼓角水聲中井邑神州接帆檣海路通野亭晴¶
帶霧竹寺夏多風溉稻長洲(一作/川)白燒林逺岫紅舊山¶
期已失(一作/度)芳草思何窮林下無相笑男兒五馬雄¶
　　　寄紫閣無名頭陀(自新/羅來)¶
峭行得如如誰分聖與愚不眠知夢妄無號免人呼山¶
海禪皆遍華夷佛豈殊何因接師話清净在斯須¶
　　　寄郁上人¶
<pb:KR4h0140_WYG_497-8a>¶
此生修道淺愁見未來身誰為傳真諦唯應是上人自¶
悲年已長漸覺事難親不向禪門去他門無了因¶
　　　寄孫路秀才¶
幽居鄰里少江際復山阿潮去(一作/下)蟬聲出天晴鶴語¶
多老人能歩蹇才子奈貧何曾見春官語年來虚甲科¶
　　　寄安陸友人¶
別路在春色故人雲夢中鳥啼三月雨蝶舞百花風煙¶
束(一作/净)逺山碧霞欹落照紅想君登此興迴首念飄蓬¶
<pb:KR4h0140_WYG_497-8b>¶
　　　寄馬戴¶
天府鹿鳴客幽山秋未歸我知方甚愛衆説以為非隔¶
屋聞泉細和雲見鶴㣲新詩此處得清峭比應稀¶
　　　寄賈島時任普州司倉¶
長沙事可悲普掾罪誰知千載人空盡(一作/老)一家寃不¶
移吟寒應齒落才峭自名垂地逺山重疊難傳相憶詞¶
　　　寄楊工部聞毘陵舍弟自罨溪入茶山¶
採茶溪路好花影半浮沉畫舸僧同上春山客共尋芳¶
<pb:KR4h0140_WYG_497-9a>¶
新生石際幽嫩在山隂色是春光染香驚日氣侵試嘗¶
應酒醒封進定恩深芳貽(一作/眸)千里外怡怡太府吟¶
　　　寄陜州王司馬¶
家寄秦城非本心偶然頭上有朝簪自當臺直無因醉¶
一別詩宗更嬾吟世事毎將愁見擾年光唯與老相侵¶
欲知居處堪長久須向山中學煮金¶
　　　寄賈島¶
寂寞荒原下南山祗隔籬家貧唯我並詩好復誰知草¶
<pb:KR4h0140_WYG_497-9b>¶
色無窮處蟲聲少盡(一作/歇)時朝昏鼓不到閒卧益相宜¶
　　　寄崔之仁山人¶
百門坡上住石屋(一作/室)兩三間日月難教老妻兒乞與¶
閒仙經(一作/方)揀客問(一作/示)藥(一作/酒)債煮金還何計能相¶
訪(一作/引)終身得在山¶
　　　寄嵩嶽程光範¶
相別何容易相逢便歳年客來嫌路逺誰得到君邉岳¶
色鳥啼裏鐘聲竹影前只應訪支遁時得話詩篇¶
<pb:KR4h0140_WYG_497-10a>¶
　　　洛下夜㑹寄賈島¶
洛下攻詩客相逢祗是吟夜觴歡稍静寒屋坐多深烏¶
府偶為吏滄江長在心憶君難就寢燭滅復星沉¶
　　　寄華州李中丞¶
毛女峰前郡煙霞氣轉清庭分靈掌影窗度瀑泉聲蘚¶
逕人稀到松齋藥自生常飡亦芝术閒客是(一作/有)公卿¶
㸔水逢仙鶴登樓見帝城養生非酒病難隐是詩名省¶
署嘗連歩江臯欲獨耕偶題無六義聊以達㣲誠¶
<pb:KR4h0140_WYG_497-10b>¶
　　　病中辱諫議惠甘菊藥苖因以詩贈¶
蕭蕭一畆宫種菊十餘叢採摘和芳露封題寄病翁熟¶
宜茶鼎裏飡稱石甌中香㓗將何比從來味不同¶
　　　舟行書事寄杭州崔員外¶
張頥任酒澆開眼信花燒舊國歸何滯新知別又遥夜¶
行篙觸石晩泊纜依橋若未重相見無門解寂寥¶
　　　寄元緒上人¶
石窗紫蘚牆此世此清凉研露題詩㓗消冰煮茗香閒¶
<pb:KR4h0140_WYG_497-11a>¶
雲春影薄孤磬夜聲長何計休為吏從師老草堂¶
　　　寄白閣黙然¶
白閣峰頭雪城中望亦寒髙僧多黙坐清夜到明㸔世¶
上無諸苦林間只一飡嘗聞南北教所得比師難¶
　　　夏日書事(一本無/事字)寄丘亢(一作/元)處士¶
暑天難可度豈復更持觴樹裏鳴蟬咽宫中午漏長病¶
夫心益躁静者室應凉㡬欲相尋去紅塵滿路旁¶
　　　秋中寄崔道士¶
<pb:KR4h0140_WYG_497-11b>¶
貧居雀喧噪况乃静巷陌夜眠睡不成空庭聞露滴旁¶
有一桮酒歡然如對客月光久逾眀照得筆墨白平生¶
志舒豁難可似兹夕四肢得自便雖勞不為役故人山¶
中住善治活身(一作/身心)策五榖口不嘗比僧更閒寂我今¶
暫得安自謂脫幽戚君身長逍遥日月争老得¶
　　　寄華州崔中丞¶
蓮華峰下郡仙洞亦難勝閭里蒼苔水虚空瀑布冰酒¶
香和藥熟山峭過雲登清净黎人泰唯憂急詔徴¶
<pb:KR4h0140_WYG_497-12a>¶
　　　秋日書事寄秘書竇少監¶
秋氣日騷騷星星雙鬢毛凉天吟自逺清夜夢還髙林¶
下期同去人間共是勞頭巾何所直且漉甕頭糟¶
　　　友人南遊不回因寄¶
相思春樹綠千里亦依依鄠杜月頻滿瀟湘人不歸桂¶
花風畔落煙草蝶雙飛一別無消息水南車跡稀¶
　　　早春山居寄城中知已¶
陽和潛發蕩寒隂便使川原景象深入户風泉聲瀝瀝¶
<pb:KR4h0140_WYG_497-12b>¶
當軒雲岫影沉沉殘雲帶雨輕飄雪嫩栁含烟小綻金¶
雖有眼前詩酒興邀遊争得稱閒心¶
　　　辭白賔客歸後寄(一作太尉李徳裕自城外拜/辭後歸弊居瞻望音徽即書)¶
　　　(一絶/寄上)¶
千騎紅旗不可攀水頭獨立暮方還家人怪我渾如病¶
尊酒休傾筆硯間¶
　　　寄右史李定言(許渾集寄李定言律詩/苐二三聨即此四句)¶
纔歸龍尾含雞舌更立螭頭運兔毫閶闔欲開金漏盡¶
<pb:KR4h0140_WYG_497-13a>¶
冕旒初坐御香髙¶
　　　寄絳州李使君¶
獨施清静化千里管横汾黎庶應深感朝廷亦細聞心¶
期在黄老家事是功勲物外須仙侣人間要使君花多¶
勻地落山近滿㕔雲戎客無因去西看白日曛¶
　　　寄送盧拱秘書(一作王/秘書)遊魏州(一作/川)¶
太行山下路荆棘昨來平一自開元後今逄上(一作至/今通)¶
客行地形吞北虜人事接東京埽灑氛埃静遊從氣槩¶
<pb:KR4h0140_WYG_497-13b>¶
生薊門春不艶淇水煖還清看野風情逺尋(一作/緣)花酒¶
病成官閒身自在詩逸語縱横(一作詩好/語分明)車馬廻應晚¶
煙光滿去程¶
　　　秋晚夜坐寄院中諸曹長¶
腰間垂印嚢白髪未歸鄉還往應相責朝昏亦自傷窮¶
愁山影峭獨夜漏聲長寂寞難成寐寒燈侵曉光¶
　　　書懐寄友人¶
精心奉北宗微宦在南宫舉世勞為適開門事不窮年¶
<pb:KR4h0140_WYG_497-14a>¶
來復㡬日蟬去又鳴鴻衰疾誰人問閒情與酒通(文苑/英華)¶
(有此四句他/本或有或無)四鄰寒稍静九陌夜方空知老何山是思¶
歸愚(一作愚/歸幽)谷中¶
　　　寄無可上人¶
十二門中寺詩僧寺獨幽多年松色別後夜磬聲秋見¶
世慮皆盡來生事更修終須執瓶鉢(一作/屨)相逐入牛頭¶
　　　寄暉上人¶
日出月復没悠悠昏與明修持經㡬刼清净到今生林¶
<pb:KR4h0140_WYG_497-14b>¶
下知無相人間苦是情終期逐師(一作/蟬)去不擬老塵纓¶
　　　寄李干¶
尋常自怪詩無味雖被人吟不喜聞見說與君同一格¶
數篇到火却休焚¶
　　　寄賈島浪仙¶
悄悄掩門扉窮窘自維縶世途已昧履生計復乖緝疎¶
我非常性端峭爾孤立往還縱云久貧蹇豈自習所居¶
率荒野寕似在京邑院落夕彌空蟲聲雁相及衣巾半¶
<pb:KR4h0140_WYG_497-15a>¶
僧施蔬藥常自拾凛凛寢席單翳翳竈煙濕頽籬里人¶
度敗壁鄰燈入曉思已暫舒暮愁還更集風凄林葉萎¶
苔糝行徑澀海嶠誓同歸橡栗充朝給¶
　　　寄九華費冠卿(一作/拾遺)¶
逍遥繒繳外髙鳥與潛魚闕下無朝籍林間有&KR0457;書夜¶
眠青玉洞(一作幽/石洞)曉飯白雲蔬四海人空老九華君獨¶
居此心誰復識日與世情疎¶
　　　寄不疑上人¶
<pb:KR4h0140_WYG_497-15b>¶
是法修行遍方棲不二門隨縁嫌寺著見性覺經繁所¶
歎身將老始聞師一言塵沙千萬刼刼盡佛長存¶
　　　寄主客劉郎中¶
漢朝共許賈生賢遷謫還應是宿縁仰徳多時方㑹面¶
拜兄何暇更論年嵩山晴色來城裏洛水寒光出㟁邉¶
清景早朝吟麗思題詩應費益州牋¶
　　　寄周十七起居¶
鼕鼕九陌鼓聲齊百辟朝天馬亂嘶月照濃霜寒更逺¶
<pb:KR4h0140_WYG_497-16a>¶
風吹紅燭舉還低官清立在金鑪北仗下歸眠玉殿西¶
莫笑老人多獨出晴山荒景覓詩題¶
　　　秋夜寄黙然上人¶
霜月静幽居閒吟夢覺初秋深夜迢遰年長意蕭疎海¶
上歸難遂人間事盡虛賴師方便語漸得識真如¶
　　　寄王𤣥伯¶
夜歸曉出滿衣塵轉覺才名帶累(一作/累此)身莫覓(一作/憶)舊¶
來(一作/時)終日醉世間盃酒屬閒人¶
<pb:KR4h0140_WYG_497-16b>¶
　　　寄山中友人¶
昨秋今復春役役是非身海上無歸路城中作老人流¶
年何處在白日每朝新聞有長生術將求未有因¶
　　　寄陜府内兄郭冏端公¶
蹇鈍無大計酷嗜進士名為文性不高三年住西京相¶
府執文柄念其心専精薄藝不退辱特列為門生事出¶
自非意喜常少於驚春牓四散飛數日徧八紘眼始見¶
花發耳得聞鳥鳴免同去年春兀兀聾與盲家寄河朔¶
<pb:KR4h0140_WYG_497-17a>¶
間道路出陕城暌違逾十年一㑹豁素誠同游山水窮¶
狂飲飛大觥起坐不相離有若親弟兄中外無親疎所¶
筭在其情久客貴優饒一醉舊疾平家逺歸思切風雨¶
甚亦行到兹戀仁賢淹滯一月程新詩忽見示氣逸言¶
縱横纒綿意千里騷雅文發明永晝吟不休咽喉乾無¶
聲羈貧重金玊今日金玊輕¶
　　　寄題蔡州蔣亭兼簡田使君¶
㡬歳亂軍裏蔣亭名不銷無人知舊徑有藥長新苖樹¶
<pb:KR4h0140_WYG_497-17b>¶
宿山禽静池通野水遥何因同此醉永望思蕭條¶
　　　山居(一作/村)寄友人¶
獨在山阿裏朝朝遂性情(一作喜得山村/處閒眠夢不驚)曉泉和雨落¶
秋草上堦生因客始沽酒借書方到城詩情聊自遣不¶
(一作/豈)是趁聲名¶
　　　寄崔之仁山人¶
不得之仁消息久秋來體色復何如苦將桮酒判身病¶
狂作文章信手書官職卑㣲從客笑性靈閒野向錢疎¶
<pb:KR4h0140_WYG_497-18a>¶
㡬時身(一作/家)計渾無事揀取深山一處居¶
　　　寄主客劉員外(禹錫/)¶
蟬稀蟲唧唧露重思悠悠静者多便夜豪家不見秋同¶
歸方欲就(一作/遂)㣲恙㡬時瘳今日滄江上何人理釣舟¶
　　　山中寄友人¶
路岐何渺邈在客易蹉跎却是去家逺因循住日多㡬¶
看春草綠又見塞鴻過未有進身處忍教抛薜蘿¶
　　　寄友人¶
<pb:KR4h0140_WYG_497-18b>¶
日暮掩重扉抽簪復觧衣漏聲林下静螢色月中㣲秋¶
霽露華結夜深人語稀殷勤故山路誰與我同歸¶
　　　寄李餘卧疾¶
窮節彌惨慄我詎自云樂伊人嬰疾恙所對唯苦藥寂¶
寞行稍稀清羸飡自薄幽齋外浮事夢寐亦簡略雪户¶
掩復眀風簾巻還落方持數桮酒勉子同斟酌¶
　　　寄白石師(師無名常居白/石谷中因為號)¶
白石師何在師禪白石中無情雲可比不食鳥難同屨¶
<pb:KR4h0140_WYG_497-19a>¶
下蒼苔雪龕前瀑布風相尋未有計只是禮虚空¶
　　　寄賈島¶
疎拙祗如此此身誰與同髙情向酒上無事在山中漸¶
老病難理久貧吟益空賴君時訪宿不避北齋風¶
　　　寄黙然上人¶
晨飡夜復眠日與月相連天下誰無病人間樂是禪㡬¶
生通佛性一室但香煙結得無為社還應有宿縁¶
　　　寄不出院僧¶
<pb:KR4h0140_WYG_497-19b>¶
不行門外地齋戒得清真長食施來飯深居鎖定身朝¶
昏常傍佛起坐省逢人非獨心常净衣無一㸃塵¶
　　　萬年縣中雨夜㑹宿寄皇甫甸¶
縣齋還寂寞夕雨洗蒼苔清氣燈微潤寒聲竹共來蟲¶
移上堦近客(一作/人)起到門廻想得吟詩䖏唯應(一作/應當)對¶
酒杯¶
　　　寄舊山隐者¶
別君須㬰間厯日兩度新念彼白日長復值人事并未¶
<pb:KR4h0140_WYG_497-20a>¶
改當時居心事如野雲朝朝恣行坐百事都不聞奈何¶
道未盡出山最艱辛奔走衢路間四枝(一作/肢)不屬身名¶
在進士塲筆毫争等倫我性本朴直詞理(一作/野)安得文¶
縱然自稱心又不合衆人以此名字低不如風中塵昨¶
逢賣藥客云是居山鄰說君憶我心顦顇其形神昔是¶
同枝鳥今作(一作/乃)萬里分萬里亦未遥(一作/進)喧静終難¶
羣¶
　　　新(一作/所)居秋夕寄李廓¶
<pb:KR4h0140_WYG_497-20b>¶
羈滯多共趣屢屢同室眠稍暇更訪詣寜唯候招延媿¶
君備蔬藥識我性所便罷吏童僕去灑掃或自専古巷¶
人易息疎迥自江邉幸當中秋夕復此無雲天月華更¶
漏清露葉光彩鮮四鄰亦悄悄中懐益纒綿兹境罕能¶
致居閒得彌偏數杯罷復飲共想山中年¶
　　　贈盧大夫將軍¶
將軍身在城詎得虜塵清醸酒邀閒客吟詩直禁營蒼¶
鷹春不下戰馬夜空鳴碣石應無業皇州獨有名上山¶
<pb:KR4h0140_WYG_497-21a>¶
嫌䯗(俗髀/字)重拔劒歎衣生公議今如此登壇到即行¶
　　　贈供奉僧次融¶
㑹觧如來意僧家獨有君開經對天子騎馬過聲聞本¶
寺逺於日新詩髙似雲熱時吟一句凉冷勝秋分¶
　　　贈王尊師¶
先生自說瀛州路多在青松白石間海岸夜中常見日¶
仙宫深處却無山犬隨鶴去遊諸洞龍作人來問大還¶
今日偶聞塵外事朝簪未擲復何顔¶
<pb:KR4h0140_WYG_497-21b>¶
　　　贈常州院僧¶
一住毘陵寺師應祗信緣院貧人施食窗静鳥窺禪古¶
磬聲難盡秋燈色更鮮仍聞開講日湖上少魚船¶
　　　贈盧沙彌小師¶
怕見世間事削頭披佛(一作剃/掛緇)衣年小(一作/少)未受戒㑹¶
解如老師天與出家腸一食齋不飢麻履踏雪路與馬¶
不肯騎嫌我身腥羶似我見戎夷彼此(一作/比)見㑹異對¶
靣成別離我師文宣王立教垂書詩但全仁義心自然¶
<pb:KR4h0140_WYG_497-22a>¶
便慈悲兩教大體同無處辨(一作/辯)是非莫以衣服別到¶
頭不相知¶
　　　贈張籍太祝¶
絶妙江南曲凄凉怨女詩古風無手敵新語是人知飛¶
動應(一作/終)由格功夫過却竒麟臺(一作/儒書)添集(一作/雜)巻樂¶
府換歌詞李白應先拜(一作/許)劉禎(一作楨/一作郎)必自(一作/有)疑¶
貧須君子救病合國家醫野客(一作/老)開山借鄰僧與米¶
炊甘貧辭聘幣依選受官資多見愁連曉(一作/晩)稀聞債¶
<pb:KR4h0140_WYG_497-22b>¶
盡時聖朝文物(一作/墨)盛太祝獨低眉¶
　　　贈丘郎中¶
繞籬栽杏種黄精曉侍罏煙暮出城萬事將身求縂易¶
學君難得是長生¶
　　　贈王建司馬¶
久向空門隐交親亦不知文髙輕古意(一作/語)官冷似前¶
資老覺僧齋健貧還酒債遲仙方小字寫行坐把相隨¶
　　　贈任士曹¶
<pb:KR4h0140_WYG_497-23a>¶
憲皇十一祀共得春闈書道直淹曺掾命通侍玉除浮¶
生年月促九陌笑言踈何計同歸去滄江有弊廬¶
　　　贈劉乂¶
自君離海上垂釣更何人獨宿空堂雨閒行九陌塵避¶
時曽變姓救難似嫌身何處相期宿咸陽酒市春¶
　　　贈僧紹眀¶
西方清净路此路出何門見說師知處從來佛不言今¶
生多病惱自曉至黄昏唯寐方無事那堪夢亦喧¶
<pb:KR4h0140_WYG_497-23b>¶
　　　贈張質山人¶
先生居處僻荆棘與牆齊酒好寜論價詩狂不著題燒¶
成度世藥踏盡上山梯嬾聽閒人語(一作疑道/人間語)争如谷¶
鳥啼¶
　　　贈少室山麻襦僧¶
秪辮麻為衲此中經㡬春菴前多猛獸徑小絶行人泉¶
近濆(一作/漬)瓶履山深少垢塵想師正法指喻我獨迷津¶
　　　贈王山人¶
<pb:KR4h0140_WYG_497-24a>¶
　賢哲論猶誕吾宗次定今詩吟天地廣覺印果因深教¶
　演歸㳟敬名標中外欽既能施六度了悟達雙林¶
　　　　贈終南山傅山人¶
　七十未成事終南蒼鬢翁老來詩興苦貧去酒腸空蟠¶
　蟄身仍病鵬摶力未通已無燒藥本唯有著書功白馬¶
　時何晩(老君度/闗事也)青龍嵗欲終(星紀躔/次之義)生涯枯(一作/苦)葉下¶
　家口亂雲中潭静魚驚水天晴鶴唳風悲君還姓傅獨¶
　不夢髙宗¶
<pb:KR4h0140_WYG_497-24b>¶
　　　　使兩浙贈羅隐¶
　平日時風好涕流讒書雖盛一名休寰區歎屈瞻天問¶
　夷貊聞詩過海求向夕便思青瑣拜近年尋伴赤松遊¶
　何當世祖從人望早以公台命卓侯¶
　¶
　¶
　¶
御定全唐詩巻四百九十七¶
