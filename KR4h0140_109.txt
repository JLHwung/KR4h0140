# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.487417
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百九
<pb:KR4h0140_WYG_109-1a>¶
　欽定四庫全書¶
御定全唐詩巻一百九¶
　　李適之¶
　李適之一名昌恒山王承乾之孫開元中累官通州刺¶
　史擢秦州都督轉陜州刺史入為河南尹拜御史大夫¶
　歴刑部尚書天寳元年代牛仙客為左相李林甫搆之¶
　罷知政事守太子少保尋貶宜春太守詩二首¶
　　　　朝退¶
<pb:KR4h0140_WYG_109-1b>¶
　朱門長不閉親友恣相過年今将半百不樂復(一作/待)如¶
　何¶
　　　　罷相作(本事云適之疎直坦夷為相時譽甚羙/為李林甫所搆及罷免朝客雖知無罪)¶
　　　　(謁問甚稀適之意憤日飲醇酣恣/且為此詩林甫愈怒終遂不免)¶
　避賢初罷相樂聖且銜杯為(一作/借)問門前客今朝幾箇¶
　來¶
　　房琯¶
　房琯字次律河南人則天時平章事融之子以門䕃補¶
<pb:KR4h0140_WYG_109-2a>¶
𢎞文生開元中明皇将封岱岳琯撰封禪書以獻張說¶
竒其才授祕書省校書郎又應堪任縣令舉為盧氏令¶
尋拜監察御史天寳初遷主客員外累憲部侍郎明皇¶
幸蜀琯獨馳赴行在上大恱即日拜文部尚書同平章¶
事與左相韋見素等奉册靈武因陳時事言詞慷慨肅¶
宗為之改容詔持節充招討節度等使後為賀蘭進明¶
所搆罷相尋貶邠州刺史詩一首¶
　　　題漢州西湖¶
<pb:KR4h0140_WYG_109-2b>¶
髙流纒峻隅城下緬丘墟决渠信浩蕩潭島成江湖結¶
宇依廻渚水中信可居三伏氣不蒸四達暑自徂同人¶
千里駕鄰國五馬車月出共登舟風生隨所如舉麾指¶
極浦欲極更盤紆繚繞各殊致夜盡情有餘遭亂意不¶
開即理還暫袪安得長晤語使我憂更除¶
　李泌¶
李泌字長源京兆人七嵗知為文明皇召令供奉東宫¶
肅宗即位㕘預軍國大議拜銀青光禄大夫仍請還山¶
<pb:KR4h0140_WYG_109-3a>¶
代宗朝召為翰林學士尋為杭州刺史徳宗幸奉天徴¶
授散騎常侍貞元中拜中書侍郎平章事封鄴縣侯集¶
二十巻今存詩四首¶
　　　詠方圎動静(明皇召見方與張說觀碁命說試/之詩即令咏方圎動静泌曰願聞)¶
　　　(其状說曰方如碁局圎如碁子動如碁生静如/碁死泌即詠此說賀曰聖代嘉瑞也明皇大恱)¶
　　　(賜果餌衣物/及綵數十)¶
方如行義圎如用智動如逞才静如遂意¶
　　　長歌行¶
<pb:KR4h0140_WYG_109-3b>¶
天覆吾地載吾天地生吾有意無不然絶粒昇天衢不¶
然鳴珂遊帝都焉能不貴復不去空作昂藏一丈夫一¶
丈夫兮一丈夫千生氣志是良圗請君看取百年事業¶
就扁舟泛五湖¶
　　　奉和聖製中和節曲江宴百寮¶
風俗時有變中和節惟新軒車雙闕下宴㑹曲江濱金¶
石何鏗鏘簪纓亦紛綸皇恩降自天品物感知春慈恩¶
匝寰瀛歌詠同君臣(缺一/韻)¶
<pb:KR4h0140_WYG_109-4a>¶
　　　奉和聖製重陽賜㑹聊示所懐¶
大唐造昌運品物荷時成乗秋逄令節錫宴歡羣情俯¶
臨秦山川髙㑹漢公卿(缺一/韻)未追赤松子且泛黄菊英¶
賡歌聖人作海内同休明¶
　　　句¶
青青東門栁嵗晏復憔悴(見鄴侯/家傳)　良弓摧折久誰識¶
是龍韜(見吟窗/雜録)　旋沫翻成碧玉池添酥散出琉璃眼¶
(賦/茶)¶
<pb:KR4h0140_WYG_109-4b>¶
　郭子儀¶
郭子儀華州鄭人以武舉起家後平安禄山史思明之¶
亂累官至中書令封汾陽王賜號尚父年八十五卒贈¶
太師諡忠武詩二首¶
　　　享太廟樂章(唐書樂志曰代宗寳應已後續造/享太廟樂章獻明皇用廣運之舞)¶
　　　(肅宗用維新之舞代宗用保大之舞徳宗用文/明之舞順宗用大順之舞憲宗用象徳之舞穆)¶
　　　(宗用和寧之舞武宗用大定之舞昭宗用/咸寧之舞宣宗懿宗有舞詞而名不𫝊)¶
　　　　廣運舞¶
<pb:KR4h0140_WYG_109-5a>¶
　於赫皇祖昭明有融惟文之徳惟武之功河海静謐車¶
　書混同䖍恭孝饗穆穆𤣥風¶
　　　　　保大舞¶
　於穆文考聖神昭彰簫勺羣慝含光逺方萬物茂遂九¶
　夷賓王愔愔雲韶徳音不忘¶
　¶
　¶
　¶
<pb:KR4h0140_WYG_109-5b>¶
　¶
　¶
　¶
　¶
　¶
　¶
　¶
御定全唐詩巻一百九¶
