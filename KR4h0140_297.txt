# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.280320
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百九十七
<pb:KR4h0140_WYG_297-1a>¶
　欽定四庫全書¶
御定全唐詩卷二百九十七¶
　　王建¶
　王建字仲初潁川人大厯十年進士初為渭南尉歴秘¶
　書丞侍御史太和中出為陜州司馬從軍塞上後歸咸¶
　陽卜居原上建工樂府與張籍齊名宫詞百首尤傳誦¶
　人口詩集十巻今編為六巻¶
　　　　送人¶
<pb:KR4h0140_WYG_297-1b>¶
　白日向西(一作/天)沒黄河復東流人生足著地寧免四方¶
　遊我行無返顧祝(一作/况)子勿囘頭當須向前去何用起¶
　離憂但恐無廣路平地作山丘令我車與馬欲疾反停¶
　留蜀客多積貨邊人易封侯男兒戀家鄊歡樂為仇讐¶
　丁寧相勸勉苦口幸無尤對面無相識不如豺虎儔彼¶
　逺不寄書此寒莫寄裘與君俱絶蹟兩念無因由¶
　　　　主人故亭¶
　主人昔專城城南起髙亭貴與賔客遊工(一作/上)者夜不¶
<pb:KR4h0140_WYG_297-2a>¶
寧酒食宴圃人栽接望早成經年使家僮逺道求異英¶
郡中暫閒暇遶樹引諸生開泉浴山禽為愛山中聲世¶
間事難保一日各徂征死生不相及花落實方榮我来¶
至此中守吏非本名重君昔為主相與下馬行舊島日¶
日摧池水不復清豈無後人賞所貴手自營澆酒向所¶
思風起如有靈此去不重來重來傷我形¶
　　　古從軍¶
漢家(一作/軍)逐單于日沒䖏(一作/交)河曲浮雲道旁起行子¶
<pb:KR4h0140_WYG_297-2b>¶
車下宿槍城圍鼓角氈帳依山谷馬上懸壺漿刀頭分¶
頰(一作/頓)肉來時髙堂上父母親結束回面(一作/首)不見家¶
(一作/客)風吹破衣服金瘡在(一作/生)肢節相與㧞(一作/取)箭鏃¶
聞道西凉州家家婦女(一作/人)哭¶
　　　邯鄲主人¶
逺客無主人夜投邯鄲市飛蛾繞殘燭半夜人醉起壚¶
邊酒家女遺我湘綺被合成䨇鳯花宛轉不相離縦令¶
顔色改(一作/故)勿遣合歡異一念始為難萬金誰足貴門¶
<pb:KR4h0140_WYG_297-3a>¶
前長安道去者如流水晨風羣鳥翔裵回別離此¶
　　　泛水曲¶
載酒入煙浦方舟泛緑波子酌我復飲子飲我還歌蓮¶
深微路通(一作/通路)峰曲幽氣(一作/風)多閲芳無留瞬弄桂不¶
停柯水上秋日(一作/月)鮮西山碧峩峩兹歡良可貴誰復¶
更来過¶
　　　江南雜體二首¶
江上風翛翛竹間湘水流日夜桂花落行人去悠悠復¶
<pb:KR4h0140_WYG_297-3b>¶
見離别處蟲聲陰雨秋¶
處處江草(一作/山)緑行人發瀟湘瀟湘回雁多日夜思故¶
鄉春夢不知數空山蘭蕙(一作/桂)芳¶
　　　逺征歸¶
萬里發遼陽處處問家鄉囘車不淹轍雨雪滿衣裳行¶
見日月疾坐思道路長但令不征戍暗鏡生重光¶
　　　思逺人¶
妾思常懸懸君行復綿綿征途向何處碧海與青天嵗¶
<pb:KR4h0140_WYG_297-4a>¶
乆(一作/覊人)自有念誰令長在邊少年若不歸蘭室如黄泉¶
　　　傷近者不見¶
離人隔中庭幸不為逺征雕梁下有壁聞語亦聞行天¶
涯尚寄信此處不傳情君能並照水形影自分眀¶
　　　元日早朝¶
大國禮樂備萬邦朝元正東方色未動冠劍門已盈帝¶
居在蓬莱肅肅鐘漏清将軍領羽林持㦸巡宫城翠華¶
皆宿陳雪仗羅天兵庭燎逺煌煌旗上日月明聖人龍¶
<pb:KR4h0140_WYG_297-4b>¶
火衣寝殿開璇扄龍樓横紫煙宫女天中行六蕃倍(一/作)¶
(陪/)位次衣服各異形舉頭看玉牌不識宫殿名左右雉¶
(一作翟/又作翣)扇開蹈舞分滿庭朝服帶金玉珊珊相觸聲泰¶
階備雅樂九奏鸞鳯鳴裵回慶雲中竽(一作/笙)磬寒錚錚¶
三公再獻壽上帝錫永貞天明告四方羣后保太平¶
　　　聞故人自征戍回¶
昔聞著征戍三年一還鄉今来不換兵須死在戰場念¶
子無氣力徒學事戎行少年得生還(一作/随)有同堕穹蒼¶
<pb:KR4h0140_WYG_297-5a>¶
自去報爾家再行上髙堂爾弟脩廢櫪爾母縫新裳恍¶
恍恐不真猶未苦(一作/來若)承望每日空出城畏渇攜壺漿¶
安得縮地經忽使在我傍亦知逺行勞人悴馬𤣥黄慎¶
莫多停留苦我(一作/哉)居者腸¶
　　　七泉寺上方¶
長年好名山本性今得從回看塵蹟遥稍見麋鹿蹤老¶
僧雲中居石門青重重陰泉養成龜古壁飛却(一作/虬)龍¶
掃石禮新經懸幡上髙峰日夕猿鳥合覓食聽山鐘将¶
<pb:KR4h0140_WYG_297-5b>¶
火尋逺泉煮茶傍寒松晩随收藥人便宿南澗中晨起¶
衝露行濕花枝茸茸歸依向禪師願作香火翁¶
　　　從元太守夏讌西樓¶
六月晨亦熱卑居多煩昏五馬逰西城几杖隨朱輪西¶
樓臨方塘嘉木當華軒鳬鷖滿中流有酒復盈樽山東¶
地無山平視大海垠髙風凉氣來灝景沈清源青衿儼¶
坐傍禮容益敦敦(一作/存存)願為顔氏徒歌詠夫子門¶
　　　酬栢侍御聞與韋處士同遊靈臺寺見寄¶
<pb:KR4h0140_WYG_297-6a>¶
西域傳中説靈臺屬雍州有泉皆聖蹟有石皆佛頭所¶
出薝蔔香外國俗(一作/欲)來求毒蛇䕶其下樵者不可偷¶
古碑在雲巔備載置寺由魏家移下來後人始增修近¶
與韋處士愛此山之幽各自具所須竹籠盛茶甌牽馬¶
過危棧襞衣渉奔流草間平路盡林下大石稠過郭(一/作)¶
(廻/廊)轉經峰忽見東西樓瀑布當寺門迸落衣裳秋石苔¶
鋪紫花溪葉裁碧油(一作/流)松根載(一作/戴)殿髙飄颻仙山¶
浮縣中賢大夫一月前此逰賽神賀得雨豈暇多停留¶
<pb:KR4h0140_WYG_297-6b>¶
二十韵新詩逺寄尋山儔清泠玉澗泣冷切石磬愁君¶
名髙難閒余身愚終休相將長無因從今生離憂¶
　　　荆南贈别李肇著作轉韻詩¶
輝天復耀(一作/輝)地再為歌詠始素傳學道徒(一作素業/傳學徒)¶
清門有君子文澗瀉潺潺徳峰来壘壘兩京二十(一作/十二)¶
年投食公卿(一作/卿相)間封章既不下故舊多慙顔賣馬市¶
耕牛却歸湘浦山麥收(一作/秋)蠶上簇衣食應豐足碧澗¶
伴僧禪秋山對雨宿且歡身體適(一作/遥)幸免纓組束上¶
<pb:KR4h0140_WYG_297-7a>¶
宰鎮荆州敬重同歲遊歡逢通世友簡授畫(一作/盡)戎籌¶
遲遲就公食愴愴别野裘主人開宴席禮數無形迹醉¶
笑或顛吟發談皆損益臨甃理芳鮮升堂引賔客早嵗¶
慕嘉名逺思今始平孔門忝同轍潘館(一作/室)幸諸甥自¶
知再婚娶豈望為親情欣欣還切切又二千里别楚筆¶
防寄書蜀茶憂逺熱關山足(一作/正)重疉會合何時節莫¶
歎(一作/勸)各從軍且愁岐路分美人停玉指離瑟不中聞¶
爭向巴山夜猿聲滿碧雲¶
<pb:KR4h0140_WYG_297-7b>¶
　　　早發金堤驛¶
蟲聲四野合月色滿城白家家閉户眠行人發孤驛離¶
家尚苦熱衣服唯輕綌時節忽復遷秋風徹經脈人睡¶
落塹轍馬驚入蘆荻慰逺時問程驚昏忽揺䇿從軍豈¶
云樂憂患常縈積唯願在(一作/住)貧家(一作在/家貧)團圓過朝¶
夕¶
　　　和裴相公道中贈别張相公¶
雲間雙鳯鳴一去一歸城鞍馬朝天色(一作/邑)封章戀闕¶
<pb:KR4h0140_WYG_297-8a>¶
情日臨宫(一作/官)樹髙煙蓋沙草平會當戎事息聯影遶¶
池(一作/江)行¶
　　　和錢舎人水植詩¶
盆裏盛野泉晩鮮幽更(一作/池)好初活草根浮重生荷葉¶
小多時水馬(一作/鳥)出盡日蜻蜓遶朝早獨來看冷星沈¶
碧曉¶
　　　題壽安南館¶
明䝉(一作/發)竹間亭天暖幽桂碧雲生四面山水接當階¶
<pb:KR4h0140_WYG_297-8b>¶
石濕樹(一作/堤)浴鳥痕破苔臥鹿蹟不縁塵駕觸堪(一作/復)¶
作商皓宅¶
　　　送張籍歸江東¶
清泉澣塵緇靈藥釋昏狂君詩發大雅正氣回我腸復¶
令五彩姿潔白歸天常昔歳同講道青襟在師傍出處¶
兩相因如彼衣與裳行行成此歸(一作行成歸此/去一作歸計)離我¶
適咸陽失意未還家馬蹄盡四方訪余詠新文不倦道¶
路長僮僕懐昔念亦如還故鄉相親惜晝夜寝息不異¶
<pb:KR4h0140_WYG_297-9a>¶
牀猶将在逺道忽忽起思量黄金未為罍無以挹酒漿¶
所念俱貧賤安得相發揚回車逺歸省舊宅江南廂歸¶
鄉非得意(一本缺/此五字)但貴情意彰五月天氣熱波濤毒於¶
湯慎勿多飲酒藥膳願自強¶
　　　勵學¶
買地不肥實其繁繫耕鑿良田少鋤理蘭焦香亦薄勿¶
以聽者迷故使宫徴錯誰言三歳童還能分善惡孜孜¶
日求益猶恐業未博况我性頑䝉復不勤修學有如朝¶
<pb:KR4h0140_WYG_297-9b>¶
暮食暫虧憂隕穫若使無六經賢愚何所託¶
　　　山中寄及第故人¶
長長南山松短短北磵楊俱承日月照幸免斤斧傷去¶
年與子别誠言暫還鄉如何棄我去天路忽騰驤誰謂¶
有雙目識貌不識腸豈知心内乖著我薜蘿裳尋君向¶
前事不歎今異翔往往空室中寤寐(一作/語)説珪璋十年¶
居此溪松桂日蒼蒼自從無佳(一作/故)人山中不(一作/少)輝¶
光盡棄所留藥亦焚舊草堂還君誓已書歸我學仙方¶
<pb:KR4h0140_WYG_297-10a>¶
既為參與辰各願(一作/願各)不相望始終名利途慎勿罹咎¶
殃¶
　　　求友¶
鑒形須明(一作/初)鏡療疾須良醫若無傍人見形疾安自¶
知世路薄言行學成棄其師每懐一飯恩不重勸勉詞¶
斆學旣不誠朋友道日虧遂作名利交四海爭奔馳常¶
慕正直人生死不相離茍能成我身甘與(一作/為)僮僕随¶
我言彼當信彼道我無疑針藥及病源以石投(一作/探)深¶
<pb:KR4h0140_WYG_297-10b>¶
池終朝舉善道敬愛當行之縱令誤所見亦貴本相規¶
不求立名聲所貴去瑕玼(一作/疵)各願貽子孫永為後世¶
資¶
　　　寄李益少監兼送張實遊幽州¶
大雅廢已乆人倫失其常天若不生君誰復為文綱迷¶
者得道路溺者遇舟航國風人已變山澤增輝光星辰¶
有其位豈合離帝傍賢人既遐征鳯鳥(一作/皇)安來翔少¶
小慕髙名所念隔山岡集卷新紙封每讀常焚香古來¶
<pb:KR4h0140_WYG_297-11a>¶
難(一作/誰)自逹取鑑在(一作/有)賢良未為知音故徒恨名不¶
彰諒無金石堅性命豈能長常恐一世中不上君子堂¶
偉(一作/倞)哉清河子少年志堅强箧中有素文千里求發¶
揚自顧音韻乖無因合宫商幸君達精誠為我求回章¶
　　　寄崔列中丞¶
火山無冷地(一作/氣)濁流無清源人生在艱世何處避䜛¶
言諸侯鎮九州天子開四門尚有忠義士不得申其寃¶
嘉木移逺植為我當行軒君子居要途易失主人恩我¶
<pb:KR4h0140_WYG_297-11b>¶
愛古人道師君直且溫貪泉誓不飲邪路誓不奔如何¶
非岡坂故使車輪翻妓妾随他人家事幸獲(一作/䕶)存當¶
時門前客黙黙空寃煩從今遇明代善惡亦須論莫以¶
曾見疑直道遂不敦¶
　　　喻時¶
去者如弊帷來者如新衣鮮華非乆長色落還棄遺詎¶
知行者夭豈悟壮者衰區區未死間回面相是非好聞¶
苦不樂好視忽生疵乃明萬物情皆逐人心移古今盡¶
<pb:KR4h0140_WYG_297-12a>¶
如此達士将何為¶
　　　贈王侍御¶
愚者昧邪正貴將平道行君子抱仁義不懼(一作/罹)天地¶
傾三受主人辟方出咸陽城遲疑匪自崇將顯求賢名¶
自来掌軍書無不盡臣誠何必操白刃始致海内平恭¶
(一作/忝)事四海人甚於敬公卿有惡如已辱聞善如巳榮¶
或人居飢寒進退陳中情徹晏(一作/宴)聽苦辛坐臥身不¶
寕以心應所求盡家猶為輕衣食有親踈但恐踰禮經¶
<pb:KR4h0140_WYG_297-12b>¶
我今願求益詎敢為友生幸君揚素風永作来者程¶
　　　宋氏五女¶
　　貝州宋處士若(一作/廷)芬五女若華若昭若倫若憲¶
　　若茵(一作/荀)¶
五女誓終養貞孝内自持兎絲自縈紆不上青松枝晨¶
昏在親傍閒則讀書詩自得聖人心不因儒者知(一作/資)¶
少年絶音華貴絶父母詞素釵垂兩髦短窄(一作/穿)古時¶
衣(一作/儀)行成聞四方徴詔環珮随同時入皇宫聨影步¶
<pb:KR4h0140_WYG_297-13a>¶
玉墀鄉中尚其風重為修茅茨聖朝有良史将此為¶
女師¶
　　　送于丹移家洺州¶
憶昔門館前君當童子年今来見成長俱過逺(一作/述)所¶
傳詩禮不外學兄弟相攻研如彼販海翁豈種溪中田¶
四方尚爾文獨我敬爾賢但愛金玉聲不貴金玉(一作/石)¶
堅孤遺一室中寝食不相捐飽如腸胃同疾若膚體連¶
耕(一作/居)者求沃土漚者求深源彼邦君子居一日可徂¶
<pb:KR4h0140_WYG_297-13b>¶
(一作/得)遷念此居處近各為衣食牽從今不見靣猶勝異¶
山川既乖歡會期鬱鬱兩難宣素琴苦(一作/若)無徽安得¶
宫商全他皆緩别日我願促行軒送人莫長歌長歌離¶
恨延羸馬不知去過門常盤旋會當為爾鄰有地容一¶
泉¶
　　　留别舎弟¶
孤賤相長(一作/長相)育未曾為逺逰誰不重歡愛晨昏闕珍¶
羞出門念衣單草木當窮秋非疾有憂歎實為人子¶
<pb:KR4h0140_WYG_297-14a>¶
尤世情本難合對面隔山丘况復干戈地懦夫何所投¶
與爾俱長成尚為溝壑憂豈非輕嵗月少小不勤修從¶
今解思量勉力謀善猷但(一作/伊)得成爾身衣食寜我求¶
固合受此訓堕(一作/惰)慢為身羞(一作/讐)嵗暮當歸来慎莫¶
懐逺遊¶
　　　壊屋¶
官家有壊屋居者願離得茍或幸其遷(一作/還)回(一作/因)循¶
任傾側若當君子住一日還修餙必使換榱(一作/椽)楹先¶
<pb:KR4h0140_WYG_297-14b>¶
須木端直永令雀與䑕無處求棲息堅固傳後人從今¶
勉勞力以兹喻臣下亦可成邦國雖曰愚者詞将来幸¶
無惑¶
　　　送薛蔓應舉¶
四海重貢獻珠賮(一作/貝)稱至珍聖朝開禮闈所貴集嘉¶
賔若生在世間此路出常倫一士登甲科九族光彩新¶
憧憧車馬徒爭路(一作/踏)長安塵萬目視髙天(一作/天髙)昇者¶
得(一作/寜)苦辛况子當少年丈(一作/文)人在咸秦出門見宫¶
<pb:KR4h0140_WYG_297-15a>¶
闕獻賦侍(一作/待)朱輪有賢大國豐無子一家貧男兒富¶
邦家豈為榮其身煌煌文明代俱幸生此辰自顧非國¶
風難以合聖人子去東堂上我歸南澗濵願君勤作書¶
與我山中鄰¶
　　　将歸故山留别杜侍御(一作/郎)¶
有川不得渉有路不得行沈沈百憂中一日如一生錯¶
来干諸侯石田廢春耕虎㦸衛重門何因達中誠日月¶
俱照輝(一作/耀)山川異隂晴如何百里間開目不見明我¶
<pb:KR4h0140_WYG_297-15b>¶
今歸故山誓與草木并願君去丘坂長使道路平¶
　　　送韋䖏士老舅¶
憶昨癡小年不知有經籍常随童子逰多向外家(一作/人)¶
劇偷花入隣里弄筆書牆壁照水學梳頭應門未穿幘¶
人前賞文性棃果蒙不惜賦字詠新泉探題得幽石自¶
從出關輔三十年作客風雨一飄颻親情多阻隔如何¶
二千里塵土驅蹇瘠良乆陳苦辛從頭嘆衰白既来今¶
又去暫笑還成戚落日動征車春風捲離席雲臺觀西¶
<pb:KR4h0140_WYG_297-16a>¶
路華嶽祠(一作/峰)前栢會得過帝鄉重尋舊行蹟¶
　　　送同學故人¶
各為四方人此地同事師業成有先後不得長相隨出¶
林多道路縁岡復遶陂念君辛苦行令我形體疲黄葉¶
墮車前四㪚當此時亭上夜蕭索山風水離離¶
　　　幽州送申稷評事歸平盧¶
行子遶天北山髙塞(一作/寒)復深升堂展客禮臨水濯纓¶
襟(一作衿一/作塵纓)驅馳戎地馬聚散林間禽一杯瀉東流各¶
<pb:KR4h0140_WYG_297-16b>¶
願無異心薊亭雖苦寒春夕勿重衾従軍任白頭莫賣¶
故山岑¶
　　　温門山¶
早入温門山羣峰亂如㦸崩崖欲相觸呀(一作/谺)豁斷行¶
跡脫屐尋淺流定足畏欹石路盡十里溪地多千嵗柏¶
洞門晝隂黒深處惟石壁似見丹砂光亦聞鍾乳滴靈¶
池出山底沸水衝地脈暖氣成濕烟濛濛窗中白隨僧¶
入古寺便是雲外客月出天氣凉夜鐘山寂寂¶
<pb:KR4h0140_WYG_297-17a>¶
　　　代故人新姬侍疾¶
雙轂不回轍子疾巳在旁侍坐常揺扇迎醫漸(一作/暫)下¶
床(一作近醫/慚下牀)新施箱中幔未洗来時妝奉君纒綿意幸¶
願莫相忘¶
　　　採桑¶
鳥鳴(一作/啼)桑葉間緑條復柔柔(一作葉緑/條復柔)攀看去手近¶
放(一作/㪚)下長長鉤黄花蓋野田白馬少年逰所念豈囘¶
顧(一作/志)良人在髙樓¶
<pb:KR4h0140_WYG_297-17b>¶
　　　曉思¶
曉氣生緑水春條露霏霏(一作/靡靡)林間棲鳥㪚逺念征人¶
起幽花宿含彩早蝶寒弄翅君行非晨風詎能従門至¶
(首聨一作春條露/霏霏曉氣生緑水)¶
　　　早起¶
囘燈正衣裳(一作/冠)出户星未稀堂前候姑(一作/始)起環珮¶
生晨輝暗池光羃䍥宻樹花葳㽔九城鐘漏絶遥聽直¶
郎歸¶
<pb:KR4h0140_WYG_297-18a>¶
　　　　酬張十八病中寄詩¶
　本性慵逺行綿綿病自生見君綢繆思慰我寂寞情風¶
　幌夜不掩秋燈照雨眀彼愁此又憶一夕兩盈盈¶
　¶
　¶
　¶
　¶
　¶
<pb:KR4h0140_WYG_297-18b>¶
　¶
　¶
　¶
　¶
　¶
　¶
　¶
御定全唐詩巻二百九十七¶
