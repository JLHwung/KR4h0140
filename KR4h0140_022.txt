# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.683272
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二十二
<pb:KR4h0140_WYG_022-1a>¶
　欽定四庫全書¶
御定全唐詩巻二十二¶
　　　舞曲歌辭(自漢以後樂舞寖盛有雅舞有雜舞雅/舞用之郊廟朝饗雜舞用之宴㑹前世)¶
　　　(樂飲酒酣必自起舞漢武帝樂飲長沙定王起舞/是也自是已後尤重以舞相屬相屬者代起舞猶)¶
　　　(世飲酒以杯相屬也灌夫起舞以/屬田蚡晉謝安舞以屬桓嗣是也)¶
　　　　吳俞兒舞歌(陸龜䝉巴此後竝雜舞歌辭雜舞/者公莫  渝槃舞鞞舞鐸舞拂舞)¶
　　　　(白紵之類是也始皆出自方俗後寖陳於殿庭/雖非正樂亦皆前代舊聲太宗貞觀中始造讌)¶
　　　　(樂其後又分為立坐二部堂下立奏謂之立部/伎堂上坐奏謂之坐部伎武后中宗之世大増)¶
<pb:KR4h0140_WYG_022-1b>¶
　　　　(造立坐部伎諸舞隨亦寢廢開元中又有凉州/緑腰蘇合香屈柘枝團亂旋回波樂蘭陵王春)¶
　　　　(鶯囀半社渠借席烏夜啼之屬謂之輭舞大祁/阿連劍器胡旋胡騰阿遼柘枝黄麞拂菻大渭)¶
　　　　(州達摩支之屬謂之健舞文宗時教坊又/進霓裳羽衣舞女三百人凡此皆雜舞也)¶
　　　　　劒俞¶
　枝月喉櫂霜脊北斗離離在寒碧龍魂清虎尾白秋照¶
　海心同一色纛影吒沙干影側神豪髪直四睨之人股¶
　佶栗欲定不定定不得舂牘殘兒且止狄胡有膽大如¶
　山怖亦死¶
<pb:KR4h0140_WYG_022-2a>¶
　　　　矛俞¶
手盤風頭背分電光戰扇欲刺敲心留半綫纒肩繞脰¶
□合眩旋卓植赴列奪避中節前衝函禮穴上指孛彗¶
滅與君一用來有截¶
　　　　弩俞¶
牛來開弦人為置鏃捩機關迸山谷鹿駭澀隼擊遲析¶
毫中睫洞腋分龜達堅壘殘雄師可以冠猛樂壮曲抑¶
揚蹈厲有裂犀兕之氣者非公與¶
<pb:KR4h0140_WYG_022-2b>¶
　　　東海有勇婦(李白篇魏鼙舞五曲李白/作此  以代關中有賢女)¶
梁山感杞妻慟哭為之傾金石忽暫開都由激深情東¶
海有勇婦何慙蘇子卿學劒越處子超騰(集作/然)若流星¶
捐軀報夫讐萬死不顧生白刃耀素雪蒼天感精誠十¶
步兩躩躍三呼一交兵斬首掉國門蹴踏五藏行割此¶
伉儷憤粲然大義眀北海李使君飛章奏天庭舍罪警¶
風俗流芳播滄瀛志(集作/名)在列女籍竹帛已光榮淳于¶
免詔獄漢主為緹縈津妾一櫂歌脫父於嚴刑十子若¶
<pb:KR4h0140_WYG_022-3a>¶
不肖不如一女英豫讓斬空衣有心竟無成要離殺慶¶
忌壯夫素所(集作/所素)輕妻子亦何辜焚之買虚名豈如東¶
海婦事立獨揚名¶
　　　章和二年中(李賀曲/鼙舞)¶
雲蕭索風拂拂(一作正雲蕭/索田風拂拂)麥芒如篲黍如粟關中父¶
老百領&KR0237;關東吏人乏詬租健犢春耕土膏黑菖蒲叢¶
叢沿水脈殷勤為我下田鉏百錢擕賞(集作/償)絲桐客遊¶
春漫光塢花白野林散香神降席拜神得壽獻天子七¶
<pb:KR4h0140_WYG_022-3b>¶
星貫斷姮娥死¶
　　　公莫舞歌(李賀曲/巾舞)¶
方花古(一作/石)礎排九楹刺豹淋血盛銀甖華(一作/軍)筵鼓¶
吹無桐竹長刀直立割鳴箏横楣麤錦生紅緯日炙錦¶
嫣王未醉腰下三看寶玦光項莊掉箾攔前起材官小¶
臣公莫舞座上真人赤龍子芒碭雲瑞抱天回咸陽王¶
氣清如水鐵樞鐵楗重束關大旗五丈撞雙環漢王今¶
日須秦印絶臏刳腸臣不論¶
<pb:KR4h0140_WYG_022-4a>¶
　　　拂舞辭(李賀/)¶
吳娥聲絶天空雲閒裵回門外滿車馬亦須生緑苔尊¶
有烏程酒勸君千萬壽全勝漢武錦樓上曉望晴寒飲¶
花露東方日不破天光無老時丹成作蛇乗白霧千年¶
重化玉井龜從蛇作龜二千載(一作玉井/龜二千載)吳堤緑草年¶
年在背有八卦稱神仙邪鱗頑甲滑腥涎¶
　　　白鳩辭(李白拂鞞鐸中拂四舞梁竝夷則格鐘/磬鳩  和故白擬之為夷則格上白鳩)¶
　　　(拂舞/辭)¶
<pb:KR4h0140_WYG_022-4b>¶
鏗鳴鐘考朗鼓歌白鳩引拂舞白鳩之白誰與鄰霜衣¶
雪襟誠可珍含哺七子能平均食不咽性安馴首農政¶
鳴陽春天子刻玉杖鏤形賜耆人白鷺亦(集作/之)白非純¶
真外潔其色心匪仁闕五徳無司晨胡為啄我葭下之¶
紫鱗鷹鸇鵰鶚貪而好殺鳳皇雖大聖不願以為臣¶
　　　獨漉篇(李白曲/拂舞)¶
獨漉水中泥水濁不見月不見月尚可水深行人沒越¶
鳥從南來胡鷹亦北度我欲彎弓向天射惜其中道失¶
<pb:KR4h0140_WYG_022-5a>¶
歸路落葉別樹飄零隨風客無所託悲與此同羅帷舒¶
巻似有人開眀月直入無心可猜雄劒挂壁時時龍鳴¶
不斷犀象繡澀苔生國恥未雪何由成名神鷹夢澤不¶
顧鴟鳶為君一擊摶鵬(集作/鵬摶)九天¶
　　　獨漉歌(王建/)¶
獨獨漉漉鼠食猫肉烏日中鶴露宿黄河水直人心曲¶
　　　白紵辭二首(崔國輔也白/紵呉舞)¶
洛陽梨花落如霰河陽桃葉生復齊坐恐(集作/惜)玉樓春¶
<pb:KR4h0140_WYG_022-5b>¶
欲盡紅綿(一作/錦)紛絮裛妝啼¶
董賢女弟在椒風窈窕繁華貴後宫璧帶金釭皆翡翠¶
一朝零落變成空¶
　　　同前二首(楊衡/)¶
玉纓翠珮雜輕羅香汗微漬朱顔&KR0755;為君起唱白紵歌¶
清聲褭雲思繁(集作/繁思)多凝笳哀琴(一作/瑟)時相和金壺半¶
傾芳夜促梁塵霏霏暗紅燭令君安坐聼終曲墜葉飄¶
花難再復¶
<pb:KR4h0140_WYG_022-6a>¶
躡珠履步瓊筵輕身起舞紅燭前芳姿豓態妖且妍迴¶
眸轉袖暗催弦涼風蕭蕭流(集作/漏)水急月華泛豓紅蓮¶
濕牽帬攬帶翻成泣¶
　　　同前(李白/)¶
揚清歌(一作/音)發皓齒北方佳人東鄰子且吟白紵停渌¶
水長袖拂面為君起寒雲夜巻霜海空胡風吹天飄塞¶
鴻王顏滿堂樂未終館娃日落歌吹濛¶
月寒江清夜沈沈美人一笑千黄金垂羅舞縠揚哀音¶
<pb:KR4h0140_WYG_022-6b>¶
郢中白雪且莫吟子夜吳歌動君心動君心冀君賞願¶
作天池雙鴛鴦一朝飛去青雲上¶
吳刀翦綵(一作/綺)縫舞衣眀妝麗服奪春輝揚眉轉袖若¶
雪飛傾城獨立世所稀激楚結風醉忘歸髙堂月落燭¶
已微玉釵挂纓君莫違¶
　　　白紵歌二首(王建/)¶
天河漫漫北斗粲宫中烏啼知夜半新縫白紵舞衣成¶
來遲邀得吳王迎低鬟轉面掩雙袖玉釵浮動秋風生¶
<pb:KR4h0140_WYG_022-7a>¶
酒多夜長夜未曉月眀燈光兩相照後庭歌聲更窈窕¶
館娃宫中春日暮荔枝木瓜花滿樹城頭烏棲休擊鼓¶
青娥彈瑟白紵舞夜天燑燑不見星宫中火照西江明¶
美人醉起無次第墮釵遺佩滿中庭此時但願可君意¶
回晝為宵亦不寐年年奉君君莫棄¶
　　　同前(張籍/)¶
皎皎白紵白且鮮将作春衫(集作/衣)稱少年裁縫長短不¶
能定自持刀尺向姑前復恐蘭膏汙纎指常遣傍人收¶
<pb:KR4h0140_WYG_022-7b>¶
墮珥衣裳著時寒食下還把玉鞭鞭白馬¶
　　　同前(栁宗元/)¶
翠帷雙巻出傾城龍劒破匣霜月眀朱脣掩抑悄無聲¶
金簧玉磬宫中生下沈秋水激太清天髙地迥凝日晶¶
羽觴蕩漾何事傾¶
　　　冬白紵歌(元稹舞四時/白紵  曲)¶
吳宫夜長宫漏款簾幕四垂燈熖暖西施自舞王自管¶
雪紵翻翻鶴翎散促節牽繁舞腰嬾舞腰嬾王罷飲蓋¶
<pb:KR4h0140_WYG_022-8a>¶
覆西施鳳花錦身作匡牀臂為枕朝佩摐摐(集作/玉)王晏¶
寝酒(集作/寝)醒閽報門無事子胥死後言為諱近王之臣¶
諭王意共笑越王窮惴惴夜夜抱氷寒不睡¶
　　　霓裳辭十首(王建術一曰霓裳羽衣曲羅公逺/多祕  嘗與眀皇至月宫仙女數)¶
　　　(百皆素綀霓衣舞於廣庭問其曲曰霓裳羽衣/帝曉音律因黙記其音調及歸但記其半㑹西)¶
　　　(凉府節度楊敬述進婆羅門曲聲調相符遂以/月中所聞為散序敬述所進為曲而名霓裳羽)¶
　　　(衣按王建辭云弟子部中留一色聼風聴水作/霓裳劉禹錫詩云三鄉陌上望仙山歸作霓裳)¶
　　　(羽衣曲然則非/月中所聞矣)¶
<pb:KR4h0140_WYG_022-8b>¶
弟子部中留一色聼風聼水作霓裳散聲未足重來授¶
直到牀前見上皇¶
中管五絃初半曲遥教合上隔簾聼一聲聲向天頭落¶
效得仙人夜唱經¶
自直梨園得出稀更番上曲不教歸一時跪拜霓裳徹¶
立地階前賜紫衣¶
旋翻新譜聲初足除却梨園未教人宣與書家分手寫¶
中官走馬賜功臣¶
<pb:KR4h0140_WYG_022-9a>¶
伴教霓裳有貴妃從初直到曲成時日長耳裏聞聲熟¶
拍數分毫錯總知¶
弦索摐摐隔綵雲五更初發一山(一作/滿宫)聞武皇自送西¶
王母新換霓裳月色裙¶
敕賜宫人澡浴回遥看美女院門開一山星月霓裳動¶
好字先從殿裏來¶
傳呼法部按霓裳新得承恩別作行應是(一作/日晩)貴妃樓¶
上看内人舁下綵羅箱¶
<pb:KR4h0140_WYG_022-9b>¶
朝元閣上山風(一作/風初)起夜聼霓裳玉露寒宫女月中更¶
替立黄金梯滑竝行難¶
知向(一作/在)華清年月滿山頭山底種長生去時留下霓¶
裳曲總(一作/半)是離宫別館聲¶
　　　柘枝詞(失撰人名屈健舞曲有羽調柘枝輭舞/曲有商調  柘枝此舞因曲為名用二)¶
　　　(女童㡌施金鈴抃轉有聲其來也於二蓮花中/藏花坼而後見對舞相占實舞中雅妙者也)¶
将軍奉命即須行塞外領彊兵聞道烽煙動腰間寶劒¶
匣中鳴¶
<pb:KR4h0140_WYG_022-10a>¶
　　　　同前三首(薛能/)¶
　同營三十萬震鼓伐西𦍑戰血黏秋草征塵攪夕陽歸¶
　來人不識帝里獨戎装¶
　懸軍征拓羯内地隔蕭關日色崑崙上風聲朔漠間何¶
　當千萬騎颯颯貳師還¶
　意氣成功日春風起絮天樓臺新邸第歌舞小嬋娟急¶
　破催揺曳羅衫半脫肩¶
　　　　屈柘詞(温庭筠/)¶
<pb:KR4h0140_WYG_022-10b>¶
　楊栁縈橋緑玫瑰拂地紅繡衫金騕褭花髻玉瓏璁宿¶
　雨香潛潤春流水暗通畫樓初夢斷晴(一作/曉)日照湘風¶
　¶
　¶
　¶
　¶
　¶
御定全唐詩巻二十二¶
