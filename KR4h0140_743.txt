# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:01.699474
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百四十三
<pb:KR4h0140_WYG_743-1a>¶
　欽定四庫全書¶
御定全唐詩巻七百四十三¶
　　孫魴¶
　孫魴字伯魚南昌人從鄭谷爲詩頗得鄭體事吳爲宗¶
　正郎與沈彬李建勲友善集三巻今存詩七首¶
　　　　甘露寺¶
　寒暄皆有景孤絶畫難形地拱千尋嶮天垂四面青晝¶
　燈籠鴈塔夜磬徹漁汀最愛僧房好波光滿户庭¶
<pb:KR4h0140_WYG_743-1b>¶
　　　　題金山寺¶
　萬古波心寺金山名目新天多剰得月地少不生塵過¶
　㯭妨僧定驚濤濺佛身誰言張處士題後更無人(前四/句一)¶
　(作山載江心寺魚龍是四鄰樓臺懸倒影鐘磬/隔囂塵末二句一作誰言題詠處流響更無人)¶
　　　　楊柳枝詞五首¶
　靈和風暖太昌春舞線揺絲向昔人何似曉來江雨後¶
　一行如畫隔遥津¶
　彭澤初栽五樹時只應閑看一枝垂不知天意風流處¶
<pb:KR4h0140_WYG_743-2a>¶
要與佳人學畫眉¶
暖傍離亭靜拂橋入流穿檻綠隂揺不知落日誰相送¶
魂斷千條與萬條¶
春來緑樹遍天涯未見垂楊未可誇晴日萬株煙一陣¶
閑坊兼是莫愁家¶
十首當年有舊詞唱青歌翠幾無遺未曽得向行人道¶
不為離情莫折伊¶
　　　句¶
<pb:KR4h0140_WYG_743-2b>¶
遊子未歸去野花愁破心(春日途中/吟窗雜録)　劃多灰漸冷坐¶
乆席成痕(江南/野録)　結宇孤峰上安禪巨浪閒　分開朝¶
海浪留住過江雲(以上並/金山寺)　劃多灰雜蒼虬跡坐乆煙¶
消寳鴨香(夜/坐)¶
　沈彬¶
沈彬字子文髙安人唐末應進士不第浪跡湖湘嘗與¶
僧虚中齊已爲詩友事吳爲秘書郎以吏部郎中致仕¶
年八十餘李璟以舊恩召見賜粟帛官其子詩十九首¶
<pb:KR4h0140_WYG_743-3a>¶
　　　入塞二首¶
欲爲皇王服遠戎萬人金甲鼓鼙中陣雲黯塞三邊黑¶
兵血愁天一片紅半夜翻營旗攪月深秋防戍劒磨風¶
謗書未及明君爇卧骨將軍已殁功¶
苦戰沙門臥箭痕(一作年少辭/鄉事冠軍)戍樓閑上望星文生希¶
國澤分偏將(一作生希沙/漠擒驕虜)死奪河源荅聖君鳶覷敗兵¶
眠白(一作/血)草馬驚邊(一作/寃)鬼哭隂(一作/愁)雲功多地逺無¶
人紀漢閣笙歌日又曛¶
<pb:KR4h0140_WYG_743-3b>¶
　　　塞下三首¶
塞葉聲悲秋欲霜寒山數㸃下牛羊映霞旅鴈隨踈雨¶
向磧行人帶夕陽邊騎不來沙路失國恩深後海城荒¶
胡兒向化新成長猶自千回問漢王¶
貴主和親殺氣沉燕山閑獵鼓鼙音旗分雪草偷邊馬¶
箭入寒雲落塞禽隴月盡牽鄉思動戰衣誰寄淚痕深¶
金釵謾作封侯别劈破佳人萬里心¶
月冷榆關過鴈行将軍寒笛老思鄉貳師骨恨千夫壯¶
<pb:KR4h0140_WYG_743-4a>¶
李廣魂飛一劒長戍角就沙催落日隂雲分磧䕶飛霜¶
誰知漢武輕中國閑奪天山草木荒¶
　　　秋日¶
秋含砧杵𢷬斜陽笛引西風顥氣凉薜荔惹煙籠蟋蟀¶
芰荷翻雨潑鴛鴦當年酒賤何妨醉今日時難不易狂¶
腸斷舊遊從一别潘安惆悵滿頭霜¶
　　　金陵雜題二首¶
王氣生秦四百年晉元東渡浪花船正慙海内皆塗地¶
<pb:KR4h0140_WYG_743-4b>¶
來保江南一片天古樹著行臨逺岸暮山相亞出㣲煙¶
千征萬戰英雄盡落日牛羊食野田¶
暮潮聲落草光沉賈客來帆宿岸隂一笛月明何處酒¶
滿城秋色幾家砧時清曽惡桓温盛山翠長牽謝傅心¶
今日到來何物在碧煙和雨鎖寒林¶
　　　麻姑山¶
紺殿松蘿太古山仙人曽此話桑田閑傾雲液十分日¶
已過浮生一萬年花洞路中逢鶴信水簾巖底見龍眠¶
<pb:KR4h0140_WYG_743-5a>¶
我來遊禮酬心願欲共怡神契自然¶
　　　題蘇仙山(郴州城東有山為蘇耽/修真之所名蘇仙山)¶
眼穿林罅見郴州井里交連側局楸味道不來閑處坐¶
勞生更欲幾時休蘓仙宅古煙霞老義帝墳荒草木愁¶
千古是非無處問夕陽西去水東流¶
　　　洪州觧至長安初舉納省巻夢仙謡(缺二十/八字)¶
　　　　　　　　　　　　　　玉殿大開從客入¶
金桃爛熟没人偷鳳驚寳扇頻翻翅龍懼(一作/悞)金鞭不¶
<pb:KR4h0140_WYG_743-5b>¶
(一作/忽)轉頭¶
　　　憶仙謡(第二舉/)¶
白榆風䬃九天秋王母朝廻宴玉樓日月漸長雙鳳睡¶
桑田欲變六鼇愁雲翻簫管相隨去星觸旌幢各自流¶
詩酒近來狂不得騎龍却憶上清遊¶
　　　納省巻贈爲首劉象(第三舉/)¶
曾應大中天子舉四朝風月鬢蕭疎不隨世祖重攜劒¶
却爲文皇再讀書十載戰塵銷舊業滿城春雨壞貧居¶
<pb:KR4h0140_WYG_743-6a>¶
一枝何事於君借仙桂年年幸有餘(文皇謂太宗世祖/謂昭宗以光武中)¶
(興比/之也)¶
　　　贈王定保(定保光化中及第吳子華侍郎以子/妻之子華即世定保南遊湖湘無北)¶
　　　(歸意吳女假緇服自長安來謁白於/馬殷令引見於佛寺吴隔簾誚之)¶
仙桂曽攀第一枝薄遊湘水阻佳期皋橋已失齊眉願¶
蕭寺行逢落髪師廢苑露寒蘭寂寞丹山雲斷鳳參差¶
聞公已有平生約謝絶女蘿依兔絲¶
　　　結客少年場行¶
<pb:KR4h0140_WYG_743-6b>¶
重義輕生一劒知白虹貫日報讐歸片心惆悵清平世¶
酒市無人問布衣¶
　　　陽朔碧蓮峰¶
陶潛彭澤五株柳潘岳河陽一縣花兩處爭如陽朔好¶
(一作/縣)碧蓮峰裏住人家¶
　　　再過金陵¶
玉樹歌終王氣收鴈行髙送石城秋江山不管興亡事¶
一任斜陽伴客愁¶
<pb:KR4h0140_WYG_743-7a>¶
　　　都門送别¶
岸柳蕭疎野荻秋都門行客莫回頭一條灞水清如劒¶
不爲離人割斷愁¶
　　　弔邊人¶
殺聲沈後野風悲漢月髙時望不歸白骨已枯沙上草¶
家人猶自寄寒衣¶
　　　句¶
尺素隱清輝一毫分險阻(題畫山/水圖)　金翅動身摩日月¶
<pb:KR4h0140_WYG_743-7b>¶
銀河轉浪洗乾坤(獻馬殷頌德/五代史補)　須知手筆安排定不¶
怕山河整頓難(獻李昪山/水圖詩)　九衢冠蓋暗爭路四海千¶
戈多異心(紀/事)　地隈一水廵城轉天約羣山附郭來(題/法)¶
(華寺零/陵總記)　數家魚網疎雲外一岸殘陽細雨中(湘江/行)¶
松攲晩影離壇草鐘撼秋聲入殿風(潘天錫同題古/觀  郡閣雅談)¶
壓低吳楚遥涵水約破雲霞獨倚天(望廬山談/野客叢)　半身¶
落日離秦樹一路平蕪入楚煙(以下錦繡/萬花谷)　清占月中¶
三峽水麗偷雲外十洲春　幽鳥喚人穿竹去野猨尋¶
<pb:KR4h0140_WYG_743-8a>¶
　果出雲來¶
　¶
　¶
　¶
　¶
　¶
　¶
　¶
<pb:KR4h0140_WYG_743-8b>¶
　¶
　¶
　¶
　¶
　¶
　¶
　¶
御定全唐詩巻七百四十三¶
