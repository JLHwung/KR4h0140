# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.610179
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百六十二
<pb:KR4h0140_WYG_462-1a>¶
　欽定四庫全書¶
御定全唐詩巻四百六十二¶
　　　白居易(以下/補遺)¶
　　　　勸酒(以下見文/苑英華)¶
　昨與美人對尊酒朱顔如花腰似柳今與美人傾一杯¶
　秋風颯颯頭上來年光似水向東去兩鬢不禁白日催¶
　東鄰起樓髙百尺璇題照日光相射珠翠無非二八人¶
　盤筵何啻三千客鄰家儒者方下帷夜誦古書朝忍飢¶
<pb:KR4h0140_WYG_462-1b>¶
　身年三十未入仕仰望東鄰安可期一朝逸翮乗風勢¶
　金榜髙張登上第春闈未了冬登科九萬摶風誰與繼¶
　不逾十稔居台衡門前車馬紛縱横人人仰望在何處¶
　造化筆頭雲雨生東鄰髙樓色未改主人(一作/父)云亡息¶
　猶在金玉車馬一不存朱門更有何人待牆垣反鎖長¶
　安春樓臺漸漸屬西鄰松篁薄暮亦栖鳥(一作鳴/栖鳥)桃李¶
　無情還笑人憶昔東鄰宅初搆雲甍彩棟皆非舊瑇瑁¶
　筵前翡翠栖芙蓉池上鴛鴦鬬日往月来凡㡬秋一衰¶
<pb:KR4h0140_WYG_462-2a>¶
一盛何(一作/皆)悠悠但教帝里笙歌在池上年年醉五侯¶
　　　南陽小将張彦硖口鎮稅人場射虎歌¶
海内昔年狎太平横目穰穰何崢嶸天生天殺豈天怒¶
忍使朝朝餵猛虎闗東驛路多丘荒行人最忌稅人場¶
張彦雄特制殘暴見之叱起如叱羊鳴弦霹靂越幽阻¶
往往依林猶旅拒草際旋看委錦茵腰間不更(一作/見)抽¶
白羽老饕已斃衆雛恐童穉揶揄皆自勇忠良效順勢¶
亦然一劍猜狂敢輕動有文有武方為國不是英雄伏¶
<pb:KR4h0140_WYG_462-2b>¶
不得試徵張彦作将軍㡬箇将軍願策勲¶
　　　隂雨¶
潤葉濡枝浹四方濃雲来去勢何長曠然寰宇清風滿¶
救旱功髙暑氣凉¶
　　　喜雨¶
西北油然雲勢濃湏臾霶沛雨飄空頓疎萬物焦枯意¶
定看秋郊稼穡豐¶
　　　過故洛城¶
<pb:KR4h0140_WYG_462-3a>¶
故城門前春日斜故城門裏無人家市朝欲認不知處¶
漠漠野田飛草花¶
　　　江南喜逢蕭九徹因話長安舊遊戲贈五十韻¶
　　　(見才/調集)¶
憶昔嬉遊伴多陪歡宴場寓居同永樂幽㑹共平康師¶
子尋前曲聲兒出内坊花深態奴宅竹錯得憐堂庭晩¶
開紅藥門閒䕃綠楊經過悉同巷居處盡連墻時世髙¶
梳髻風流澹作妝戴花紅石竹帔暈紫㯽榔鬢動懸蟬¶
<pb:KR4h0140_WYG_462-3b>¶
翼釵垂小鳯行拂胷輕粉絮煖手小香囊選勝移銀燭¶
邀歡舉玉觴爐煙凝麝氣酒色注鵝黄急管停還奏繁¶
弦慢更張雪飛迴舞袖塵起繞歌梁舊曲翻調笑新聲¶
打義揚名情推阿軌巧語許秋孃風暖春将暮星迴夜¶
未央宴餘添粉黛坐乆换衣裳結伴歸深院分頭入洞¶
房綵帷開翡翠羅薦拂鴛鴦㽞宿争牽袖貪眠各占牀¶
綠窗籠水影紅壁背燈光索鏡收花鈿邀人解袷襠暗¶
嬌妝靨笑私語口脂香怕聽鐘聲坐羞明映縵藏眉殘¶
<pb:KR4h0140_WYG_462-4a>¶
蛾翠淺鬟解綠雲長聚散知無定憂歡事不常離筵開¶
夕宴别騎促晨装去住青門外㽞連滻水傍車行遥寄¶
語馬駐共相望雲雨分何處山川共異方野行初寂寞¶
店宿乍恓惶别後嫌宵永愁来厭嵗芳㡬㸔花結子頻¶
見露為霜嵗月何超忽音容坐渺茫往還書斷絶来去¶
夢逰揚自我辭秦地逢君客楚鄉常嗟異岐路忽喜共¶
舟航話舊堪垂淚思鄉數斷腸愁雲接巫峡淚竹近瀟¶
湘月落江湖濶天髙節候涼浦深煙渺渺沙冷月蒼蒼¶
<pb:KR4h0140_WYG_462-4b>¶
紅葉江楓老青蕪驛路荒野風吹蟋蟀湖水浸菰蒋帝¶
路何由見心期不可忘舊遊千里外往事十年强春晝¶
提壺飲秋林摘橘嘗强歌還自感縱飲不成狂永夜長¶
相憶逢君各共傷殷勤萬里意并寫贈蕭郎¶
　　　贈薛濤(見張為/主客圖)¶
蛾眉山勢接雲霓欲逐劉郎北路迷若似剡中容易到¶
春風猶隔武陵溪¶
　　　酬令狐㽞守尚書見贈十韻¶
<pb:KR4h0140_WYG_462-5a>¶
長慶清風在䕫龍燮理餘太和膏雨降周邵保釐初嵩¶
少當宫署伊瀍入禁渠曉闗開玉兔夕鑰納銀魚舊眷¶
憐移疾新吟念索居離聲雙白鸝行色一籃轝罷免無¶
餘俸休閒有敝廬慵於嵇叔夜渴似馬相如酒每䝉酤¶
我(詩鄭箋云酤/賣也音沽)詩嘗許起予洛中歸計定一半為尚書¶
　　　聽蘆管¶
幽咽新蘆管淒涼古竹枝似臨猨峡唱疑在雁門吹調¶
為髙多切聲縁小乍遲麤豪嫌觱篥細妙勝參差雲水¶
<pb:KR4h0140_WYG_462-5b>¶
巴南客風沙隴上兒屈原收淚夜蘇武斷腸時仰秣胡¶
駒聽驚栖越鳥知何言胡越異聞此一同悲¶
　　　送滕庶子致仕歸婺州¶
春風秋月携歌酒八十年來翫物華已見曽孫騎竹馬¶
猶聽侍女唱梅花入鄉不杖歸時健出郭乘軺到處誇¶
兒著繡衣身衣錦東陽門户勝滕家¶
　　　送劉郎中赴任蘇州¶
仁風膏雨去随輪勝境歡遊到逐身水驛路穿兒店月¶
<pb:KR4h0140_WYG_462-6a>¶
花船棹入女湖春(語兒店女墳/湖皆勝地也)宣城獨詠窗中岫柳惲¶
單題汀上蘋何似姑蘇詩太守吟詩相繼有三人(領吴/郡日)¶
(劉嘗贈予詩云蘇州刺史例能詩西/掖今来替左司故有三人之戲耳)¶
　　　福先寺雪中餞劉蘇州¶
送君何處展離筵大梵王宫大雪天庾嶺梅花落歌管¶
謝家柳絮撲金田亂從紈袖交加舞醉入籃轝取次眠¶
却笑召鄒兼訪戴只持空酒駕空船¶
　　　除夜言懐兼贈張常侍¶
<pb:KR4h0140_WYG_462-6b>¶
三百六旬今夜盡六十四年明日催不用歎身随日老¶
亦湏知夀逐年來加添雪興憑氊帳消殺春愁付酒杯¶
唯恨詩成君去後紅箋紙卷為(一作/共)誰開¶
　　　送張常侍西歸¶
二年花下為閒伴一旦尊前棄老夫西午橋街行悵望¶
南龍興寺立踟躕洛城乆住㽞情否省騎重歸稱意無¶
出鎮歸朝但相訪此身應不離東都¶
　　　和河南鄭尹新嵗對雪¶
<pb:KR4h0140_WYG_462-7a>¶
白雪吟詩鈴閣開故情新興兩裵囘昔經勤苦照書巻¶
今助歡娱飄酒杯楚客難酬郢中曲吴公兼占洛陽才¶
銅街金谷春知否又有詩人作尹來¶
　　　吹笙内人出家¶
雨露難忘君念重電泡易滅妾身輕金刀已剃頭然髮¶
(佛經云若/救頭然)玉管休吹腸㫁聲新戒珠從衣裏得初心蓮¶
向火中生道場夜半香花冷猶在燈前禮佛名¶
　　　醉中見㣲之舊卷有感¶
<pb:KR4h0140_WYG_462-7b>¶
今朝何事一霑襟檢得君詩醉後吟老涙交流風病眼¶
春箋揺動酒杯心銀鉤塵覆年年暗玉樹泥埋日日深¶
聞道墓松髙一丈更無消息到如今¶
　　　夀安歇馬重吟¶
春衫細薄馬蹄輕一日遲遲進一程野棗花含新蜜氣¶
山禽語帶破匏聲垂鞭晚就槐隂歇低倡閒衝柳絮行¶
忽憶家園湏速去櫻桃欲熟筍應生¶
　　　贈張處士山人¶
<pb:KR4h0140_WYG_462-8a>¶
蘿襟蕙帶竹皮巾雖到塵中不染塵每見俗人多惨澹¶
唯逢美酒即殷勤浮雲心事誰能㑹老鶴風標不可親¶
世說三生如不謬共疑巢許是前身¶
　　　池畔閒坐兼呈侍中¶
池畔最平處樹隂新合時移牀解衣帶坐任清風吹舉¶
棹鳥先覺垂綸魚未知前頭何所有一卷晉公詩¶
　　　初冬即事憶皇甫十¶
冷竹風成韻荒街葉作堆欲尋聨句卷先飲煖寒杯帽¶
<pb:KR4h0140_WYG_462-8b>¶
為迎霜戴爐因試火開時時還有客終不當君来¶
　　　小庭寒夜寄夢得¶
庭小同蝸舍門閒稱雀羅火将燈共盡風與雪相和老¶
睡随年減衰情向夕多不知同病者争奈夜長何¶
　　　西還夀安路西歇馬¶
槐隂歇鞍馬柳絮惹衣巾日晩獨歸路春深多思人去¶
家纔百里為客只三旬巳念紗窗下應生寳瑟塵¶
　　　雨中訪崔十八¶
<pb:KR4h0140_WYG_462-9a>¶
肩舁仍挈榼莫怪就君来秋雨經三宿無人勸一杯¶
　　　夢得得新詩¶
池上今宵風月涼閒教少樂理霓裳集仙殿裏新詞到¶
便播笙歌作樂章¶
　　　初見劉二十八郎中有感¶
欲話毘陵君反袂欲言夏口我霑衣誰知臨老相逢日¶
悲歎聲多笑語稀¶
　　　夜題玉泉¶
<pb:KR4h0140_WYG_462-9b>¶
遇客多言愛山水逢僧盡道厭囂塵玉泉潭畔松間宿¶
要且經年無一人¶
　　　拜表早出贈皇甫賔客¶
一月一囘同拜表莫辭侵早過中橋老於君者應無數¶
猶趁西京十五朝¶
　　　贈鄭尹¶
府池東北舊亭臺乆别長思醉一囘但請主人空埽地¶
自携杯酒管弦來¶
<pb:KR4h0140_WYG_462-10a>¶
　　　别楊同州後却寄¶
潘驛橋南醉中别下邽邨北醒時歸春風怪我君知否¶
榆葉楊花撲面飛¶
　　　狐泉店前作¶
野狐泉上柳花飛逐水東流便不歸花水悠悠兩無意¶
因風吹落偶相依¶
　　　贈盧績¶
餘杭縣裏盧明府虗白亭中白舍人今日相逢頭似雪¶
<pb:KR4h0140_WYG_462-10b>¶
一杯相勸送殘春¶
　　　與裴華州同過敷水戲贈¶
使君五馬且踟蹰馬上能聽絶句無每過桑間試㽞意¶
何妨後代有羅敷¶
　　　閒遊¶
欲笑随情酒逐身此身雖老未辜春春來㸃檢閒遊數¶
猶自多於年少人¶
　　　招韜光禪師(見咸淳/臨安志)¶
<pb:KR4h0140_WYG_462-11a>¶
白屋炊香飯葷膻不入家濾泉澄葛粉洗手摘藤花青¶
芥除黄葉紅薑帶紫芽命師相伴食齋罷一甌茶¶
　　　和柳公權登齊雲樓¶
樓外春晴百鳥鳴樓中春酒美人傾路傍花日添衣色¶
雲裏天風散珮聲向此髙吟誰得意偶来閒客獨多情¶
佳時莫起興亡恨遊樂今逢四海清¶
　　　毛公壇¶
毛公壇上片雲閒得道何年去不還千載鶴翎歸碧落¶
<pb:KR4h0140_WYG_462-11b>¶
五湖空鎮萬重山¶
　　　靈巖寺¶
館娃宫畔千年寺水闊雲多客到稀聞說春来更惆悵¶
百花深處一僧歸¶
　　　白雲泉¶
天平山上白雲泉雲自無心水自閒何必奔衝山下去¶
更添波浪向人間¶
　　　寄韜光禪師¶
<pb:KR4h0140_WYG_462-12a>¶
一山門(一作/分)作兩山門兩寺原從一寺分東澗水流西¶
澗水南山雲起北山雲前臺花發後臺見上界鐘聲下¶
界聞遥想吾師行道處天香桂子落紛紛¶
　　　和夢得夏至憶蘇州呈盧賔客¶
憶在蘇州日常諳夏至筵糉香筒竹嫩炙脆子鵞鮮水¶
國多臺榭吴風尚管弦每家皆有酒無處不過船交印¶
君相次褰帷我在前此鄉俱老矣東望共依然(予與劉/盧三人)¶
(前後相次典蘇州今/同分司老於洛下)洛下麥秋月江南梅雨天齊雲樓¶
<pb:KR4h0140_WYG_462-12b>¶
上事已上十三年¶
　　　曲江¶
細草岸西東酒旗揺水風樓臺在花杪鷗鷺下煙中翠¶
幄晴相接芳洲夜暫空何人賞秋景興與此時同¶
　　　嵗夜詠懐兼寄思黯¶
徧數故交親何人得六旬(與思黯夢得數還淪/没者少過得六十)今年已¶
入手餘事豈闗身老自無多興春應不揀人陶窗與𢎞¶
閣風景一時新¶
<pb:KR4h0140_WYG_462-13a>¶
　　　寒食日過棗糰店¶
寒食棗糰店春低楊柳枝酒香㽞客住鶯語和人詩困¶
立攀花乆慵行上馬遲若為将此意前字與僧期¶
　　　宿張雲舉院¶
不食胡麻飯杯中自得仙隔房(一作/籬)招好客可室致芳¶
筵美(一作/家)醖香醪嫩時新異果鮮夜深唯畏曉坐稳不¶
(一作/豈)思眠棊罷嫌無敵詩成愧在前明朝題壁上誰得¶
衆人傳¶
<pb:KR4h0140_WYG_462-13b>¶
　　　惜花¶
可憐夭(一作/妍)豓正當時剛被狂風一夜吹今日流鶯来¶
舊處百般言語泥(一作/啼)空枝¶
　　　七夕¶
煙霄㣲月澹長空銀漢秋期萬古同㡬許歡情與離恨¶
年年并在此宵中¶
　　　宿誠禪師山房題贈¶
不出孤峰上人間四十秋視身如傳舍閱世任東流法¶
<pb:KR4h0140_WYG_462-14a>¶
為因縁立心從次第脩中宵問真偈有住是吾憂¶
　　　新池¶
數日自穿鑿引泉來近陂尋渠通咽處繞岸待清時深¶
好求魚養閒堪與鶴期幽聲聽難盡入夜睡常遲¶
　　　南池¶
蕭條微雨絶荒岸抱清源入舫山侵塞分泉道接邨秋¶
聲依樹色月影在蒲根淹泊方難遂他宵闗夢魂¶
　　　宿池上¶
<pb:KR4h0140_WYG_462-14b>¶
泉来從絶壑亭敞在中流竹密無空岸松長可絆舟蟪¶
蛄潭上夜河漢島前秋異夕期新漲携琴却此遊¶
　　　翻經臺(見咸淳/臨安志)¶
一會靈山猶未散重翻貝葉有來由是名精進纔開眼¶
巖石無端亦㸃頭¶
　　　寄題上强山精舎寺(見王象之/地輿紀勝)¶
慣遊山水住南州行盡天台及虎丘惟有上强精舍寺¶
最堪遊處未曽遊¶
<pb:KR4h0140_WYG_462-15a>¶
　　　一字至七字詩(賦得詩化樂天分司東洛朝賢/悉會興  池亭送别酒酣各請)¶
　　　(一字至七字/詩以題為韻)¶
詩綺美瓌竒明月夜落花時能助歡笑亦傷别離調清¶
金石怨吟苦鬼神悲天下只應我愛世間唯有君知自¶
從都尉別蘇句便到司空送白辭¶
　　　九老圖詩(并序/)¶
　　會昌五年三月胡吉劉鄭盧張等六賢於東都敝¶
　　居履道坊合尚齒之㑹其年夏又有二老年貌絶¶
<pb:KR4h0140_WYG_462-15b>¶
　　倫同歸故鄉亦来斯會續命書姓名年齒寫其形¶
　　貌附於圖右與前七老題為九老圖仍以一絶贈¶
　　之(二老謂洛中遺老李元爽年一百/三十六歸洛僧如滿年九十五嵗)¶
雪作鬚眉雲作衣遼東華表鶴雙歸當時一鶴猶希有¶
何况今逢兩令威¶
　　　和裵相公傍水閒行絶句¶
行尋春水坐看山早出中書晩未還為報野僧巖客道¶
偷閒氣味(一作/意味)勝長閒¶
<pb:KR4h0140_WYG_462-16a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_462-16b>¶
　¶
　¶
　¶
　¶
　¶
　¶
　¶
御定全唐詩巻四百六十二¶
