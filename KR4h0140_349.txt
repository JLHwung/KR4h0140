# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.795441
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百四十九
<pb:KR4h0140_WYG_349-1a>¶
　欽定四庫全書¶
御定全唐詩巻三百四十九¶
　　歐陽詹¶
　歐陽詹字行周晉江人常衮薦之始舉進士閩人擢第¶
　自詹始官國子監四門助教集十卷今編詩一卷¶
　　　　東風二章(并序/)¶
　　　東風美隴西公也貞元十二年相國東都守隴西¶
　　　董公牧扵浚浚軍自勦淮夷二孽(靈曜/希烈)矜功多悖¶
<pb:KR4h0140_WYG_349-1b>¶
　　　師用匪律人亦由殘隴西公和為謀輿仁為化車¶
　　　既去兇渠黎甿以蘇東風解凝發蟄之不若作東¶
　　　風詩二章首美去兇渠也其卒章美蘇甿也¶
　東風叶時匪沃匪飄莫雪凝川莫隂沍郊朝不徯夕乃¶
　銷東風之行地上兮上徳臨慝匪戮匪梟莫暴在野莫¶
　醜在階以踣以殱夕不徯朝隴西公来浚都兮¶
　東風叶時匪鑿匪穢莫蟄在泉莫枯在條宵不徯晨乃¶
　繇東風之行地上兮上徳為政匪食匪招莫顧扵家莫¶
<pb:KR4h0140_WYG_349-2a>¶
流於遼以飽以廻晨不徯宵隴西公来浚都兮¶
　　　有所恨二章(并序/)¶
　　有所恨由故人馬紳死而興也予待試京師六年¶
　　與馬生相知者四秋性與情相合也衣與食相同¶
　　也予及第歸覲故園自别来無憶不至于襟懐無¶
　　想不至扵姿容願一促膝惄如也昨既至止馬生¶
　　且疾巫者忌以見人曰不見即愈見即害遂忍即¶
　　見庶以求見忍者五日馬生云亡噫故人也昔越¶
<pb:KR4h0140_WYG_349-2b>¶
　　萬里猶求見焉惑乎一言蔽乎一垣而死生以之¶
　　死生之道千秋之離也五日之面半旬之歡也尚¶
　　可半旬之歡不就而卒甘千秋之離一恨也又與¶
　　生别摻執都門生脫紫羅半臂曰即日相去秦吳¶
　　聊以為憶予貧也素乏衣服不暇藏箧笥聨綿在¶
　　身二年間同弊帛以棄所以新而輕著故而不留¶
　　者予實未衰馬其方少爾斯謂日相與也所留何¶
　　止在兹乎今人既徃所贈又造次而亡之二恨也¶
<pb:KR4h0140_WYG_349-3a>¶
　　申二恨為有所恨二章云¶
相思君子吁嗟萬里亦既至止曷不覯止本不信巫謂¶
巫言是履在門五日如待之死有所恨兮¶
相思遺衣為憶以貽亦既受止曷不保持本不欺友謂¶
友情是違隔生之贈造次亡之有所恨兮¶
　　　玩月(并序/)¶
　　月可玩玩月古也謝賦鮑詩朓之庭前亮之樓中¶
　　皆玩月也貞元十二年甌閩君子陳可封逰在秦¶
<pb:KR4h0140_WYG_349-3b>¶
　　寓于永崇里華陽觀予與鄉人安陽邵楚長濟南¶
　　林藴潁川陳詡亦旅長安秋八月十五夜詣陳之¶
　　居修厥玩事月之為玩冬則繁霜大寒夏則蒸雲¶
　　大熱雲蔽月霜侵人蔽與侵俱害乎玩秋之扵時¶
　　後夏先冬八月于秋季始孟終十五于夜又月之¶
　　中稽于天道則寒暑均取于月數則蟾兔圓况埃¶
　　壒不流大空悠悠嬋娟裵回桂華上浮昇東林入¶
　　西樓肌骨與之疎凉神氣與之清冷四君子恱而¶
<pb:KR4h0140_WYG_349-4a>¶
　　相謂曰斯古人所以為玩也既得古人所玩之意¶
　　宜襲古人所玩之事作玩月詩云¶
八月十五夕舊嘉蟾兔光斯從古人好共下今宵堂素¶
魄皎孤凝芳輝紛四揚裵回林上頭泛灔天中央皓露¶
助流華輕風佐浮凉清冷到肌骨潔白盈衣裳惜此苦¶
宜玩攬之非可將含情顧廣庭願勿沈西方¶
　　　詠徳上韋檢察(即韋相臯之/弟也名纁)¶
少華類太華太室似少室亞相與丞相亦復無異質渟¶
<pb:KR4h0140_WYG_349-4b>¶
如月臨水肅若松照日輝影互光澄隂森兩蔥欎連城¶
鸞鳯分同氣龜龍出併力革夷心通籌整師律英豪願¶
廻席蠻貊皆屈膝中外行分途寰瀛待(一作/漙)清謐¶
　　　寓興¶
桃李有竒質樗櫟無妙姿皆承慶雲沃一種春風吹美¶
惡茍同歸喧囂徒爾為相將任𤣥造聊醉手中巵¶
　　　答韓十八駑驥吟(韓詩云駑駘誠齷/齪市者何其稠)¶
故人舒其憤昨示駑驥篇駑以(一作/取)易售陳驥以難知¶
<pb:KR4h0140_WYG_349-5a>¶
言委曲感既深咨嗟詞亦殷伊情有逺瀾余志遜其源¶
室在周孔堂道通堯舜門調雅聲寡同途遐勢難翻顧¶
兹萬恨来假彼二物云賤貴而貴賤世人良共然巴(一/作)¶
(芭/)蕉一葉妖茙葵一花妍畢(一作/異)無才實資手植堦墀¶
前楩柟十圍瑰松栢百尺堅罔念梁棟功野長丘墟邊¶
傷哉昌黎韓焉得不迍邅上帝本厚生大君方建元寳¶
(一作/實)將庇羣甿庶此規崇軒班爾圖永安掄擇期精専¶
君看廣厦中豈有樹庭(一作/庭前)萱¶
<pb:KR4h0140_WYG_349-5b>¶
　　　益昌行(并序/)¶
　　貞元年中天子以工部郎中興元少尹吳興陸(一/作)¶
　　(次/)公長源牧利州其為政五年予旅遊于利覩人¶
　　安俗阜欽所以美作詩一章利故益昌郡也目之¶
　　曰益昌行¶
驅馬至益昌倍驚風俗和耕夫隴上謡負者途中歌處¶
處川復原重重山與河人煙遍餘田時稼無閒坡問業¶
一何修太守徳化加問身一何安太守恩懐多賢哉我¶
<pb:KR4h0140_WYG_349-6a>¶
太守在古無以過愛人甚愛身(一作/子)治郡如治家雲雷¶
既奮騰草木遂萌芽乃知良二千徳足為國華今時固¶
精求漢帝非徒嗟四海有青春衆植佇揚葩期當作說¶
霖天下同霶𩃱¶
　　　自淮中(一作/懐州)却赴洛途中作¶
惆悵䇿疲馬孤蓬被風吹昨東今又西冉冉長路岐嵗¶
晚樹無葉夜寒霜滿枝旅人恒苦辛㝠寞天何知¶
　　　晨装行¶
<pb:KR4h0140_WYG_349-6b>¶
村店月西出(一作/入)山林鷝鵊聲旅燈(一作/装)徹夜席束囊¶
事晨征寂寂人尚眠悠悠天未眀豈無偃息心所務前¶
有程¶
　　　新都行¶
縹緲空中絲䝉籠道傍樹翻兹葉間吹惹破花上露悠¶
揚絲意去苒蒻花枝住何計脫纒綿天長春日暮¶
　　　銅雀妓¶
蕭條登古臺廻首黄金屋落葉不歸林髙陵永為谷妝¶
<pb:KR4h0140_WYG_349-7a>¶
容徒自麗舞態閱誰目惆悵繐帷空(一作嗚咽/繐帳前)歌聲苦¶
扵哭¶
　　　太原旅懐呈薛十八侍御齊十二奉禮¶
前来稱英雋有食主人魚後来曰賢才又受主人車伊¶
予亦投刺恩煦胡凋疎既覩主人面復見(一作/獻)主人書¶
餬口百家周賃廡三月餘眼見寒序臻坐送秋光除西¶
日惄飢腸北風疾(一作/集)絺裾升堂有知音此意當何如¶
　　　李評事公進示文集因贈之¶
<pb:KR4h0140_WYG_349-7b>¶
風雅不墜地五言始君先希微嘉會章杳㝠河梁篇理¶
蔓語無枝言一意則千徃来更後人澆蕩醨前源傾筐¶
實不収樸&KR0554;華争繁大教䕶微㫖哲人生令孫髙飈激¶
頺波坐使横流翻昔日越重阻側聆滄海傳逮兹覿清¶
揚幸覩青琅編泠泠中山醇片片崑丘璠一杯有餘味¶
再覽増光鮮對寳人(一作/豈)皆鑒握鞶良自妍吾其告先¶
師六義今還全¶
　　　徐十八晦落第¶
<pb:KR4h0140_WYG_349-8a>¶
嘉榖不夏熟大器當晚成徐生異凡鳥安得非時鳴汲¶
汲有所為驅驅無本情懿㢤蒼梧鳯終見排雲征¶
　　　春日途中寄故園所親¶
客路度年華故園云未(一作/未云)返悠悠去源水日日只有¶
逺始歎秋葉零又看春草晚寄書南飛鴻相憶劇鄉縣¶
　　　蜀中将歸留辭韓(一作/韋)相公貫之¶
寧體即雲構方前恒玉食貧居豈及此要自(一作/欲)懐歸¶
憶在夢闗山逺如流嵗華逼眀晨首鄉路迢遰孤飛翼¶
<pb:KR4h0140_WYG_349-8b>¶
　　　江夏留别華二(一作别辛三十時自襄陽同/舟而下予歸闗從此赴舉)¶
弭棹已傷别不堪離緒催十年一心人千里同舟来鄉¶
路我尚遥客逰(一作/程)君未回将何慰両端互勉臨岐杯¶
　　　送潭州陸户曹之任(户曹自處/州司倉除)¶
三語又為椽大家聞屈聲多年名下人四姓江南英衡¶
嶽半天秀湘潭無底清何言驅車逺去有蒙莊情¶
　　　福州送鄭楚材赴京時監察劉公亮有感激鄭¶
　　　意¶
<pb:KR4h0140_WYG_349-9a>¶
美人河嶽靈家本滎水濆門承若蘭族身藴如瓊文早¶
折青桂枝俯窺鴻鵠羣邇来丹霄姿逺逐蒼梧雲有伊¶
光鑒人惜兹瑶蕙薫中酣前激昻四座同氛氲海郡梅¶
霪晴山郵炎景曛廻翔罷南逰鳴唳期西聞秦塞鸞鳯¶
征越江雲雨分從兹一别離佇致如堯君¶
　　　初發太原途中寄太原所思¶
驅馬覺漸逺廻頭長路塵髙城已不見况復城中人去¶
意自未甘居情諒猶辛五原(一作/萬里)東北晉千里西南秦¶
<pb:KR4h0140_WYG_349-9b>¶
一屨(一作/履)不出門一車無停輪流萍與繋匏早晚期相¶
親¶
　　　汝川行¶
汝墳春女蠶忙月朝起採桑日西沒輕綃裙露紅羅襪¶
半蹋金梯倚枝歇垂空玉腕若無骨映葉朱唇似花發¶
相歡誰是逰冶郎蠶休不得岐路旁¶
　　　智達上人水精念珠歌¶
水已清清中不易當其精精華極何宜更復加磨拭良¶
<pb:KR4h0140_WYG_349-10a>¶
工磨拭成貫珠泓澄洞徹看如無星輝月耀莫之逾駭¶
雞照乗徒稱殊上人念佛泛貞諦一佛一珠以為計既¶
指其珠當佛身亦欲珠眀佛像智咨董毋訪朱公得之¶
玓瓅羣竒中龍龕鷲嶺長隨躬朝自守持纎掌透夜来¶
月照紅絛空窮川極陸難為寳孰說&KR2036;璖将瑪碯連連¶
寒溜下隂軒熒熒泫露垂秋草皎晶晶彰煌煌陸離電¶
烻紛不常凌眸暈目生光芒我来借問修行術數日殷¶
勤美兹物上人視日授微言心静如斯即諸佛¶
<pb:KR4h0140_WYG_349-10b>¶
　　　許州途中¶
秦川行盡潁川長吴江越嶺已同方征途渺渺煙茫茫¶
未得還鄉傷近鄉隨萍逐梗見春光行樂登臺鬬在旁¶
林間啼鳥野中芳有似故園皆斷腸¶
　　　賦得秋河曙耿耿送郭秀才應舉¶
月沒天欲眀秋河尚凝白皚皚積光素耿耿横虚碧南¶
斗接北辰連空濛鴻洞(一作/同)浮髙天蕩蕩漫漫皆晶然¶
實類平蕪流大川星為潭底珠雲是波中煙雞唱漏盡¶
<pb:KR4h0140_WYG_349-11a>¶
東方作曲渚蒼蒼曉霜落鴈呌疑從清淺驚鳬聲似在¶
沿洄泊并州細侯直下孫才應秋賦懐金門念排雲漢¶
將飛翻仰之踴躍當華軒夜来陪餞歐陽子偶坐通宵¶
見深㫖心知慷慨日(一作/目)昭然(一作/回)前程心在青雲裏¶
　　　送袁秀才下第歸毘陵¶
羸馬出都門修途指江東闗河昨夜雨草木非春風矢¶
捨雖未中璞全終待攻層霄秋可翔豈不隨髙鴻¶
　　　聞鄰舎唱凉州有所思¶
<pb:KR4h0140_WYG_349-11b>¶
有善伊凉曲離别在天涯虚堂正相思所妙發鄰家聲¶
音雖類聞形影終以遐因之増逺懐惆悵菖蒲花¶
　　　陪太原鄭行軍中丞登汾上閣中丞詩曰汾樓¶
　　　秋水闊宛似到閶門惆悵江湖思惟将南客論¶
　　　南客即詹也輙書即事上荅¶
并州汾上閣登望似吳閶貫郭河通路縈村水逼鄉城¶
槐臨枉渚巷市接飛梁莫論江湖思南人正斷腸¶
　　　送少微上人歸徳峯¶
<pb:KR4h0140_WYG_349-12a>¶
不負人間累棲身任所從灰心聞宻行菜色見羸容幻¶
世方同悟(一作/悮)深居願繼踪孤雲與禪誦到後在何峯¶
　　　荆南夏夜水樓懐昭邱直上人雲夢李莘¶
無機成旅逸中夜上江樓雲盡月如練水凉風似秋鳬¶
聲聞夢澤黛色上昭邱不逺人情在良宵恨獨逰¶
　　　酬裵十二秀才孩子詠¶
算日未成年英姿已褒然王家千里後荀氏八龍先蔥¶
蒨松猶嫩清眀月漸圓将何一枝桂容易賞名賢¶
<pb:KR4h0140_WYG_349-12b>¶
　　　旅次舟中對月寄姜公(此公丁泉/州門客)¶
中霄天色净片月出滄洲皎潔臨孤島嬋娟入亂流應¶
同故園夜獨起異鄉愁那得休蓬轉從君上庾樓¶
　　　除夜長安客舎¶
十上書仍寝如流嵗又遷望家思獻夀算甲恨長年虛¶
牖傳寒柝孤燈照絶編誰應問窮轍泣盡更澘然¶
　　　早秋登慈恩寺塔¶
寳塔過千仞登臨盡四維毫端分馬頬墨㸃辨蛾睂地¶
<pb:KR4h0140_WYG_349-13a>¶
逈風彌𦂳天長日久遲因髙欲有賦逺意慘生悲¶
　　　太原和嚴長官八月十五日夜西山童子上方¶
　　　玩月寄中丞少尹¶
西寺碧雲端東溟白雪團年来一夜玩君在半天看素¶
魄當懐上清光在下寒宜裁濟江什有阻恵連歡¶
　　　九日廣陵同陳十五先輩登髙懐林十二先輩¶
客路重陽日登髙寄上樓風煙今令節臺閣古雄州泛¶
菊聊斟酒持萸嬾插頭情人共惆悵良久不同逰¶
<pb:KR4h0140_WYG_349-13b>¶
　　　題嚴光釣臺¶
弭棹歴塵跡悄然闗我情伊無昔時節豈有今日名辭¶
貴不辭賤是心誰復行欽哉此溪曲永獨古風清(一作/英風)¶
(聲/)¶
　　　送髙士安下第歸岷南寧覲¶
偕隠有賢親岷南四十春棲雲自匪石觀國暫同塵就¶
養思兒戲延年愛鳥伸還看謝時去(一作/輩)有類(一作/又作)潁¶
陽人¶
<pb:KR4h0140_WYG_349-14a>¶
　　　述徳上興元嚴僕射¶
山横碧立並雄岷大阜洪川共降神心合雲雷清禍亂¶
力廻天地作陽春非熊徳媿當周輔稱傑叨慙首漢臣¶
何幸腐儒無一藝得為門下食魚人¶
　　　及第後詶故園親故¶
才非天授學非師以此成名曩豈期楊葉射頻因偶中¶
桂枝材美敢當之稱文作藝方慙徳相賀投篇料媿詞¶
猶著褐衣何足羡如君即是載鳴時¶
<pb:KR4h0140_WYG_349-14b>¶
　　　題華十二判官汝州宅内亭(并序/)¶
　　覩居處玩好則才不才了然可知如華斯亭華豈¶
　　常人與規畫既髙圬塓有潔媚以花草清以竹木¶
　　綺罽菴澹琅玕森然牆外人寰入門雲林使人心¶
　　以之閒神以之逺華朝扵斯夕扵斯心不朗神不¶
　　王其可得乎則虚廓其靈恬澹其性由才不才矣¶
　　非逃名逺世方曰冥搜賢哉華未展襟懐視扵斯¶
　　則昭然在前矣予既逰且尚詩以美之衆君子其¶
<pb:KR4h0140_WYG_349-15a>¶
　　以為然亦宜相廣詩曰¶
髙居勝景誰能有佳意幽情共可歡新栁遶門青翡翠¶
修篁浮徑碧琅玕歩兵阮籍空除屏彭澤陶潜謾挂冠¶
只在城隍也趨府豈如吾子道斯安¶
　　　薛舎人使君觀察韓判官侍御許雨晴到所居¶
　　　既霽先呈即事¶
江臯昨夜雨收梅(江南夏/雨曰梅)寂寂衡門與釣臺西島落花¶
隨水至前山飛鳥出雲来觀風駟馬能言駐行縣雙旌¶
<pb:KR4h0140_WYG_349-15b>¶
許蹔廻豈不偶然聊為竹空令石逕掃莓苔¶
　　　元日陪早朝¶
斗柄東廻嵗又新邃旒南靣挹来賓和光髣髴樓臺曉¶
休氣氛氲天地春儀籥不唯丹穴鳥稱觴半是越裳人¶
江臯腐草今何幸亦與恒星拱北辰¶
　　　和太原鄭中丞登龍興寺閣¶
青窓朱户半天開極目凝神望幾廻晉國頺墉生草樹¶
皇家瑞氣在樓臺千條水入黄河去萬㸃山從紫塞来¶
<pb:KR4h0140_WYG_349-16a>¶
獨恨侍逰違長者不知髙意是誰陪¶
　　　詠徳上太原李尚書¶
那以公方郭細侯并州非復舊并州九重帝宅司丹地¶
十萬兵樞擁碧油鏘玉半為趨閣吏腰金皆是走庭流¶
王襃見(一作/頌)徳空知頌(一作/感)身在三千㝡上頭¶
　　　和嚴長官秋日登太原龍興寺閣野望¶
百丈化城樓君登㝡上頭九霄回棧路八到視并州煙¶
火遺堯庶山河啟聖猷短垣齊介嶺片白指分(一作/汾)流¶
<pb:KR4h0140_WYG_349-16b>¶
清鐸中天籟哀鳴下界秋境閒知道勝心逺見名浮豈¶
念乘肥馬方應駕大牛自憐蓬逐吹不得與良逰¶
　　　小苑春望宫池柳色(一作御/溝新柳)¶
東風韶景至垂柳御溝新媚作千門秀連為一道春柔¶
荑生女指嫩葉長龍鱗舞絮廻青岸翻煙拂緑蘋王孫¶
初命賞佳客欲傷神芳意堪相贈一枝先(一作/光)逺人¶
　　　蜀門與林藴分路後屢有山川似閩中因寄林¶
　　　藴藴亦閩人也¶
<pb:KR4h0140_WYG_349-17a>¶
村歩如延夀川原似福平無人相共(一作/與)識獨自故鄉¶
情(延夀藴之别墅/福平余之别墅)¶
　　　讀周太公傳¶
論兵去商虐講徳興周道屠沽未遇時豈異兹川老¶
　　　樂津店北陂¶
嬋娟有麗玉如也美笑當予繋予馬羅幃碧簟豈相容¶
行到山頭憶山下¶
　　　出蜀門¶
<pb:KR4h0140_WYG_349-17b>¶
北客今朝出蜀門翛然領得入時魂逰人莫道歸来易¶
三不曽聞古老言¶
　　　題第五司户侍御¶
曽稱野鶴比羣公忽作長松向府中驄馬不騎人不識¶
冷然三尺别生風¶
　　　建溪行待陳詡(予先發福州陳續/發中路待之不得)¶
偕行那得會心期先者貪前後者遲空憶麗詞能狀物¶
毎看竒異但相思¶
<pb:KR4h0140_WYG_349-18a>¶
　　　述徳上興元嚴僕射(一本無述徳/興元四字)¶
推車閫外主恩新今日梁川草遍春玉色據鞍雙節下¶
揚兵百萬(一作/里)路無塵¶
　　　許州送張中丞出臨潁鎮¶
心誦隂符口不言風驅千騎出轅門孫吳去後無長䇿¶
誰敵留侯直下孫¶
　　　覩亡友(一本有李三十/觀姊歸鎭壁)題詩處¶
舊友親題壁上詩傷看縁跡不縁詞門前猶是長安道¶
<pb:KR4h0140_WYG_349-18b>¶
無復廻車下筆時¶
　　　題秦嶺¶
南下斯須隔帝鄉北行一歩掩南方悠悠煙景兩邊意¶
蜀客秦人各斷腸¶
　　　自南山却赴京師石臼嶺頭即事寄嚴僕射¶
鳥企蛇盤地半天下窺千仭到浮煙因髙回望沾恩處¶
認得梁州落日邊¶
　　　與洪孺卿自梁州廻途中經駱谷見野果有閩¶
<pb:KR4h0140_WYG_349-19a>¶
　　　中懸壺子即同採摘因呈之洪亦閩人¶
青苞朱實忽離離摘得盈筐淚更垂上徳同之豈無意¶
故園山路一枝枝¶
　　　韋晤宅聼歌¶
服製虹霓鬢似雲蕭郎屋裏上清人等閒逐酒傾杯樂¶
飛盡虹梁一夜塵¶
　　　與林藴同之蜀途次嘉陵江認得越鳥聲呈林¶
　　　林亦閩中人也¶
<pb:KR4h0140_WYG_349-19b>¶
正是閩中越鳥聲幾回留聼暗沾纓傷心激念君深淺¶
共有離鄉萬里情¶
　　　送聞上人遊嵩山¶
二室峯峯昔願遊從雲從鶴思悠悠丹梯石路君先去¶
為上青𠖇㝡上頭¶
　　　永(一作/承)安寺照上人房¶
草席蒲團不掃塵松閑石上似無人羣(一作/峯)隂欲午鐘¶
聲動自煑溪蔬養幻身¶
<pb:KR4h0140_WYG_349-20a>¶
　　　山中老僧¶
笑向来人話古時繩牀竹杖自扶持秋深頭冷不能剃¶
白黒蒼然髪到眉¶
　　　贈魯山李眀府¶
外户通宵不閉闗抱孫弄子萬家門若將邑號稱賢宰¶
又是皇唐李魯山(以前有賢令/元魯山也)¶
　　　泉州赴上都留别舎弟及故人¶
天長地濶多岐路身即飛蓬共水萍疋馬将驅豈容易¶
<pb:KR4h0140_WYG_349-20b>¶
弟兄親故滿離亭¶
　　　送張驃騎邠寧行營¶
寳馬琱弓金僕姑龍驤虎視出皇都揚鞭莫怪輕胡虜¶
曽在漁陽敵萬夫¶
　　　題梨嶺¶
南北風煙即異方連峯危棧倚蒼蒼哀猿咽水偏髙處¶
誰不沾衣望故鄉¶
　　　秋夜寄僧(一作秋夜寄/𢎞濟上人)¶
<pb:KR4h0140_WYG_349-21a>¶
尚被浮名誘此身今時誰與徳為鄰遥知是夜檀溪上¶
月照千峯為一人¶
　　　觀送𦵏¶
何事悲酸淚滿巾浮生共是北邙塵他時不見北山路¶
死者還曽哭送人¶
　　　宿建溪中宵即事¶
&KR0034;&KR0034;一席眠還坐蛙噪螢飛夜未央僮僕舟人空寂寂¶
隔簾微月入中倉¶
<pb:KR4h0140_WYG_349-21b>¶
　　　題王眀府郊亭¶
日日郊亭啟竹扉論桑勸穡是常機山城要得牛羊下¶
方與農人分背歸¶
　　　塞上行¶
聞說胡兵欲利秋昨来投筆到營州驍雄已許将軍用¶
邊塞無勞天子憂¶
　　　題别業(一作廻别業留/别郭中諸公)¶
千山江上背斜暉一徑中峯見所歸不信扁舟廻在晚¶
<pb:KR4h0140_WYG_349-22a>¶
宿雲先已到柴扉¶
　　　九日廣陵登髙懐邵二先輩¶
簮萸泛菊俯平阡飲過三杯却惘然十嵗此辰同醉友¶
登髙各處已三年¶
　　　題延平劒潭¶
想象精靈欲見難通津一去水漫漫空餘昔日凌霜色¶
長與澄潭生晝(一作/白日)寒¶
　　　晚泊漳州營頭亭¶
<pb:KR4h0140_WYG_349-22b>¶
廻峯疊嶂遶庭隅散㸃煙霞勝畫圖日暮華軒卷長箔¶
太清雲上對蓬壺¶
　　　贈山南嚴兵馬使(即僕射/堂弟也)¶
為鴈為鴻弟與兄如鵰如鶚傑連英天旋地轉煙雲黑¶
共鼔長風六合清¶
　　　除夜侍酒呈諸兄示舎弟¶
莫歎眀朝又一春相看堪共貴(一作/賞)兹身悠悠寰宇同¶
今夜膝下傳杯有幾人¶
<pb:KR4h0140_WYG_349-23a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_349-23b>¶
　¶
　¶
　¶
　¶
　¶
　¶
　¶
御定全唐詩巻三百四十九¶
