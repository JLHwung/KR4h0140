# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:51.503673
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百十二
<pb:KR4h0140_WYG_512-1a>¶
　欽定四庫全書¶
御定全唐詩巻五百十二¶
　　楊洵美¶
　楊洵美登寳厯元年進士第終監察御史詩一首¶
　　　　荅李昌期¶
　三山載羣仙峩峩鹹浪中雲(一作/霞)衣翦不得此路安可¶
　從我生亦何事出門如飛蓬白日又黄昏所悲瑶草空¶
　蟲聲故郷夢枕上禾黍風吾道如未䘮天運何時(一作/處)¶
<pb:KR4h0140_WYG_512-1b>¶
　通¶
　　長孫翺¶
　長孫翺與朱慶餘同時詩一首¶
　　　　宫詞¶
　一道甘泉接御溝上皇行處不曽秋誰言水是無情物¶
　也到宫前咽不流¶
　　盧求¶
　盧求范陽人宰相攜之父李翺壻也登寳厯二年進士¶
<pb:KR4h0140_WYG_512-2a>¶
第官郡守詩一首¶
　　　和于中丞登越王樓見寄¶
髙情推謝守善政屬綿州未落紫泥詔閒登白雪樓晴¶
江如送日寒嶺鎮迎秋滿壁朝天士唯予不繫舟¶
　歐陽衮¶
歐陽衮字希甫閩人寳厯元年及第官侍御史詩九首¶
　　　雨¶
細雨弄春陰餘寒入晝深山姿輕薄霧煙色澹幽林鹿¶
<pb:KR4h0140_WYG_512-2b>¶
踐莓苔滑魚牽水荇沈懐情方未已清酒漫須斟¶
　　　田家¶
黯黯日將夕牛羊村下來巖阿青氣發籬落杏花開草¶
木應初感鶬鶊亦已催晩間春作好行樂不須猜¶
　　　神光寺¶
香刹懸青磴飛樓界碧空石門棲怖鴿慈塔繞歸鴻有¶
法將心鏡無名屬性通從來樂幽寂尋覓未能窮¶
　　　和項斯遊頭陀寺上方¶
<pb:KR4h0140_WYG_512-3a>¶
步入桃源裏晴花更滿枝峰迴山意曠林杳竹光遲逺¶
寺尋龍藏名香發雁池間能將逺語況及上陽時¶
　　　秦原道中¶
分險架長瀾斜梁控夕巒宿雲依嶺斷初月入江寒緇¶
化秦裘敝塵驚漢䇿殘無言倦行旅遥路屬時難¶
　　　月峰寺憶理公¶
共來江海上清論一宵同禪榻渾依舊心期浩已空驚¶
春花落樹聞梵澗揺風二諦欣咨啓還應夢寐通¶
<pb:KR4h0140_WYG_512-3b>¶
　　　寄陳去疾進士¶
放跡疑辭垢棲心亦道門𤣥言蘿幌馥詩思竹爐温解¶
帶揺花落彈琴散鳥喧江山兹夕意唯有素交存¶
　　　聽郢客歌陽春白雪¶
寂聽郢中人髙歌已絶倫臨風飄白雪向日奏陽春調¶
雅偏盈耳聲長杳入神連連貫珠並裊裊遏雲頻度曲¶
知難和凝情想任真周郎如賞羨莫使滯芳晨¶
　　　南澗寺¶
<pb:KR4h0140_WYG_512-4a>¶
　春寺無人亂鳥啼藤蘿陰磴野僧迷雲蔵古壁遺龍象¶
　草沒香臺抱鹿麛松籟泠泠疑梵唄柳煙厯厯見招提¶
　為耽寂樂親禪侣莫怪閒行費馬蹄¶
　¶
　¶
　¶
　¶
　¶
<pb:KR4h0140_WYG_512-4b>¶
　¶
　¶
　¶
　¶
　¶
　¶
　¶
御定全唐詩巻五百十二¶
