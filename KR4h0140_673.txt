# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:58.283777
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百七十三
<pb:KR4h0140_WYG_673-1a>¶
　欽定四庫全書¶
御定全唐詩巻六百七十三¶
　　周朴¶
　周朴字太朴吳興人避地福州寄食烏石山僧寺黃巢¶
　㓂閩欲降之朴不從遂見害詩一巻¶
　　　　題甘露寺¶
　層閣疊危壁瑞因(一作/因成)千古名幾連楊子路獨倚潤州¶
　城雲近銜江色鵰髙背磬聲僧居上方乆端坐見營營¶
<pb:KR4h0140_WYG_673-1b>¶
　　　　題𤣥公院¶
　院深塵自外(一作幽深/自塵外)如佛值𤣥公常跡或(一作/悲)非次¶
　志門因得中衣巾離暑氣牀榻向涼風是事不逾分秪¶
　應明徳同¶
　　　　福州(一作/唐)東禪寺¶
　甌閩(一作/閣)在(一作/此)郊外師院號東禪物得居來正人經¶
　論後賢爮(一作/絶)槽柳塞馬蓋地月支綖(一作/筵)鸛鵲尚(一/作)¶
　(更/)巢頂誰堪舉世傳¶
<pb:KR4h0140_WYG_673-2a>¶
　　　贈大溈和尚¶
大溈清復深萬象影沈沈有客衣多毳空門偈勝金王¶
侯皆作禮陸子只來吟我問師心處師言無處心¶
　　　秋夜不寐寄崔温進士¶
愁多難得寐展轉讀書牀不是旅人病豈知秋夜長歸¶
鄉憑逺夢無夢更思鄉枕上移窗月分明是淚光¶
　　　春日途中寄南巴(一作/巴東)崔使君¶
旅人遊汲汲春氣又融融農事蛙聲裏歸程草色中獨¶
<pb:KR4h0140_WYG_673-2b>¶
慙出榖雨未變暖天風子玊和予去應憐恨不窮¶
　　　寄處士方干¶
桐廬江水閑終日對柴闗因想别離處不知多少山釣¶
舟春岸泊庭樹曉(一作/晩)鶯(一作/煙)還莫便求棲隠桂枝堪¶
恨顔¶
　　　寄塞北張符¶
隴樹塞風吹遼城角幾枝霜凝無暫歇君貌莫應衰萬¶
里平沙際一行邊鴈移那堪朔煙起家信正相離¶
<pb:KR4h0140_WYG_673-3a>¶
　　　次梧州却寄永州使君¶
随風(一作/雲)身不定今夜在蒼梧客淚有時有猨聲無處¶
無潮添瘴海濶煙拂粤山孤却憶零陵住吟詩半玉壺¶
　　　贈念經僧¶
菴前古折碑夜靜念經時月皎(一作/皓)海霞散露濃山草¶
垂鬼聞抛故塜禽聽離寒枝想得天花墜馨香拂白睂¶
　　　董嶺水¶
湖州安吉縣門與白雲齊禹力不到處河聲流向西去¶
<pb:KR4h0140_WYG_673-3b>¶
衙山色逺近水月光低中有髙人在沙中曵杖藜¶
　　　早春¶
良夜歳應足嚴風為變春遍回寒作暖通改舊成新秀¶
樹因馨雨(一作花/馨霧)融氷雨泛蘋韶光不偏黨積漸煦疲¶
民¶
　　　秋深(一作塞/上行)¶
柳色尚(一作/正)沈沈風吹秋更深山河空逺道鄉國自鳴¶
砧巷有千家月人無萬里心長城哭崩後寂絶(一作/莫)至¶
<pb:KR4h0140_WYG_673-4a>¶
如今¶
　　　贈雙峰山和尚¶
峩峩雙髻山瀑布瀉雲間塵世自疑水禪門長去闗茯¶
神松不異藏寳石俱閒向此師清業如何方可攀¶
　　　贈無了禪師¶
不學世所惜是何無了公靈(一作/雲)匡虗院(一作/殿)外虎跡¶
亂山中畫夜必連去古今爭敢同禪情豈堪問問答更¶
無窮¶
<pb:KR4h0140_WYG_673-4b>¶
　　　王霸壇(即今西禪寺山南鑿井有白龜吐泉霸/因之煉藥㸃金利濟貧民服其餘藥于)¶
　　　(皂莢樹下/蟬蛻而去)¶
王君上升處信首古居前皂樹即須朽白龜應亦全雲¶
間猶一日塵裏已千年碧色壇如黛時人誰可仙¶
　　　送梁道士¶
舊居桐栢觀歸去愛安閒倒樹造新屋化人修古壇晚¶
花霜後落山雨夜深寒應有同溪客相尋學錬丹¶
　　　邊思¶
<pb:KR4h0140_WYG_673-5a>¶
年高來逺戍白首罷干戎夜色薊門火秋聲邊塞風磧¶
浮悲老馬月滿引新弓百戰隂山去唯添上將雄¶
　　　哭陳庾¶
繫馬向山立一桮聊奠君野煙孤客路寒草故人墳琴¶
韻歸流水詩情寄白雲日斜休哭後(一作/處)松韻(一作/吹)不¶
堪聞¶
　　　宿玉泉寺¶
野寺度殘夏空房欲暮(一作/卧)時夜聽猨不睡秋思客先¶
<pb:KR4h0140_WYG_673-5b>¶
知竹迥煙生薄山髙月上遲又登塵路去難與老僧期¶
　　　題赤城中巖寺(一本無/下三字)¶
浮世師休話晉時燈照巖禽飛穿靜户藤結入髙杉存¶
沒詩千首廢興經數函誰知將俗耳來此避囂讒¶
　　　塞上行¶
秦築長城在連雲磧氣侵風吹邊草急角絶塞鴻沈世¶
世征人往年年戰骨深遼天望鄉者迴首盡霑襟¶
　　　玉泉寺¶
<pb:KR4h0140_WYG_673-6a>¶
寺還名玉泉澄(一作/冽)水亦遭賢物尚猶如此人爭(一作/心)¶
合偶然溪流雲斷外山峻鳥飛還(一作/前)初日長廊下髙¶
僧正坐禪¶
　　　春宫怨(一作杜/荀鶴詩)¶
早被嬋娟誤欲妝臨鏡慵承㤙不在貌教妾若為容風¶
暖鳥聲碎日髙花影重年年越溪女相憶采芙蓉¶
　　　宿劉温書齋¶
不掩盈窗日天然格調髙涼風移蟋蟀落葉在離騷迴¶
<pb:KR4h0140_WYG_673-6b>¶
筆挑燈燼懸圖見海潮因論三國志空載幾英豪¶
　　　登福州南澗寺¶
萬里重山遶福州南横一道見溪流天邊飛鳥東西没¶
塵裏行人早晩休曉日青(一作/㤗)山當大&KR0034;連雲古塹對¶
髙樓那堪望斷他鄉目(一作外/一作客)只此蕭條自白頭¶
　　　望中懐古¶
齊心樓上望浮雲萬古千秋空姓名堯水永銷天際去¶
姫風一變世間平髙蹤盡共煙(一作/天)霞在大道長將日¶
<pb:KR4h0140_WYG_673-7a>¶
月(一作/白日)明從此安然寰海内後來無復謾相傾¶
　　　昇山寺¶
昇山自古道飛來此是神功不可猜氣色雖然離禹穴¶
峰巒猶自接天台巖邊折樹泉衝落頂上浮雲日照開¶
南望閩城塵世界千秋萬古巻塵埃¶
　　　哭李端¶
三年翦拂感知音哭向青山永夜心竹在曉煙孤鳳去¶
劍荒秋水一龍沈新墳日落松聲小舊色春殘草色深¶
<pb:KR4h0140_WYG_673-7b>¶
不及此時親執紼石門遥想淚霑襟¶
　　　福州神光寺塔¶
良匠用材為塔了神光寺更得髙名風雲㑹處千尋出¶
(一作/直)日月中時八面明海水旋流倭國野天文方戴(一/作)¶
(載/)福州城相輪頂上望浮世塵裏人心應總(一作/早晚)平¶
　　　福州開元寺塔¶
開元寺裏七重(一作/層)塔遥對方山影擬齊雜俗人看離¶
世界(一作/境)孤髙僧上(一作/坐)覺天低唯堪片片紫霞映不¶
<pb:KR4h0140_WYG_673-8a>¶
與濛濛白霧迷心若無私羅漢在參差免向日虹西¶
　　　春日秦國懐古¶
荒郊一望欲銷魂涇水縈紆傍逺村牛馬放多春草盡¶
原田耕破古碑存雲和積雪蒼山晩煙伴殘陽緑樹昏¶
數里黃沙行客路(一作/路客)不堪回首思秦原¶
　　　春日遊北園寄韓侍郎¶
灼灼春園晩色分露珠千㸃映寒雲多情舞蝶穿花去¶
觧語流鶯隔水聞冷酒桮中宜泛灔暖風林下自氛氲¶
<pb:KR4h0140_WYG_673-8b>¶
仙桃不肯全開拆應借餘芳待使君¶
　　　喜賀拔先輩衡陽除正字¶
黃紙晴空墜一緘聖朝(一作/明)恩澤洗寃讒李膺門客為¶
閑客梅福官銜改舊銜名自石渠書典籍香從芸閣著¶
衣衫寰中不用憂天旱霖雨看看屬傅巖¶
　　　客州賃居寄蕭郎中¶
松店茅軒向水開東頭舍賃一裵徊窗吟苦為秋江靜¶
枕夢驚因曉角催鄰舍見愁賖酒與主人知去索錢來¶
<pb:KR4h0140_WYG_673-9a>¶
眼看白筆為霖雨肻使紅鱗便曝腮¶
　　　贈李裕先輩¶
曉擎弓箭入初埸一發曽穿百歩楊仙籍舊題前進士¶
聖朝新奏校書郎馬疑金馬門前馬香認芸香閣上香¶
閑伴李膺紅燭下慢吟絲竹淺飛觴¶
　　　桐栢觀¶
東南一境清心目有此千峰挿翠㣲人在下方衝月上¶
鶴從髙處破煙飛巖深水落寒侵骨門静花開色照衣¶
<pb:KR4h0140_WYG_673-9b>¶
欲識蓬萊今便是更於何處學忘機¶
　　　塞上¶
受降城必破回落隴頭移蕃道北海北謀生今始知¶
　　　塞上曲¶
一陣風來一陣砂有人行處沒人家黃河九曲氷先合¶
紫塞三春不見花¶
　　　塞下曲¶
石國胡兒向磧東愛吹橫笛引秋風夜來雲雨皆飛盡¶
<pb:KR4h0140_WYG_673-10a>¶
月照平沙萬里空¶
　　　詠猨¶
生在巫山更向西不知何事到巴溪中宵為憶秋雲伴¶
遥隔朱門向月啼¶
　　　桃花¶
桃花春色暖先開明媚誰人不看來可惜狂風吹落後¶
殷紅片片㸃莓苔¶
　　　薛老峰¶
<pb:KR4h0140_WYG_673-10b>¶
薛老峰頭三箇字須知此與石齊生直教截斷蒼苔色¶
浮世人儕眼始明¶
　　　弔李羣玉¶
羣玉詩名冠李唐投詩換得校書郎吟魂醉魄知何處¶
空有幽蘭隔岸香¶
　　　無等巖¶
建造上方藤影裏髙僧往往似天台不知名樹簷前長¶
曾問道人巖下來¶
<pb:KR4h0140_WYG_673-11a>¶
　　　　句¶
　古陵寒雨集髙鳥夕陽明　髙情千里外長嘯一聲初¶
　(以上見張/為主客圖)　月離山一丈風吹花數苞(見吟窗/雜錄)　曉來¶
　山鳥閙雨過杏花稀(見優古/堂詩話)　曲渚回灣鎖釣舟　平¶
　潮晩影沈清底逺岳危欄等翠尖(以上見海/錄碎事)　白日纔¶
　離滄海底清光先照户窗前(靈巖廣化/寺見閩志)　連雲天塹有¶
　山色極目海門無鴈行　可憐黄雀銜將去從此莊周¶
　夢不成(咏蝶志見/泉州)　禪是大溈詩是朴大唐天子只三¶
<pb:KR4h0140_WYG_673-11b>¶
　人(贈大/溈)¶
　¶
　¶
　¶
　¶
　¶
　¶
御定全唐詩巻六百七十三¶
