# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.755261
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二十六
<pb:KR4h0140_WYG_026-1a>¶
　欽定四庫全書¶
御定全唐詩巻二十六¶
　　　雜曲歌辭¶
　　　　古别離(沈佺期/)¶
　白水東悠悠中有西行舟舟行有返棹水去無還流奈¶
　何生别者戚戚懷逺遊逺遊誰當惜所悲㑹難收自君¶
　間(集作/閴)芳躧青陽四五遒皓月掩蘭室光風虛蕙樓相¶
　思無明晦長歎累冬秋離居分遲暮髙駕何淹留¶
<pb:KR4h0140_WYG_026-1b>¶
　　　　同前(孟雲卿/)¶
　朝日上髙臺離人怨秋草但見萬里天不見萬里道君¶
　行本遥(集作/迢)逺苦樂良難保宿昔夢同衾憂心夢顛(集/作)¶
　(常/傾)倒含酸欲誰訴轉轉傷懷抱結髮年已遲征行去何¶
　早寒暄有時謝顦顇難再好人皆算年壽死者何曾老¶
　少壯無見期水深風浩浩¶
　　　　同前(李益/)¶
　雙劒欲別風(一作/心)悽然雌沈水底雄上天江迴漢轉兩¶
<pb:KR4h0140_WYG_026-2a>¶
不見雲交雨合知何年古來萬事皆由命何用臨岐苦¶
涕漣¶
　　　同前二首(于濆/)¶
入室少情意出門多路岐黄鶴有歸日蕩子無還時人¶
誰無分命妾身何太竒君為東南風妾作西北枝青樓¶
鄰里婦終年畫長眉自倚對良匹笑妾空羅幃¶
郎本東家兒妾本西家女對門中道間終謂無離阻豈¶
知中道間遣作空閨主自是愛封侯非關備胡虜知子¶
<pb:KR4h0140_WYG_026-2b>¶
去從軍何處無良人¶
　　　同前二首(李端/)¶
水國葉黄時洞庭霜落夜行舟聞商估宿在楓林下此¶
地送君還茫茫似夢間後期知㡬日前路轉多山巫峽¶
通湘浦迢迢隔雲雨天晴見海檣月落聞津鼔人老自¶
多愁水深難急流清宵歌一曲白首對汀洲¶
與君桂陽别令君岳陽待後事忽差池前期日空在木¶
落鴈嗷嗷洞庭波浪髙逺山雲似盖極浦樹如毫朝發¶
<pb:KR4h0140_WYG_026-3a>¶
能㡬里暮來風又起如何兩處愁皆在孤舟裏昨夜天¶
月明長川寒且清菊花開欲盡薺菜拍(一作/泊)來生下江¶
帆勢速五兩遥相逐欲問去時人知投何處宿空令猨¶
嘯時泣對湘潭(集作/簟)竹¶
　　　同前(王縉/)¶
下階欲離别相對映蘭叢含辭未及吐淚落蘭叢中髙¶
堂靜秋日羅衣飄暮風誰能待明月迴首見牀空¶
　　　同前(僧皎然/)¶
<pb:KR4h0140_WYG_026-3b>¶
太湖三山口呉王在時道寂寞千載心無人見春草誰¶
堪(集作/識)緘怨者持此傷懷抱孤舟畏狂風一㸃宿煙島¶
望所思兮若何月蕩漾兮空波雲離離兮北斷鴈(集作/鴻)¶
眇眇兮南多身去兮天畔心折兮湖岸春山胡為兮塞¶
路使我歸夢兮撩亂¶
　　　同前(聶夷中/)¶
欲別牽郎衣問郎遊何處不恨歸日遲莫向臨卭去¶
　　　同前二首(施肩吾/)¶
<pb:KR4h0140_WYG_026-4a>¶
古人謾歌西飛燕十年不見狂夫面三更風作切夢刀¶
萬轉愁成繫腸線所嗟不及牛女星一年一度得相見¶
老母別愛子少妻送征郎血流既四面乃亦斷二腸不¶
愁寒無衣不怕飢無糧惟恐征戰不還鄉母化為鬼妻¶
為孀¶
　　　同前(呉融/)¶
紫燕(集作/鸞)黄鵠雖別離一舉千里何難追猶聞啼風與¶
呌月流連斷續令人悲賦情更有深繾綣碧甃千尋尚¶
<pb:KR4h0140_WYG_026-4b>¶
為淺蟾蜍正向清夜流蛺蝶須教墮絲罥莫道斷絲不¶
可續丹穴鳳皇膠不逺草草通流水不迴(集作莫道流/水不迴波)¶
海上兩潮長自返¶
　　　古離別(王適/)¶
昔歲驚楊柳髙樓悲獨守今年芳樹枝孤棲怨別離珠¶
簾晝不巻羅幔曉長垂苦調琴先覺愁容鏡獨知頻來¶
鴈度無消息罷去(集作/却)鴛文何用織夜還羅帳空有情¶
春著帬腰自無力青軒桃李落紛紛紫庭蘭蕙日氛氲¶
<pb:KR4h0140_WYG_026-5a>¶
已能顦顇今如此更復含情一待君¶
　　　同前(常理/)¶
君御狐白裘妾居緗綺幬粟鈿金夾膝花錯玉搔頭離¶
別生庭草征行斷戍樓蠨蛸網清曙菡蓞落紅秋小膽¶
空房怯長眉滿鏡愁為傳兒女意不用逺封侯¶
　　　同前(姚係/)¶
凉風已嫋嫋露重木蘭枝獨上髙樓望行人逺不知輕¶
寒入洞戸明月滿秋池燕去鴻方至年年是别離¶
<pb:KR4h0140_WYG_026-5b>¶
　　　同前(張彪/)¶
離別無逺近事歡情亦悲不聞車輪聲後會將何時去¶
日忘寄書來日乖前期縱知明當還一夕千萬思¶
　　　同前(趙微明/)¶
違(集作/為)別未㡬日一日如三秋猶疑望可見日日上髙¶
樓惟見分手處白蘋滿芳洲寸心寧死別不忍生離愁¶
　　　同前二首(孟郊/)¶
松山雲繚繞萍路水分離雲去有歸日水分無合時春¶
<pb:KR4h0140_WYG_026-6a>¶
芳役雙眼春色柔四支楊柳織別愁千條萬條絲¶
山川古今路縱横無斷絶來往天地間人皆有離別行¶
衣未束帶中腸已先結不用看鏡中自知生白髮欲陳¶
去留意聲向言前咽愁結填心胸茫茫若為說荒郊煙¶
莽蒼曠野風凄切處處得相隨人那不如月¶
　　　同前(顧況/)¶
西江上風動麻姑嫁時浪西山為水水為塵不是人間¶
離別人¶
<pb:KR4h0140_WYG_026-6b>¶
　　　同前(僧貫休/)¶
離恨如㫖酒古今飲皆醉只恐長江水盡是兒女淚伊¶
余非此軰送人空把臂他日再相逢清風動天地¶
　　　同前(韋莊/)¶
晴煙漠漠柳毿毿不那離情酒半酣更把馬鞭雲外指¶
斷腸春色在江南¶
　　　生別離(孟雲卿/)¶
結髮生別離相思復相保何知(集作/如何)日已久五變庭中¶
<pb:KR4h0140_WYG_026-7a>¶
草眇眇天海途悠悠呉江島但恐不出門出門無逺道¶
逺道行既難家貧衣服單嚴風吹積雪晨起鼻何酸人¶
生各有戀(一作/志)豈不懷所安分明天上日生死誓(集作/願)¶
同歡¶
　　　同前(白居易/)¶
食蘗不易食梅難蘗能苦兮梅能酸未如生別之為難¶
苦在心兮酸在肝晨雞載鳴殘月沒征馬重(一作/連)嘶行¶
人出迴看骨肉哭一聲梅酸蘗苦甘如蜜黄河水白黄¶
<pb:KR4h0140_WYG_026-7b>¶
雲秋行人河邊相對愁天寒野曠何處宿棠梨葉戰風¶
颼颼生離別生離別憂從中來無斷絶憂積(一作/極)心勞¶
血氣衰未年三十生白髮¶
　　　逺別離(李白/)¶
逺別離古有皇英之二女乃在洞庭之南瀟湘之浦海¶
水直下萬里深誰人不言此離苦日慘慘兮雲冥冥猩¶
猩啼煙兮鬼嘯雨我縱言之將何補皇穹竊恐不照余¶
之忠誠雷馮馮兮欲吼怒堯舜當之亦禪禹君失臣兮¶
<pb:KR4h0140_WYG_026-8a>¶
龍為魚權歸臣兮䑕變虎或云(集作/言)堯幽囚舜野死九¶
疑聨緜皆相似重瞳孤墳竟何是帝子泣兮綠雲間隨¶
風波兮去無還慟哭兮逺望見蒼梧之深山蒼梧山崩¶
湘水絶竹上之淚乃可滅¶
　　　同前(張籍/)¶
蓮葉團團杏花拆長江鯉魚鰭鬛赤念君少年棄親戚¶
千里萬里獨為客誰言逺別心不易天星墜地能為石¶
㡬時斷得城南陌勿使居人有行役¶
<pb:KR4h0140_WYG_026-8b>¶
　　　同前二首(令孤楚/)¶
楊柳黄金穗梧桐碧玉枝春來消息斷早晚是歸時(集/作)¶
(期/)¶
玳織鴛鴦履金裝翡翠篸畏人相問著(集作/借問)不擬到城¶
南¶
　　　久别離(李白/)¶
别來㡬春未還家玉窗五見櫻桃花況有錦字書開緘¶
使人嗟至此腸斷彼心絶雲鬟緑(一作/霧)鬢罷攬(一作/梳)結¶
<pb:KR4h0140_WYG_026-9a>¶
愁如迴飇亂白雪去年寄書報陽臺今年寄書重相催¶
胡為東風(集作東風/兮東風)為我吹行雲使西來待來竟不來¶
落花寂寂(一作/寞)委青苔¶
　　　新別離(戴叔倫/)¶
手把杏花枝未曾經別離黄昏掩閨後寂寞自心(集作/心自)¶
知¶
　　　今别離(崔國輔/)¶
送别未能旋相望連水口船行欲映洲㡬度急揺手¶
<pb:KR4h0140_WYG_026-9b>¶
　　　暗别離(劉氏瑶/)¶
槐花結子桐葉焦單飛越鳥嗁青霄翠軒輾雲輕遥遥¶
燕脂淚迸紅線條瑶草歇芳心耿耿玉佩無聲畫屏冷¶
朱絃暗斷不見人風動花枝月中影青鸞脈脈西飛去¶
海闊天髙不知處¶
　　　潛别離(白居易/)¶
不得哭潛別離不得語暗相思兩心之外無人知深籠¶
夜瑣獨棲鳥利劍舂斷連理枝河水雖濁有清日烏頭¶
<pb:KR4h0140_WYG_026-10a>¶
雖黑有白時惟有潛離與暗別彼此甘心無後期¶
　　　别離曲(張籍/)¶
行人結束出門去馬蹏㡬時踏門路(集作㡬時更/踏門前路)憶昔¶
君初納綵時不言身屬遼陽戍早知今日當别離成君¶
家計良為誰男兒生身自有役那得悞我少年時不如¶
逐君征戰死誰能獨老空閨裏¶
　　　同前(陸龜䝉/)¶
丈夫非無淚不灑離别間仗劍對尊酒恥為游子顔蝮¶
<pb:KR4h0140_WYG_026-10b>¶
蛇一螫手壯士疾(集作/即)解腕所思在功名離别何足歎¶
　　　西洲曲(温庭筠詞一/作西州)¶
悠悠復悠悠昨日下西洲西洲風色好遥見武昌樓武¶
昌何鬱鬱儂家定無匹小婦被流黄登樓撫瑶瑟朱絃¶
繁復輕素手直淒清一彈三四解掩抑似含情南樓登¶
且望西江廣復平艇子揺兩槳催過石頭城門前烏臼¶
樹慘澹天將曙鵾鵊(一作/鸂鷘)飛復還郎隨早帆去迴頭語¶
同伴定復負情儂去帆不安幅作抵使西風他日相尋¶
<pb:KR4h0140_WYG_026-11a>¶
索莫作西洲客西洲人不歸春草年年碧¶
　　　荆州樂(李白/)¶
白帝城邊足風波瞿塘五月誰敢過荆州麥熟繭成蛾¶
繰絲憶君頭緒多撥榖飛鳴奈妾何¶
　　　同前二首(劉禹錫/)¶
渚宫楊柳暗麥城朝雉飛可憐踏青伴乗暖著輕衣¶
今日好南風商旅相催發沙頭檣竿上始見春江闊¶
　　　荆州泊(李端/)¶
<pb:KR4h0140_WYG_026-11b>¶
南樓西下時月裏聞來棹桂水舳艫回荆州津濟鬧移¶
帷望星漢引帶思容貌今夜一江人惟應妾身覺¶
　　　紀南歌(劉禹錫/)¶
風煙紀南城塵土荆門路天寒獵獸者(一作多/獵騎)走上樊¶
姬墓¶
　　　宜城歌(劉禹錫/)¶
野水遶空城行塵起孤驛花(集作/荒)臺側生樹(集作/栢)石碣¶
陽鐫額靡靡度行人温風吹宿麥¶
<pb:KR4h0140_WYG_026-12a>¶
　　　長干曲四首(崔灝/)¶
君家定何處(集作何/處住)妾住在横塘停舟暫借問或恐是¶
同鄉¶
家臨九江水去來九江側同是長干人生小不相識¶
下渚多風浪蓮舟漸覺稀那能不相待獨自逆潮歸¶
三江潮水急五湖風浪湧由來花性輕莫畏蓮舟重¶
　　　長干行二首(李白/)¶
妾髮初覆額折花門前劇郎騎竹馬來遶牀弄青梅同¶
<pb:KR4h0140_WYG_026-12b>¶
居長干里兩小無嫌猜十四為君婦羞顔尚不(一作/未嘗)開¶
低頭向暗壁千喚不一迴十五始展眉願同塵與灰常¶
存抱柱信豈(一作/恥)上望夫臺十六君逺行瞿塘灩預堆¶
五月不可觸猨鳴(一作/聲)天上哀門前遲(一作/舊)行跡一一¶
生緑苔苔深不能掃落葉秋風早八月蝴蝶來雙飛西¶
園草感此傷妾心坐愁紅顔老早晚下三巴預将書報¶
家相迎不道逺直至長風沙¶
憶妾(一作/昔)深閨裏煙塵不曾識嫁與長干人沙頭候風¶
<pb:KR4h0140_WYG_026-13a>¶
色五月南風興思君在(一作/下)巴陵八月西風起想君發¶
揚子去來悲如何見少别離多湘潭㡬日到妾夢越風¶
波昨夜狂風度吹折江頭樹淼淼暗無邊行人在何處¶
北客真王公朱衣滿江中日暮來投宿數朝不肎東(集/無)¶
(此四/句)好乗浮雲驄佳期蘭渚東鴛鴦綠浦上翡翠錦屏¶
中自憐十五餘顔色桃李紅那作商人婦愁水復愁風¶
　　　同前(張潮/)¶
壻貧如珠玉壻富如埃塵貧時不忘舊富貴(集作/日)多寵¶
<pb:KR4h0140_WYG_026-13b>¶
新妾本富家女與君為偶匹惠好一何深中門不曾出¶
妾有繡衣裳葳蕤金縷光念君貧且賤易此從逺方逺¶
方三千里發去悔不已(集作思君/心未巳)日暮情更來空望去¶
時水孟夏麥始秀江上多南風商賈歸欲盡君今尚巴¶
東巴東有巫山窈窕神女顔常恐遊此山(集作/方)果然不¶
知還¶
　　　小長干曲(崔國輔/)¶
月暗送湖(集作/潮)風相尋路不通菱歌唱不輟知在此塘¶
<pb:KR4h0140_WYG_026-14a>¶
中¶
　　　把梁妻(僧貫休/)¶
秦之無道兮四海枯築長城兮遮北胡築人築土一萬¶
里把梁貞婦嗁嗚嗚上無父兮中無夫下無子兮孤復¶
孤一號城崩塞色苦再號把梁骨出土疲魂飢魄相逐¶
歸陌上少年莫相非¶
　　　盧女曲(崔灝/)¶
二月春來半宫中日漸長柳垂金屋暖花覆(集作/發)玉樓¶
<pb:KR4h0140_WYG_026-14b>¶
香拂匣先臨鏡調笙更炙簧還將盧女曲(集作歌/舞態)夜夜¶
(集作/只擬)奉君王¶
　　　盧姬篇(崔灝/)¶
盧姬小(集作/少)小魏王家緑鬢紅脣桃李花魏王綺樓十¶
二重水精簾箔繡芙蓉白玉闌干金作柱樓上朝朝學¶
歌舞前堂後堂羅袖人南窗北窗花發春翠幌珠簾鬬¶
絃(集作/絲)管一奏一彈雲欲斷君王日晚下朝歸鳴環佩¶
玉生光輝人生今日得驕(集作/嬌)貴誰道盧姬身細微¶
<pb:KR4h0140_WYG_026-15a>¶
　　　邯鄲才人嫁為厮養卒婦(李白/)¶
妾本叢臺女揚蛾入丹闕自倚顔如花寧知有凋歇一¶
辭玉階下去若朝雲没每憶邯鄲城深宫夢秋月君王¶
不可見惆悵至明發¶
　　　楊白花(柳宗元/)¶
楊白花風吹度江水坐令宫樹無顔色揺蕩春光千萬¶
里茫茫曉日下長秋哀歌未斷城鵶起¶
　　　茱茰女(萬楚/)¶
<pb:KR4h0140_WYG_026-15b>¶
山隂柳家女九日采茱茰復得東鄰伴雙為陌上姝插¶
花向髙髻結子置長裾作性恒(集作/常)遲緩非關詫丈夫¶
平明折林樹(集作/樾)日入反城隅俠客邀羅袖行人挑短¶
書蛾眉自有主年少莫踟蹰¶
　　　于闐采花(李白/)¶
于闐采花人自言花相似明妃一朝西入胡胡中美女¶
多羞死乃知漢地多名姝胡中無花可方比丹青能令¶
醜者妍無鹽翻在深宫裏自古妒蛾眉胡沙埋皓齒¶
<pb:KR4h0140_WYG_026-16a>¶
　　　秦女巻衣(李白/)¶
天子居未央妾侍(一作/來)巻衣裳顧無紫宫寵敢拂黄金¶
牀水至亦不去熊來尚可當微身奉日月飄若螢火(集/作)¶
(之/)光願君采葑菲無以下體妨¶
　　　愛妾換馬二首(張祜/)¶
一面妖桃千里蹏嬌姿駿骨價應齊乍牽玉勒辭金棧¶
催整花鈿出繡閨去日豈無霑袂泣歸時還有頓銜嘶¶
嬋娟躞蹀春風裏揮手揺鞭楊柳堤¶
<pb:KR4h0140_WYG_026-16b>¶
綺閣香銷華廏空忍將行雨換追風休憐柳葉雙眉翠¶
卻愛桃花兩耳紅侍宴永辭春色裏趂朝休立漏聲中¶
恩勞未盡情先盡暗泣嘶風兩意同¶
　　　枯魚過河泣(李白/)¶
白龍改常服偶被豫且制誰使爾為魚徒勞訴天帝作¶
書報鯨鯢勿恃風濤勢濤落歸泥沙翻遭螻蟻噬萬乗¶
慎出入柏人以為誡(一作/識)¶
　　　飲酒樂(聶夷中/調曲也)　(商/)¶
<pb:KR4h0140_WYG_026-17a>¶
日月似有事一夜行一周草木猶須老人生得無愁一¶
飲解百結再飲破百憂白髮欺貧賤不入醉人頭我願¶
東海水盡向杯中流安得阮歩兵同入醉鄉遊¶
　　　王孫遊(崔國輔/)¶
自與王孫别頻看黄鳥飛應由春草誤著處不成歸¶
　　　發白馬(李白/)¶
將軍發白馬旌節渡黄河簫鼔聒川嶽滄溟湧洪(一作/濤)¶
波武安有振瓦易水無寒歌鐵騎若雪山飲流涸滹沱¶
<pb:KR4h0140_WYG_026-17b>¶
揚兵獵月窟轉戰畧朝那倚劍登燕然邊烽列嵯峨蕭¶
條萬里外耕作五原多一掃清太漠包虎戢金戈¶
　　　結韈子(李白/)¶
燕南壯士呉門豪筑中置鉛魚隱刀感君恩重許君命¶
泰山一擲輕鴻毛¶
　　　沐浴子(李白/)¶
沐芳莫彈冠浴蘭莫振衣處世忌太潔志(一作/至)人貴藏¶
輝滄浪有釣叟吾與爾同歸¶
<pb:KR4h0140_WYG_026-18a>¶
　　　三臺二首(韋應物調天/寳中羽  曲)¶
一年一年老去明日後日花開未報長安平定萬國豈¶
得銜杯¶
冰泮寒塘始緑雨餘百草皆生朝來門閤無事晩下髙¶
齋有情¶
　　　上皇三臺(韋應物/)¶
不寐倦長更披衣出户行月寒秋竹冷風切夜窗聲¶
　　　突厥三臺¶
<pb:KR4h0140_WYG_026-18b>¶
鴈門山上鴈初飛馬邑闌中馬正肥日旰山西逢驛使¶
殷勤南北送征衣¶
　　　宫中三臺二首(王建/)¶
魚藻池邊射鴨芙蓉園裏看花日色柘袍相似不著紅¶
鸞扇遮¶
池北池南草緑殿前殿後花紅天子千年萬歲未央明¶
月清風¶
　　　江南三臺四首(王建/)¶
<pb:KR4h0140_WYG_026-19a>¶
揚州橋邊小(集作/少)婦長干市裏商人三(集作/二)年不得消¶
息各自拜鬼求神¶
青草湖邊草色飛猨嶺上猨聲萬里三湘(集作/湘江)客到有¶
風有雨人行¶
樹頭花落花開道上人去人來朝愁暮愁即老百年㡬¶
度三臺¶
聞身彊(一作/康)健且(一作/早)為頭白齒落難追准擬百年千¶
歲能得㡬許多時¶
<pb:KR4h0140_WYG_026-19b>¶
　　　築城曲(張籍之築城曲以小鼔為節築者下杵/以和  謂為睢陽曲唐書樂志曰睢陽)¶
　　　(操用舂/牘是也)¶
築城去(集作/處)千人萬人齊抱(集作/把)杵重重土堅試行錐¶
軍吏執鞭催作遲來時一年深磧裏著盡短衣渇無水¶
力盡不得抛(一作/休)杵聲杵聲未定(集作/盡)人皆死家家養¶
男當門户今日作君城下土¶
　　　同前五解(元稹/)¶
年年塞下丁長作出塞兵自從冒頓彊官築遮虜城(一/解)¶
<pb:KR4h0140_WYG_026-20a>¶
築城須努力城髙遮得賊但恐賊路多有城遮不得(二/解)¶
丁口傳父口莫問城堅不平城被虜圍漢斸城牆走(三/解)¶
因兹虜請(一作/請休)和虜往騎來多(集作/過)半疑兼半信築城¶
猶嵯峨(四/解)築城安敢煩願聽丁一言請築鴻臚寺兼愁¶
虜出關(五/解)¶
　　　同前(陸龜蒙/)¶
城上一掊土手中千萬杵築城畏不堅堅城在何處莫¶
歎築城勞(集作將/軍逼)將軍要却敵城髙功亦髙爾命何處¶
<pb:KR4h0140_WYG_026-20b>¶
(一作足/集作勞)惜(集作/二首)¶
　　　湖隂曲(温庭筠視序曰晉王敦舉兵至湖隂明/帝微行  其營伍由是樂府有湖隂曲)¶
　　　(後其詞亡因/作而附之)¶
祖龍黄須珊瑚鞭鐵驄金面青連錢虎髯㧞劍欲成夢¶
日壓賊營如血鮮海旗風急驚眠起甲重光揺照湖水¶
蒼黄追騎塵外歸森索妖星陣前死五陵愁碧春萋萋¶
灞川玉馬空中嘶羽書如電入青瑣雪腕如搥催畫鞞¶
白虬天子金煌鋩髙臨帝座迴龍章呉波不動楚山晚¶
<pb:KR4h0140_WYG_026-21a>¶
花壓闌干春晝長¶
　　　無愁果有愁曲(李商隱三無愁曲北齊歌也/天寳十  載改無愁為長歡)¶
東有青龍西白虎中含福皇包世度玉壺渭水笑清潭¶
鑿天不到牽牛處騏驎踏雲天馬獰牛山撼碎珊瑚聲¶
秋娥㸃滴不成淚十二玉樓無故釘推煙唾月抛千里¶
十番紅桐一行死白楊别屋鬼迷人空留暗記如蠶紙¶
日暮向風牽短絲血凝血散今誰是¶
　　　起夜來(施肩吾/)¶
<pb:KR4h0140_WYG_026-21b>¶
香銷連理帶塵覆合歡杯嬾臥相思枕愁吟起夜來¶
　　　起夜半(聶夷中/)¶
念逺心如燒不覺中夜起桃花帶露泛立在月明裏¶
　　　獨不見(沈佺期/)¶
盧家小(集作/少)婦鬱金堂海燕雙栖瑇瑁梁九月寒砧催¶
木葉十年征戍憶遼陽白狼河北音書斷丹鳳城南秋¶
夜長誰知(集作/謂)含愁獨不見使妾(集作/更教)明月照流黄¶
　　　同前(王訓/)¶
<pb:KR4h0140_WYG_026-22a>¶
日晚宜春暮風輭上林朝對酒近初節開樓蕩夜嬌(集/作)¶
(謡/)石橋通小澗竹路上青霄持底誰見許長愁成細腰¶
　　　同前(楊巨源/)¶
東風豔陽色柳緑花如霰競理同心鬟爭持合歡扇香¶
傳賈娘手粉離何郎面最恨巻簾時含情獨不見¶
　　　同前(李白/)¶
白馬誰家子黄龍邊塞兒天山三丈雪豈是逺行時春¶
蕙忽秋草莎雞鳴曲(集作/西)池風催寒㯶響月入霜閨悲¶
<pb:KR4h0140_WYG_026-22b>¶
憶與君别年種桃齊蛾眉桃今百餘尺花落成枯枝終¶
然獨不見流淚空自知¶
　　　同前(戴叔倫/)¶
前宫路非逺舊苑春將遍玉戸看早梅雕梁數歸(集作/飛)¶
燕身輕逐舞袖香暖傳歌扇自和秋風詞長侍昭陽殿¶
誰信後庭人年年獨不見¶
　　　同前(胡曾/)¶
玉關一自有氛埃年少從軍竟未回門外塵凝張樂榭¶
<pb:KR4h0140_WYG_026-23a>¶
水邊香滅按歌臺窗殘夜月人何處簾巻春風燕復來¶
萬里寂寥音信絶寸心爭忍不成灰¶
　　　攜手曲(田娥/)¶
攜手共惜芳菲節鶯嗁錦花滿城闕行樂逶迤念容色¶
色衰祇恐君恩歇鳳笙龍管白日隂盈虧自感青天月¶
　　　大垂手(聶夷中手言舞/而垂其  也)¶
金刀翦輕雲盤用黄金縷裝束趙飛燕教來掌上舞舞¶
罷飛燕死片片隨風去¶
<pb:KR4h0140_WYG_026-23b>¶
　　　夜夜曲(闕/)¶
愁人夜獨傷滅燭卧蘭房秖恐多情月旋來照妾牀¶
　　　同前(王偃/)¶
北斗星移銀漢低班姬愁思鳳城西青槐陌上人行絶¶
明月樓前烏夜嗁¶
　　　同前(僧貫休/)¶
蟪蛄切切風騷騷芙蓉噴香蟾蜍髙孤燈耿耿征婦勞¶
更深撲落金錯刀¶
<pb:KR4h0140_WYG_026-24a>¶
　　　秋夜長(王勃/)¶
秋夜長殊未央月明白露澄清光層城綺閣遥相望遥¶
相望川無梁北風受節鴈南(集作/南鴈)翔崇蘭委質時菊芳¶
鳴環曵履出長廊為君秋夜擣衣裳纎羅對鳳皇丹綺¶
雙鴛鴦調砧亂杵思自傷思自傷征夫萬里戍他鄉鶴¶
關音信斷龍門道路長所(集作/君)在天一方寒衣徒自香¶
　　　同前(張籍/)¶
秋天如水夜未央天漢東西月色光愁人不寐畏枕席¶
<pb:KR4h0140_WYG_026-24b>¶
暗蟲唧唧遶我傍荒城為村無更聲起看北斗天未明¶
白露滿田風褭褭千聲萬聲鶡鳥鳴¶
　　　秋夜曲二首(王建/)¶
天清漏長霜泊泊蘭緑收榮桂膏涸髙樓雲鬟弄嬋娟¶
古瑟暗斷秋風弦玉關遥隔萬里道金刀不翦雙淚泉¶
香囊火死香氣少向帷合眼(一作誰/眠閣)何時曉城烏作營¶
嗁野月秦川少婦生離别¶
秋燈向壁掩洞房良人此夜直明光天河悠悠漏水長¶
<pb:KR4h0140_WYG_026-25a>¶
南樓北斗兩相當¶
　　　同前(張仲素/)¶
丁丁漏水夜何長漫漫輕雲露月光秋壁闇蟲通夕響¶
寒衣未寄莫飛霜¶
　　　同前(王涯/)¶
桂魄初生秋露微輕羅已薄未更衣銀箏夜久殷勤弄¶
心怯空房不忍歸¶
　　　夜坐吟(李白/)¶
<pb:KR4h0140_WYG_026-25b>¶
冬夜夜寒覺夜長沈吟久坐坐北堂冰合井泉月入閨¶
青缸凝明(一作金/缸青凝)照悲嗁青(一作/金)缸滅嗁轉多掩妾淚¶
聽君歌歌有聲妾有情情聲合兩無違一語不入意從¶
君萬曲梁塵飛¶
　　　同前(李賀/)¶
踏踏馬頭(一作/蹏)誰見過眼看北斗直天河西風羅幕生¶
翠波鉛華笑妾顰青蛾為君起唱(一作/舞)長相思簾外嚴¶
霜皆倒飛明星爛爛東方陲紅霞稍出東南涯陸郎去¶
<pb:KR4h0140_WYG_026-26a>¶
矣乗斑騅¶
　　　夜寒吟(鮑溶/)¶
九衢金吾夜行行上宫玉漏遥分明霜飇乗隂掃地起¶
旅鴻迷雪繞枕聲逺人歸夢既不成留家惜夜歡心發¶
羅幕畫堂深皎潔蘭煙對酒客㡬人獸火揚光二三月¶
細腰楚姬絲竹間白紵長䄂歌閑閑豈識苦寒損朱顔¶
　　　定情篇(喬知之/)¶
共君結新婚歲寒心未卜相與遊春園各隨情所逐君¶
<pb:KR4h0140_WYG_026-26b>¶
念菖蒲花妾感苦寒竹菖花多豔姿寒竹有貞葉此時¶
妾比君君心不如妾簪玉歩河堤妖韶援緑籖(集作/荑)鳧¶
鴈將子遊鶯燕從雙栖君念春光好妾向春光嗁君時¶
不得意妾棄(集作/棄妾)還金閨結言本同心悲懽何未齊怨¶
咽前致辭願得申所悲人間丈夫易世路婦難為始經¶
天月照(集作始如/經天月)終若流星馳(此下集有天月相終/始流星無定期二句)長¶
信佳麗人失意非蛾眉廬江小吏婦非關織作遲本願¶
長相對今已長相思復有遊宦子結援從梁陳燕居崇¶
<pb:KR4h0140_WYG_026-27a>¶
三朝去來歴九春誓心妾終始蠶桑奉所親歸願未克¶
從黄金贈路人潔婦懷明義從汎河之津於今千萬年¶
誰當問水濵更憶倡家樓夫壻事封侯去時思(集作/恩)灼¶
灼去罷心悠悠不憐妾歲晏千載隴西頭以兹常惕惕¶
百慮恒盈積由來共結褵㡬人同匪石故歲雕梁燕雙¶
去今來隻今日玉庭梅朝紅暮成碧碧榮始芬敷黄葉¶
已淅瀝何用念芳春芳春有流易何用重懽娯懽娯俄¶
戚戚家本巫山陽歸去路何長叙言情未盡采菉已盈¶
<pb:KR4h0140_WYG_026-27b>¶
筐桑榆日映物(集作/及㬌)草(集作/物)色盈髙岡下有碧流水上¶
有丹桂香桂枝不須折碧流清且潔贈君比芳菲受惠¶
常不滅(集作/歇)贈君淚潺湲相思無斷絶妾有秦家鏡寳¶
匣装珠璣鑑來年二八不記易隂暉妾無光寂寂委照¶
影依依今日持為贈相識莫相違¶
　　　定情樂(施肩吾/)¶
敢嗟君不憐自是命不諧著破三條裾(集作/裙)卻還雙股¶
釵¶
<pb:KR4h0140_WYG_026-28a>¶
　　　春江曲(郭元振曲春/江巴女  也)¶
江水春沈沈上有雙竹林竹葉壞水色郎亦壞人心¶
　　　同前(張籍/)¶
春江無雲潮水平蒲心出水鳧雛鳴長干夫壻愛逺行¶
自染春衣縫已成妾身生長金陵側去年隨夫住江北¶
春來未到父母家舟小風多渡不得欲辭舅姑先問人¶
私向江頭祭水神¶
　　　同前(王涯/)¶
<pb:KR4h0140_WYG_026-28b>¶
揺漾越江春相將看(集作/采)白蘋歸時不覺夜出浦月隨¶
人¶
　　　同前二首(張仲素/)¶
家寄征江(集作/河)岸征人㡬歲遊不知潮水信每日到沙¶
頭¶
乗曉南湖去參差疉浪横前洲在何處霧(集作/霜)裏鴈嚶¶
嚶¶
　　　江上曲(李嘉祐/)¶
<pb:KR4h0140_WYG_026-29a>¶
江上澹澹芙蓉花江口蛾眉獨浣紗可憐應是陽臺女¶
坐對鸕鷀嬌不語掩面羞看北地人回首(集作/身)忽作空¶
山雨(集作/語)蒼梧秋色不堪論千載依依帝子魂君看峯¶
上斑斑竹盡是湘妃泣淚痕¶
　　　桃花曲(顧況/)¶
魏帝宫人舞鳳樓隋家天子泛龍舟君王夜醉春眠宴¶
不覺桃花逐水流¶
　　　樹中草(李白/)¶
<pb:KR4h0140_WYG_026-29b>¶
鳥銜野田草誤入枯桑裏客土植危根逢春猶不死草¶
木雖無情因依尚可生如何同枝葉各自有枯榮¶
　　　同前(張祜/)¶
青青樹中草託根非不危草生樹卻死榮枯君可知¶
　　　春遊吟(李章/)¶
初春遍芳甸千里靄盈矚美人摘新英歩歩玩春綠所¶
思杳何處宛在呉江曲可憐不得共芳菲日暮歸來淚¶
滿衣¶
<pb:KR4h0140_WYG_026-30a>¶
　　　春遊樂(施肩吾/)¶
一年三百六十日賞心那似春中物草迷曲塢花滿園¶
東家少年西家出¶
　　　同前二首(李端/)¶
遊童蘇合帶(集作/彈)倡女蒲葵扇初日映城時相思忽相¶
見褰裳踏露草理鬢回花面薄暮不同歸留情此芳甸¶
柘彈連錢馬銀鉤妥墮鬟采(集作/摘)桑春陌上踏草夕陽¶
間意合辭先露心誠貌卻閒明朝若相憶雲雨出巫山¶
<pb:KR4h0140_WYG_026-30b>¶
　　　春遊曲三首(張仲素/)¶
煙柳飛輕絮風榆落小錢濛濛百花裏羅綺競鞦韆¶
騁望登香閣爭髙下砌臺林間踏青去席上意錢(集作/寄牋)¶
來¶
行樂三春節林花百和香當年重意氣先占鬭雞場¶
　　　樂府二首(劉言史/)¶
花頷紅騣一向(集作/何)偏綠槐香陌欲朝天仍嫌衆裏嬌¶
行疾傍鐙深藏白玉鞭¶
<pb:KR4h0140_WYG_026-31a>¶
噴珠(集作/沫)團香小桂條玉鞭兼賜霍嫖姚弄影便從天¶
禁出碧蹏聲碎五門橋¶
　　　同前(顧況/)¶
暖谷春光至宸遊近甸榮雲隨天仗轉風入御簾輕翠¶
盖浮佳氣朱樓倚太清朝臣冠劍退宫女管絃迎細草¶
承雕輦繁花入幔城文房開聖藻武衛宿天營玉醴隨¶
觴至銅壺逐漏行五星含土德萬姓徹中聲親祀先崇¶
典躬推示勸耕國風新正樂農器近消兵道德關河固¶
<pb:KR4h0140_WYG_026-31b>¶
刑章日月明野人同鳥獸率舞感昇平¶
　　　同前(權德輿/)¶
光風澹蕩百花吐樓上朝朝學歌舞身年二八壻侍中¶
幼妹承恩兄尚主綠窗珠箔繡鴛鴦侍婢先焚百和香¶
鶯嗁日出不知曙寂寂羅幃春夢長¶
　　　同前三首(孟郊/)¶
蓮子不可得荷花生水中猶勝道傍柳無事蕩春風¶
淥萍與荷葉同此一水中風吹荷葉在淥萍西復東¶
<pb:KR4h0140_WYG_026-32a>¶
蓮花未開時苦心終日巻春水(一作/風)徒蕩漾荷花未開¶
展¶
　　　同前(陸長源/)¶
芙蓉初出水菡蓞露中花風吹著枯木無奈值空槎¶
　　　雜曲(王勃/)¶
智瓊神女來訪文君蛾眉始約羅袖初薰歌齊曲韻舞¶
亂行分(集作/紛)若向陽臺薦枕何啻得勝朝雲¶
　　　古曲五首(施肩吾/)¶
<pb:KR4h0140_WYG_026-32b>¶
可憐江北女慣唱江南曲揺蕩木蘭舟雙鳧不成浴¶
郎為匕上香妾為(集作/作)籠上灰歸時雖(集作/即)暖熱去罷¶
生塵埃¶
夜裁鴛鴦綺朝織蒲桃綾欲試一寸心待縫三尺冰¶
憐時魚得水怨罷商與參不如山支子卻解(集作/能)結同¶
心¶
紅顔感暮花白日同流水思君如(集作/若)孤燈一夜一心¶
死¶
<pb:KR4h0140_WYG_026-33a>¶
　　　　髙句麗(李白所唐亦有髙麗曲李勣破/髙麗  進後改夷賔引者是也)¶
　金花折風帽白馬小遲回翩翩舞廣袖似鳥海東來¶
　　　　摩多樓子(李賀/)¶
　玉塞去金人二萬四千里風吹沙作雲一時渡遼水天¶
　白水如練甲絲雙串斷行行莫苦辛城月猶殘半曉氣¶
　朔煙上趢趗胡馬蹏行人聽水别隔隴長東西¶
　¶
　¶
<pb:KR4h0140_WYG_026-33b>¶
　¶
　¶
　¶
　¶
　¶
　¶
　¶
御定全唐詩巻二十六¶
