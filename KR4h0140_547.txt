# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.890051
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百四十七
<pb:KR4h0140_WYG_547-1a>¶
　欽定四庫全書¶
御定全唐詩巻五百四十七¶
　　朱景𤣥¶
　朱景𤣥㑹昌時人官至太子諭徳詩一巻今存十五首¶
　　　　題呂食新水閣兼寄南商州郎中¶
　丹檻初結構孤髙冠清川庭臨谷中樹簷落山上泉曉¶
　色挂殘月夜聲雜繁絃青春去如水康樂歸何年¶
　　　　華山南望春¶
<pb:KR4h0140_WYG_547-1b>¶
　靈嶽多異狀巉巉出虛空閒雲戀巖壑起滅蒼翠中皓¶
　氣澄野水神光秘瓊宮鶴巢前林雪瀑落滿澗風春盡¶
　花未發川廻路難窮何因著山屐鹿跡尋羊公¶
　　　　水閣¶
　樓居半池上澄影共相空謝守題詩處蓮開淨碧中¶
　　　　迎風亭¶
　山雨留清氣溪飇送早凉時回石門歩階下碧雲光¶
　　　　雙櫧亭¶
<pb:KR4h0140_WYG_547-2a>¶
連簷對雙樹冬翠夏無塵未肯慙桃李成隂不待春¶
　　　蓮亭¶
囬塘冣幽處拍水小亭開莫怪䦨干濕鵁鶄夜宿來¶
　　　中峯亭¶
中峰上翠微窗曉早霞飛㡬引登上屐春風踏雪歸¶
　　　飛雲亭¶
上結孤圓頂飛軒出泰清有時迷處所梁棟曉雲生¶
　　　四望亭¶
<pb:KR4h0140_WYG_547-2b>¶
髙亭羣峰首四面俯晴川每見晨光曉階前萬井煙¶
　　　望蓮臺¶
秋臺好登望菡萏發清池半似紅顔醉凌波欲暮時¶
　　　茶亭¶
静得塵埃外茶芳小華山此亭真寂寞世路少人閒¶
　　　宿新安村歩¶
淅淅寒流漲淺沙月明空渚徧蘆花離人偶宿孤村下¶
永夜聞砧一兩家¶
<pb:KR4h0140_WYG_547-3a>¶
　　　逺聞本郡行春到舊山二首¶
一身從宦留京邑五馬遥聞到舊山已領煙霞光野徑¶
深慚老幼候柴關¶
清風借響松筠外畫隼停暉水石間定掩溪名在圖傳¶
共知軒蓋此登攀¶
　　　和崔使君臨發不得觀積雪¶
貧居稍與池塘近旬日軒車不降來一樹瓊花空有待¶
曉風看落滿青苔¶
<pb:KR4h0140_WYG_547-3b>¶
　　　句¶
塞鴻先秋去邉草入夏生(見酉陽/雜爼)¶
　薛宜僚¶
薛宜僚㑹昌中為左庶子詩二首¶
　　　别青州妓叚東美¶
經年郵驛許安棲一㑹他鄉别恨迷今日海帆飄萬里¶
不堪腸斷對含啼¶
阿母桃花方似錦王孫草色正如煙不須更向滄溟望¶
<pb:KR4h0140_WYG_547-4a>¶
惆悵歡情恰一年¶
　郭圓¶
郭圓㑹昌中為劒南節度使李固言從事檢校司門員¶
外郎詩一首¶
　　　詠韋臯¶
宣父從周又適秦昔賢誰少出風塵當時甚訝張延賞¶
不識韋臯是貴人(張延賞妻苖夫人有鑑特選韋臯為/壻延賞悔之不加齒禮後臯持節西)¶
(川以代延賞延/賞曰吾不識人)¶
<pb:KR4h0140_WYG_547-4b>¶
　崔鉉¶
崔鉉字台碩博陵人擢進士第累遷翰林學士中書舍¶
人㑹昌二年拜中書侍郎同中書門下平章事與李徳¶
裕不叶罷為陕虢觀察使宣宗初以御史大夫召進尚¶
書左僕射兼門下侍郎尋出為淮南節度使帝餞於太¶
液亭賜詩寵之咸通初徙山南東道荆南二鎮封魏國¶
公詩二首¶
　　　進宣宗收復河湟詩¶
<pb:KR4h0140_WYG_547-5a>¶
邉陲萬里注恩波宇宙羣芳洽凱歌右地名王争觧辮¶
逺方戎壘盡投戈煙塵永息三秋戍瑞氣遥清九折河¶
共遇聖明千載運更觀俗阜與時和¶
　　　詠架上鷹(太平廣記云鉉為兒時隨父元畧訪/韓晋公滉滉指架上鷹令詠鉉吟云)¶
　　　(云滉曰此兒可/前程萬里也)¶
天邉心膽架頭身欲擬飛騰未有因萬里碧霄終一去¶
不知誰是觧絛人¶
　元晦¶
<pb:KR4h0140_WYG_547-5b>¶
元晦稹之從子㑹昌初桂管觀察使終散騎常侍詩二¶
首¶
　　　越亭二十韻¶
乏才叨八使徇祿非三顧南服頒詔條東林證迷誤未¶
聞述職効偶脫囂煩趣激水濬坳塘縁崖欹磴歩西巖¶
煥朝旭深壑嚢宿霧影氣爽衣巾凉飇輕杖履臨髙神¶
慮寂逺眺川原布孤帆逗汀煙翻鵶集江樹獨探洞府¶
静怳若偓佺遇一瞬契真宗百年成妄故孱顔石户啟¶
<pb:KR4h0140_WYG_547-6a>¶
杳靄溪雲度松籟韻宫商鴛甍勢翔遡津梁危彴架濟¶
物虚舟渡環流馳羽觴金英妬妝嫮笳吟寒壘迥鳥噪¶
空山暮悵望麋鹿心低廻車馬路懸冠謝陶令褫珮懐¶
疏傅遐想蛻纓緌徒慙䘏襦袴福盈禍之倚權勝道所¶
惡何必棲禪關無言自冥悟¶
　　　除浙東留題桂郡林亭¶
紫泥逺自金鑾降朱斾翻馳鏡水頭陶令風光偏畏夜¶
子牟衰鬢暗驚秋西隣月色何時見南國春光豈再游¶
<pb:KR4h0140_WYG_547-6b>¶
莫遣豔歌催客醉不堪囬首翠蛾愁¶
　　　句¶
石静如開鏡山髙若聳蓮筍竿抽玉管花蔓綴金鈿(巖/光)¶
(亭樓海/虞衡志)¶
　路貫¶
路貫與元晦同登第官桂管觀察副使詩一首¶
　　　和元常侍除浙東留題¶
謝安致理逾三載黄霸清聲徹九重猶輟珮環歸鳳闕¶
<pb:KR4h0140_WYG_547-7a>¶
且將仁政到稽峯林間立馬羅千騎池上開筵醉一鍾¶
共喜甘棠有新詠獨慚霜鬢又攀龍¶
　鄭薫¶
鄭薫字子溥擢進士第歴宣歙觀察使懿宗初召還太¶
常少卿累吏部侍郎進左丞後以太子少師致仕號所¶
居為隐巖蒔松于庭號七松處士存詩一首¶
　　　贈鞏疇(并序/)¶
　　九華處士鞏疇擅𤣥言之要通易老其於浄名僧¶
<pb:KR4h0140_WYG_547-7b>¶
　　肇尤精達余在句溪時重其能車幣而致之及到¶
　　官舍再說易一說老氏將兒侄軰執巻列坐而傳¶
　　之老氏畢業而寇難作與鞏各散去不知其何如¶
　　存耶亡耶余既休居洛師鎖扉獨静巳卯冬十一¶
　　月半雪中有客叩柴門樵童視之走復曰鞏處士¶
　　遽下榻開關執手話艱苦鞏背簦笈草履杖靈壽¶
　　下笠且咍笑曰聞公恬養澹逸不屑于榮悴故以¶
　　𤣥成來助成之升榻觧笈散四書即易老浄肇也¶
<pb:KR4h0140_WYG_547-8a>¶
　　　明日講肇論階前多偃松髙桂氷棟墮落有琴瑟¶
　　　金石聲理致明妙神骨超爽自謂一時之遇曰與¶
　　　故人為徒又意此樂之難偕也遂成二十韻贈之¶
　宻雪松桂寒書窓導餘清風撼氷玉碎階前琴磬聲榻¶
　静几硯潔帙散縑緗明髙論展僧肇精言資鞏生立意¶
　加𤣥虛析理分縱横萬化悉在我一物安能驚江海何¶
　所動丘山常自平遲速不相閡後先徒起争鏡照分妍¶
　醜秤稱分重輕顔容寜入鑑銖兩豈關衡藴微道超忽¶
<pb:KR4h0140_WYG_547-8b>¶
　剖鐙音泠泠紙上掣牢鍵舌端揺利兵圓澈保直性客¶
　塵排妄情有住即非住無行即是行疏越捨朱絃哇滛¶
　鄙秦筝淡薄貴無味羊斟慙大羮洪逺包乾坤幽窅濳¶
　沈𠖇罔煩跬歩舉頓逹萬里程廬逺尚莫曉隐留曽誤¶
　聽直須持妙說共詣毗耶城¶
　　　　句¶
　項斯逢水部誰道不關情¶
御定全唐詩巻五百四十七¶
