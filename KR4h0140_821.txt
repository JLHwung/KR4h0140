# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:05.906226
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百二十一
<pb:KR4h0140_WYG_821-1a>¶
　欽定四庫全書¶
御定全唐詩卷八百二十一¶
　　皎然¶
　　　　弔靈均詞¶
　昧天道兮有無聼汨(音/覔)渚兮躊躇期靈均兮若存問神¶
　理兮何如願君精兮為月出孤影兮示予天獨何兮有¶
　君君在萬兮不羣既氷心兮皎潔上問天兮胡不聞天¶
　不聞神莫覩若雲冥冥兮雷霆怒蕭條杳眇兮餘草莾¶
<pb:KR4h0140_WYG_821-1b>¶
　古山春兮爲誰今猿哀兮何思風激烈兮楚竹死國殤¶
　人悲兮雨颸颸雨颸颸兮望君時光茫蕩漾兮化為水¶
　萬古忠貞兮徒爾為¶
　　　　歩虚詞¶
　予因覽眞訣遂感西城(一作/域)君玉笙(一作/皇)下青冥人間¶
　未曾聞日華鍊精(一作/魂)魄皎皎無垢氛謂我有僊骨且¶
　令餌氤氲俯仰媿靈顔願隨鸞鵠羣俄然動風馭縹渺¶
　歸青雲¶
<pb:KR4h0140_WYG_821-2a>¶
　　　奉應顔尚書眞卿觀𤣥眞子置酒張樂舞破陣¶
　　　畫洞庭三山歌¶
道流跡異人共驚寄向畫中觀道情如何萬象自心出¶
而心澹然無所營手援毫足蹈節披縑灑墨稱麗絶石¶
文亂㸃急管催雲態徐揮慢歌發樂(音/洛)縱酒酣狂更好¶
攢峰若雨縱横埽尺波澶漫意無涯片嶺崚嶒勢將倒¶
盼睞方知造境難象忘神遇非筆端昨日幽竒湖上見¶
今朝舒卷手中看興餘輕拂逺天色曾向峰東海邉識¶
<pb:KR4h0140_WYG_821-2b>¶
秋空暮景颯颯容翻疑是眞畫不得顔公素髙山水意¶
常恨三山不可至賞君狂畫忘逺遊不出軒墀坐蒼翠¶
　　　答韋山人隱起龍文藥瓢歌¶
隱人藥瓢天下絶全如渾金割如月彪炳文章智使然¶
生成在我不在天若言有物不繇物何意中虚道性全¶
韋生能詩兼好異獲此靈瓢逺相遺仙侯玉帖人漫傳¶
若士青囊世何秘一捧一開如見君藥盛五色香氤氲¶
背(一作/階)上驪龍蟠不睡張鱗擺頷生風雲世人强知金¶
<pb:KR4h0140_WYG_821-3a>¶
丹道黙僊不成穢僊老年少紛如陌上塵不見吾瓢盡¶
枯槁聊將繫肘歩何輕便有三山孤鶴情東方小兒乏¶
此物遂令僊籍獨無名¶
　　　桃花石枕歌贈康從事¶
卞山幽石産竒璞荆人至死採不著何人琢枕持贈君¶
片片桃花開未落劍工見兮可為劍(昆吾石鐡/可鑄為劍)玉工辨¶
兮知非石至寳繇來覽(一作/鑑)者稀今君獨鍳應欲惜何¶
辭售(一作/集)與章(一作/韋)天眞幸得提擕近玉人可中棄置¶
<pb:KR4h0140_WYG_821-3b>¶
君不顧天生秀色徒璘玢四座喧喧争目悦巧過造化¶
稱一絶莫言昨日因錯磨看取從來無㸃缺六月江南¶
暑未䦨一尺花氷試枕看髙窗正午風颯變室中不减¶
春天寒主人所重重枕徳文章外餙徒相惑更有堅貞¶
不易心與君天下為士則¶
　　　張伯英(一作/伯髙)草書歌¶
伯英死後生伯髙朝看手把山中毫先賢草律我草狂¶
風雲陣發愁鍾王須臾變態皆自我象形類物無不可¶
<pb:KR4h0140_WYG_821-4a>¶
閬風遊雲千萬朶驚龍蹴踏飛欲墮更睹鄧林花落(一/作)¶
(落/葉)朝狂風亂攪何飄飄(一作/飄颻)有時凝然筆空握情在寥¶
天獨飛鶴有時取勢氣更髙憶得春江千里濤張生竒¶
(一作/草)絶難再遇(王小令草書/古今稱草絶)草罷臨風展輕素陰慘陽¶
舒如有道鬼狀魑容若可懼黄公酒壚興偏入阮籍不¶
嗔嵇亦顧長安酒牓醉後書此日騁君千里歩¶
　　　寒栖子歌(曾居廬山欲有/事羅浮之行)¶
君在廬山知不羣有疑是鶴又是雲生死塵埃汚不得¶
<pb:KR4h0140_WYG_821-4b>¶
眼前榮利徒紛紛今日惠然來訪我酒榼書囊肩背荷¶
拂除衣上餌煙霞昨夜胥門宿蔡家天然不飲亦不食¶
抛名換姓覔不得且向人間作酒僊不肻將身生羽翼¶
停形為餌天地根(胎息/道成)世人皆死我獨存洗慮因吞清¶
明籙世人皆貪我常足栖子妙今道已成手把𤣥樞心¶
運冥能令鬼哭神效靈身如飄風不可絆朝遊崆峒夕¶
汗漫向來坐客猶未散忽憶羅浮欲去時遥指孤雲作¶
路岐海上仙遊不可見人間日落空桑枝¶
<pb:KR4h0140_WYG_821-5a>¶
　　　翔隼歌送王端公¶
古人賞神駿何如秋隼擊獨立髙標望霜翮應看天宇¶
如咫尺低廽拂地凌風翔鵬雛敢下鴈斷行晴空四顧¶
忽不見有時獨出青霞傍窮陰萬里落寒日氣殺草枯¶
增奮逸雲塞斜飛攪葉迷雪天直上穿花疾見君髙情¶
有所屬贈别因歌翔隼曲離亭惨惨客散時歌盡路長¶
意不足¶
　　　白雲歌寄陸中丞使君長源¶
<pb:KR4h0140_WYG_821-5b>¶
一見西山雲使人情意逺憑髙發詠何超遥道妙如君¶
(一作/冇如)有(一作/君)舒卷縈空叠景多麗容衆峰峰上自為峰¶
潔白不繇陰雨積髙明肻共雜煙重萬物有形皆有著¶
白雲有形無(一作/難)繫縛黄金被爍玉亦瑕一片飄然汙¶
不著或逢天上或人間人自營營雲自閑忽爾飛來暫¶
爲侣忽然飛去莫能攀逸民對雲效髙致禪子逢雲增¶
道意白雲遇物無偏頗自是人心見同異閶闔天門宜¶
曙看為(一作/華)纓作蓋擁千官從龍合沓臨清暑(殿/名)就日¶
<pb:KR4h0140_WYG_821-6a>¶
逶迤繞露寒(宫/名)誰憐西山雲亭亭處幽絶坐石長看非¶
我羈手中欲攬(一作/攪)待君説貞白先生那得知只(一作/解)¶
向空山(一作/山中)自怡悦¶
　　　裴端公使君清席賦得青桂歌送徐長史¶
昔年攀桂為留人今朝攀桂送歸客秋風桃李揺落盡¶
爲君青青伴松柏謝公南樓送客還髙歌桂樹凌寒山¶
應憐獨秀空林上空賞敷華積雪間昨夜一枝生在月¶
嬋娟可望不可折若為天上堪贈行徒使亭亭照離别¶
<pb:KR4h0140_WYG_821-6b>¶
　　　周長史昉畫毗沙門天王歌¶
長史畫神獨感神髙歩(一作/妙)區中無兩人雅而逸髙且¶
眞形生虚無忽可親降魔大㦸縮在手倚天長劍横諸¶
紳慈威示物雖凛凛在徳無秋唯有春吾知眞象本非¶
色此中妙用君心得茍能下筆合神造誤㸃一㸃亦為¶
道寫出霜縑可舒卷何人應(一作/能)識此情遠秋齋清寂¶
無外物盥手焚香聊自展憶昔邉兵圍未解感得此神¶
天上下至今雲旗圖我形為君一顧煙塵清¶
<pb:KR4h0140_WYG_821-7a>¶
　　　奉和顔魯公眞卿落𤣥眞子舴艋舟歌(楚章華/臺成願)¶
　　　(與諸侯/落之)¶
滄浪子後𤣥眞子冥冥釣隱江之汜刳木新成舴艋舟¶
諸侯落舟自兹始得道身不繫無機舟亦閑從水逺逝¶
兮任風還朝五湖兮夕三山停綸乍入芙蓉浦擊汰時¶
過明月灣太公取璜我不取龍伯釣鼇我不釣竹竿嫋¶
嫋魚簁簁此中自得還自笑汗漫一遊何可期後來誰¶
遇氷雪姿上古初聞出堯世今朝還見在堯時¶
<pb:KR4h0140_WYG_821-7b>¶
　　　鄭容全成蛟形木机歌¶
萬物貴天然天然不可得渾樸無勞剞劂工幽姿自可¶
蛟龍質欲騰未去何翩翩揚袂争前誰敢拂可中風雨¶
一朝至還應不是池中物蒼山萬重採一枝形如噐車¶
生意竒風號雨噴心不折衆木千藂君獨知(廣徳中鄭/生避賊吳)¶
(興毗山於稠人之/中遇予獨見稱賞)髙人心多越格有時就月吟春風持¶
來座右驚神客愛君開閤江之濵白雲黄鶴長相親南¶
郭子綦我不識非君獨是是何人¶
<pb:KR4h0140_WYG_821-8a>¶
　　　奉同顔使君眞卿清風樓賦得洞庭歌送吳鍊¶
　　　師歸林屋洞¶
名山洞府到金庭三十六洞稱最靈不有古僊啟其祕¶
今日安知靈寳經中山鍊師栖白雲道成仙秩號元君¶
(安之髙仙者有元君次有/天人元君有秩比左仙公)三千甲子朝玉帝世上如今¶
名始聞吐納青牙飬肌髮花冠玉舄何髙潔不聞天上¶
來謫仙自是人間授眞訣呉興太守道家流仙師逺放¶
清風樓應將内景還飛去且從分風當此留湖之山兮¶
<pb:KR4h0140_WYG_821-8b>¶
樓上見山冥冥兮水悠悠世人不到君自到縹緲仙都¶
誰與儔黄鶴孤雲天上物物外飄然自天匹一别千年¶
未可期仙家不數人間日¶
　　　戞銅椀為龍吟歌(并序/)¶
　　唐故太尉房公琯早嵗嘗隱終南山峻壁之下徃¶
　　徃聞龍吟聲清而静滌人邪想時有好事僧潛戞¶
　　之以五金寫之唯銅聲酷似他日房公偶至山寺¶
　　聞林嶺間有此聲乃曰龍吟復遷於兹矣僧因出¶
<pb:KR4h0140_WYG_821-9a>¶
　　其器以告公命戞之驚曰眞龍吟也大厯十三祀¶
　　秦僧傳至桐江予使童兒戞金倣之亦不减秦聲¶
　　也緇人或有譏者曰此達僧之事可以嬉娯爾曹¶
　　無以𤨏行自拘因賦龍吟歌以見其意¶
逸僧戞椀為(一作/聞)龍吟世上未曾聞此音一從太尉房¶
公賞遂使秦人傳至今初戞徐徐聲漸顯樂音不管何¶
人辯似出龍泉(一作/淵)萬丈底乍怪聲來近而逺未必全¶
繇戞者功(一作/工)聲生虚無非椀中寥亮掩清笛縈迴凌¶
<pb:KR4h0140_WYG_821-9b>¶
細風遥聞不斷在煙杪萬籟無聲天境空(聼專一境則/衆音不聞非)¶
(萬籟之/無聲也)乍(一作/昨)向天台宿華頂秋宵一吟更清迥能令¶
聼者易常性憂人忘憂躁人静今日鏗鍠江上聞蛟螭¶
奔飛如得羣聲過陰嶺恐成雨響駐晴天將起(一作/遏)雲¶
坐來吟盡空江(一作/江上)碧却尋向者聼(一作/聲)無跡人生萬¶
事將此同暮賤朝榮動還寂¶
　　　飲茶歌誚崔石使君¶
越人遺我剡溪(一作/山)茗採得金牙爨金鼎素瓷雪色縹¶
<pb:KR4h0140_WYG_821-10a>¶
(一作/飄)沫香何似諸仙瓊蕊漿一飲滌昏寐情來(一作/思)朗¶
爽(一作/爽朗)滿天地再飲清我神忽如飛雨灑輕塵三飲便¶
得道何須苦心破煩惱此物清髙世莫知世人飲酒多¶
(一作/徒)自欺愁(一作/好)看畢卓甕間夜笑向陶濳籬下時崔¶
侯啜之意不巳狂歌一曲驚人耳孰知茶道全爾眞唯¶
有丹邱得如此¶
　　　買藥歌送楊山人¶
華陰少年何所希欲餌丹砂化骨飛江南藥少淮南有¶
<pb:KR4h0140_WYG_821-10b>¶
暫别胥門上京口京口斜通江水流裴回應上青山頭¶
夜驚潮没鸕鷀堰朝看日出芙蓉樓揺蕩(一作/蕩漾)春風亂¶
帆影片雲無數是揚州揚州喧喧賣藥市浮俗無由識¶
仙子河間姹女直千金紫陽夫人服不死吾於此道復¶
何如昨朝新得蓬萊書¶
　　　薛卿教長行歌(時量移湖/州别駕)¶
桂陽仙柳道家説昔傳蘇君今是薛聊將握槊偶時人¶
便(一作/却)被人間稱冠絶黄楊文局龜螭蟠琢成骰(一作/頭)¶
<pb:KR4h0140_WYG_821-11a>¶
子䨇琅玕初疑月破雲中墮復怪星移指下攢誰識兵¶
竒勢可保坐看將軍上(一作/占)一道(長行有/將軍梁)有時彩王(去/聲)¶
非所希笑擊單于出重圍鳧驚隼擊疾若飛左顧右盻¶
生光輝家本聨姻漢戚里身是長安貴公子名髙藝絶¶
何翩翩幾廻決勝君王前扈(一作/屢)逰長樂與祈年人望¶
青雲白日邊謫宦江南歳陰晩還將此道聊自遣繇來¶
君子行最長(長行經冇君/子行小人行)予亦知君寄心逺¶
　　　桃花石枕歌送安吉康丞(并序/)¶
<pb:KR4h0140_WYG_821-11b>¶
　　安吉古桃州也今為吳興右邑士遐副焉於南山¶
　　獲桃花石異而重之珍於席上士遐將赴京師故¶
　　帥詩人以君所寶之物髙歌贈行¶
君吏桃州尚竒(一作/寄)跡桃州採得桃花石爛疑朝日照¶
已舒含似春風吹未坼圭璋特達世所珍吾知此物亦¶
其倫應羨花開不凋悴應嘉玉片無緇磷立性堅剛平¶
若砥君子偏將交道比何人亦秉堅剛姿吾見君心得¶
如此君心所好我獨知别多見少長相思從來賞翫安¶
<pb:KR4h0140_WYG_821-12a>¶
左右萬里提擕君莫辭¶
　　　賦得呉王送女潮歌送李判官之河中府¶
見説呉王送女時行宫直到荆溪口溪上千年送女潮¶
爲感呉王至今有乃知昔人繇志誠流水無情翻有情¶
平波忽起二三尺此上疑與神仙宅今人猶望荆之湄¶
長令望者增所思呉王已殁女不返潮水無情那有期¶
溪草何草號帝女溪竹何竹號湘妃靈濤旦暮自堪傷¶
的皪嬋娟又争發客歸千里自兹始覽古髙歌感行子¶
<pb:KR4h0140_WYG_821-12b>¶
不知别後相見期君意何如此潮水¶
　　　觀李中丞洪二美人唱歌軋筝歌(時量移湖/州長史)¶
君家雙美姬善歌工筝人莫知軋用蜀竹絃楚絲清哇¶
(哇音娃/歌聲也)宛轉聲相隨夜静酒闌佳月前髙張水引何(一/作)¶
(仍/)淵淵美人矜名曲不誤蹙響時時如迸泉趙琴(一作/瑟)¶
素所佳齊謳世稱絶筝歌一動凡音輟凝絃且莫停金¶
罍滛(一無/淫字)聲已闋雅聲來遊魚噞喁鶴裵回主人髙情¶
始爲開髙情放浪出常格偶世有名道無跡勲業先登¶
<pb:KR4h0140_WYG_821-13a>¶
上將科文章已冠諸人籍每笑石崇無道情輕身重色¶
禍亦成君有佳人當禪伴於中不廢學無生愛君天然¶
性寡欲家貧禄薄常知足謫官無愠如古人交道忘言¶
比前躅不意全家萬里來湖中再見春山緑呉興公舍¶
幽且閒何妨寄隱在其間時議名齊謝太傅更看擕妓¶
似東山¶
　　　陳氏童子草書歌¶
書家孺子有竒名天然大草令人驚僧䖍老時把筆法¶
<pb:KR4h0140_WYG_821-13b>¶
孺子如今皆暗合飇揮電灑眼不及但覺毫端鳴颯颯¶
有時作㸃險且能太行片石看欲崩偶然長掣濃又燥¶
少室枯松欹不倒夏室炎炎少人歡山軒日色在闌干¶
桐花飛盡子規思主人髙歌興不至濁醪不飲嫌昏沈¶
欲玩草書開我襟龍爪狀竒鼠鬚鋭水(一作/氷)牋白晳越¶
人惠王家小令草最狂為予灑出(一作/揮灑)驚騰勢¶
　　　飲茶歌送鄭容¶
丹邱羽人輕玉食採茶飲之生羽翼(天台記云丹邱出/大茗服之羽化)¶
<pb:KR4h0140_WYG_821-14a>¶
名藏仙府世空(一作/莫)知骨化雲宫人不識雲(一作/雪)山童¶
子調金鐺楚人茶經虚得名霜天半夜芳草折爛漫(一/作)¶
(熳/)緗花啜又(一作/久)生賞君(一作/常説)此茶祛我疾(一作賞君/茶祛我疾)¶
使人胸中蕩憂慄日上香罏情未畢醉(一作/亂)踏虎溪雲¶
髙歌送君出¶
　　　花石長枕歌答章居士贈¶
楚山有石郢人琢琢成長枕知是玉全疑氷片坐(一作/睡)¶
恐銷間發花藂驚不足贈予比之金琅玕瓊花爛漫(一/作)¶
<pb:KR4h0140_WYG_821-14b>¶
(爛/爛)浮席端吾師道(一作/遣)吾不執寶今日感君因執看試¶
叩鏗然應清律纖塵不留蠅敢拂萬物皆因造化資如¶
何獨負清貞質南山有雲鵠在空長松爲我生凉風髙¶
友(一作/文)朗詠樂其中行住四儀皆道意不學小乘一曲¶
(一作/西竺)士唯將此物安座隅取次閑眠有禪味¶
　　　觀王右丞維滄洲圖歌¶
滄洲誤是眞萋萋忽盈視便有春渚情褰裳掇芳芷颯¶
然風至草不動始悟丹青得如此丹青變化不可尋翻¶
<pb:KR4h0140_WYG_821-15a>¶
空作有移人心猶言雨色斜拂座乍似水凉來入襟滄¶
洲説近三湘口誰知巻得在君手披圖擁褐臨水時翛¶
然不異滄洲叟¶
　　　洞庭山維諒上人院階前孤生橘樹歌¶
洞庭仙山但生橘不生凡木與梨栗眞子無私(一作/松)自¶
不栽感得一株階下出細葉繁枝委露新四時常緑不¶
闗春若言此物無道性何意孤生來就(一作/就來)人二月三¶
月山初暖最憂低簷數枝短白花不用烏(一作/鳥)銜來自¶
<pb:KR4h0140_WYG_821-15b>¶
有風吹手中滿九月十月争破顔金實離離色殷殷(一/作)¶
(顔色/殷)一夜天晴香滿山天(一作/山)生珍木異於俗俗士來¶
逢不敢觸清隂獨歩禪起時徙倚前看看不足¶
　　　春夜賦得漉水囊歌送鄭明府¶
吳縑楚練何白晳居士持來遺禪客禪客能裁漉水囊¶
不用衣(一作/良)工秉刀尺先師遺我(一作/戒)式無缺一濾一¶
翻心敢賖夕望東峰思潄盥曨曨斜月懸燈紗徙倚花¶
前漏初斷白猨争嘯驚禪伴玉瓶徐瀉賞(一作/尚)涓涓濺¶
<pb:KR4h0140_WYG_821-16a>¶
著蓮衣水珠滿因識仁人爲宦情還如漉水愛蒼生聊¶
歌一曲與君别莫忘寒泉見㡳清¶
　　　湛處士枸杞架歌¶
天生靈草生靈地誤生人間人不貴獨君井上有一根¶
始覺人間衆芳異拖線垂絲宜曙看裴囬滿架何珊珊¶
春風亦解愛此物褭褭時來傍香實濕雲綴葉擺不去¶
翠羽銜花驚畏失肻羨孤松不凋色皇天正氣肅不得¶
我獨全生異此輩順時榮落不相背孤松自被斧斤傷¶
<pb:KR4h0140_WYG_821-16b>¶
獨我柔枝保無害黄油酒囊石棊局吾羡湛生心出俗¶
(一作吾湛生/心出世俗)擷芳生(一作/坐)影風灑懐其致翛然此中足¶
　　　觀裴秀才松石障歌¶
誰工此松唯拂墨巧思丹青營不得初寫松梢風正生¶
此中勢與眞松争髙柯細葉動颯颯乍聼幽飀如有聲¶
左右雙松更竒絶龍鱗麈尾仍半折經春寒色聚不散¶
逼座陰陰將下雪荆門石狀凌璵璠蹙成數片倚松根¶
何年蒨蒨苔黏跡幾夜潺潺水擊㾗裴生詩家後來客¶
<pb:KR4h0140_WYG_821-17a>¶
為我開圖翫松石對之自有髙世心何事勞君上山屐¶
　　　送顧處士歌(呉興丘司議之/女聓即况也)¶
呉門顧子予早聞風貌眞古誰似君人中黄憲與顔子¶
物表孤髙將片雲性背時人髙且逸平生好古無儔匹¶
醉書在篋稱絶倫神畫開厨怕飛出謝氏檀郎亦可儔¶
道情還似我家流安貧日日(一作/用晦)讀書坐不見將名干¶
五侯知君别業長洲外欲行秋田循(一作/脩)畎澮門前便¶
取觳觫乘腰上還將鹿盧(一作/轆轤)佩禪子有情非世情御¶
<pb:KR4h0140_WYG_821-17b>¶
荈貢餘聊贈行滿道喧喧遇君别争窺玉潤與氷清¶
　　　水精數珠歌¶
西方眞人爲行宻(一作/蜜)臂上記珠皎如日佛名無著心¶
亦空珠去珠來體常一誰道佛身千萬身重重只向心¶
中出¶
　　　兵後西日溪行(并序/)¶
　　沈羲仙記銅峴地肺可以逃水又聖桃源記天地¶
　　改花源在即此地也此一章靈澈上人可以志之¶
<pb:KR4h0140_WYG_821-18a>¶
一從清氣上為天仙叟何年見乾海黄河幾度濁復清¶
此水如今未曾改西尋仙人渚誤入桃花穴風吹花片¶
使我迷時時問山驚踏雪石梁丹竈意更竒(石梁丹竈/銅峴仙人)¶
(渚靈跡/有四所)春草不生多故轍我來隱道非隱身如今世上¶
無風塵路是武陵路人非秦代人飯松得髙侣濯足偶¶
清津數片昔賢磐石在幾迴並坐戴綸巾¶
　　　姑蘇行(一作/臺)¶
古臺不見秋草衰(一作/凄)却憶吳王全盛時千年月照秋¶
<pb:KR4h0140_WYG_821-18b>¶
草上吳王在時幾廻望至今月出君不還世人空對姑¶
蘇山山中精靈安可覩轍跡人踪麋鹿聚嬋娟西子傾¶
國容化作寒陵一堆土¶
　　　短歌行¶
古人若不死吾亦何(一作/冇)所悲蕭蕭煙雨九原上白楊¶
青松葬者誰貴賤同一塵死生同一指人生在世(一作/萬代)¶
共如此何異浮雲與流水短歌行短歌無窮日巳傾鄴¶
宫梁苑徒有名春草秋風傷我情何為不學金仙侣一¶
<pb:KR4h0140_WYG_821-19a>¶
悟空王無死生¶
　　　山月行(一作闗山月/末句缺一字)¶
家家望秋月不及秋山望山中萬境長寂寥夜夜孤明¶
看月上海人皆言生海東山人自謂出山中憂虞歡樂¶
皆占月月本無心同不同自從有月山不改古人望盡¶
今人在不知萬世今夜時孤月將　誰更待(一作孤月/將誰更相)¶
(待/)¶
　　　顧渚行寄裴方舟¶
<pb:KR4h0140_WYG_821-19b>¶
我有雲泉隣渚山山中茶事頗相闗鶗鴂鳴時芳草死¶
山家漸欲收茶子伯勞飛日芳草滋山僧又是採茶時¶
繇來慣採無近遠隂嶺長兮陽崖淺大寒山下葉未生¶
小寒山中葉初卷(二山/名)呉椀(一作/姹)擕籠上翠微䝉䝉香¶
刾罥春衣迷山(一作/山述)乍可(一作/可)落花亂度水時驚啼鳥¶
飛家園不逺乘露摘歸時露彩猶滴瀝初看怕(一作/抽)出¶
欺玉英更取煎來勝金液昨夜西峰雨色過朝尋新茗¶
復如何女宫露澀青芽老堯市人稀紫筍多紫筍青芽¶
<pb:KR4h0140_WYG_821-20a>¶
誰得識日暮採(一作/探)之長太息清冷眞人待子元(仙傳/清冷)¶
(眞人裴君與道/人支子元為友)貯此芳香思何極¶
　　　武源行贈邱卿岑¶
昔年羣盗阻江東呉山動揺楚澤空齊人亦戴蜂蠆毒¶
美稷化為荆棘藂洶洶四顧多窟穴浮雲白波名不同¶
萬人死地當虎口一旦生涯懸彀(一作/鼔)中昨日將軍狥¶
死節悉向生民陷成血胸中豹畧張陣雲握内虵矛揮¶
白雪長洲南去接孤城居人散盡鼔譟驚三春不見芳¶
<pb:KR4h0140_WYG_821-20b>¶
草色四面唯聞刁斗聲此時狂寇紛如市君當要衝固¶
深壘縱横計出皆獲全士卒身先每輕死埽平氛祲望¶
呉門人間歳美桑柘繁比屋生全(一作/全生)受君賜連營罷¶
戰頼(一作/頂)君恩如何棄置功不(一作/未)録通籍無名滯江¶
曲㶚亭不重李將軍漢節猶輕蘇屬國荒營寂寂隱山¶
椒春意空驚故柳條野戰攻城盡(一作/只)如此即今誰是¶
霍嫖姚¶
　　　長安少年行¶
<pb:KR4h0140_WYG_821-21a>¶
翠樓春酒蝦蟇陵長安少年皆共矜紛紛半醉緑槐道¶
躞蹀花驄驕不勝¶
　　　風入松¶
西嶺松聲落日秋千枝萬葉風飀飀美人援琴弄成曲¶
寫得松間聲斷續聲斷續清我魂流波壊陵安足論美¶
人夜坐月明裏含少商兮㸃(一作/照)清徵風何凄(一作/凄凄)兮¶
飃飃(一作何/飃飉)攪寒松兮又夜起夜未央曲何長金徽更¶
促聲泱泱何人此時不得意意苦絃悲聞客堂¶
<pb:KR4h0140_WYG_821-21b>¶
　　　陪盧中丞閑逰山寺(此首與和閻士和李/蕙冬夜宴集詩畧同)¶
野寺出人境捨舟登逺峯林開明見月萬壑静聞鐘擁¶
燭明山翠交麾動水容如何股肱守塵外得相逢¶
　　　湖南草堂讀書招李少府¶
削去僧家(一作/中)事南池便隱居為憐松子壽還卜道家¶
書藥院常無客茶樽獨對余有時招逸史來飯野中蔬¶
　　　答李季蘭¶
天女來相試(一作/識)將花欲染衣禪心竟不起還捧舊花¶
<pb:KR4h0140_WYG_821-22a>¶
　歸¶
　　　　酬鄭判官湖上見贈¶
　歳歳湖南隱已成如何星使忽知名沙鷗慣識無心客¶
　今日逢君不解驚¶
　　　　送旻上人逰天台¶
　眞心不廢别試看越溪清知汝機忘盡春山自有情月¶
　思華頂宿雲愛石門行海近應須汎無令鷗鷺驚¶
　　　　送别¶
<pb:KR4h0140_WYG_821-22b>¶
　聞説情人怨别情霜天淅瀝在寒城長宵漫漫角聲發¶
　禪子無心恨亦生¶
　　　　與昂上人兩字繼合四句初字日¶
　有一鳥雛凌寒獨宿若逢雲雨兩兩相逐¶
　　　　次日¶
　野外有一人獨立無四鄰彼見是我身我見是彼身¶
　¶
御定全唐詩卷八百二十一¶
