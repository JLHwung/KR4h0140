# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.564723
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百五十六
<pb:KR4h0140_WYG_156-1a>¶
　欽定四庫全書¶
御定全唐詩巻一百五十六¶
　　王翰¶
　王翰字子羽晉陽人登進士第舉直言極諫調昌樂尉¶
　復舉超拔羣類召為袐書正字擢通事舍人駕部員外¶
　出為汝州長史改仙州别駕日與才士豪俠飲樂遊畋¶
　坐貶道州司馬卒集十巻今存詩一巻¶
　　　　贈唐祖二子¶
<pb:KR4h0140_WYG_156-1b>¶
　鴻飛遵枉渚鹿鳴思故羣物情尚勞愛况乃予别君别¶
　時花始發别後蘭再薰瑶觴滋白露寳瑟凝凉氛徘徊¶
　北林月悵望南山雲雲月𣺌千里音徽不可聞¶
　　　　飛燕篇¶
　孝成皇帝本嬌奢行幸平陽公主家可憐女兒三五許¶
　䒠茸惜是一園花歌舞向來人不貴(一作歌舞來/時由不歸)一旦¶
　逢君感君意君心見賞不見忘姊妹雙飛入紫房紫房¶
　綵女不得見専榮固寵昭陽殿紅妝寳鏡珊瑚臺青𤨏¶
<pb:KR4h0140_WYG_156-2a>¶
銀簧雲母扇日夕風傳歌舞聲祗擾長信憂人情長信¶
憂人氣欲絶君王歌吹終不歇朝弄瓊簫下綵雲夜踏¶
金梯上明月明月薄蝕陽精昏嬌妬傾城惑至尊巳見¶
白虹横紫極復聞飛燕啄皇孫皇孫不死燕啄折女弟¶
一朝如火絶明明天子咸戒之赫赫宗周褎姒滅古來¶
賢聖歎狐裘一國荒滛萬國羞安得上方斷馬劍斬取¶
朱門公子頭¶
　　　飲馬長城窟行(一作古/長城吟)¶
<pb:KR4h0140_WYG_156-2b>¶
長安少年無逺圖一生惟羡執金吾麒麟前殿拜天子¶
走馬西擊長城胡(一作走馬為/君西擊胡)胡沙獵獵吹人靣漢虜¶
相逢不相見遥聞鼙鼓動地來傳道單于夜猶戰此時¶
顧恩寧顧身為君一行摧萬人壯士揮戈迴白日單于¶
濺血染朱輪歸來飲馬長城窟長城道傍多白骨問之¶
耆老何代人云是秦王築城卒黄昏塞北無人煙鬼哭¶
啾啾聲沸天無罪見誅功不賞孤魂流落此城邉當昔¶
秦王按劍起諸侯膝行不敢視富國强兵二十年築怨¶
<pb:KR4h0140_WYG_156-3a>¶
興徭(一作/聲寃)九千里秦王築城何太愚天實亡秦非北胡¶
一朝禍起蕭墻内渭水咸陽不復都¶
　　　賦得明星玉女壇送亷察尉華隂¶
洪河之南曰秦鎮發地削成五千仞三峰離地皆倚天¶
唯獨中峰特修峻上有明星玉女祠祠壇髙眇路逶迤¶
三十六梯入河漢樵人往往見蛾眉蛾眉嬋娟又宜笑¶
一見樵人下靈廟仙車欲駕五雲飛香扇斜開九華照¶
含情遲佇惜韶年願侍君邉復中旋江妃玉珮留為念¶
<pb:KR4h0140_WYG_156-3b>¶
嬴女銀簫空自憐仙俗途殊兩情遽感君無盡辭君去¶
遥見明星是妾家風飄雪散不知處故人家在西長安¶
賣藥往來投此山綵雲蕩漾不可見緑蘿蒙茸鳥綿蠻¶
欲求玉女長生法日夜燒香應自還¶
　　　春女行(一作/歌)¶
紫臺穹跨連緑波紅軒鉿匝垂纎羅中有一人金作靣¶
隔幌玲瓏遥可見忽聞黄鳥鳴且悲鏡邉含笑著春衣¶
羅袖嬋娟似無力行拾落花比容色落花一度無再春¶
<pb:KR4h0140_WYG_156-4a>¶
人生作樂須及辰君不見楚王臺上紅顔子今日皆成¶
狐兔塵¶
　　　古蛾眉怨¶
君不見宜春苑中九華殿飛閣連連直如髪白日全含¶
朱鳥窓流雲半入蒼龍闕宫中綵女夜無事學鳳吹簫¶
弄清越珠簾北卷待凉風繡户南開向明月忽聞天子¶
憶蛾眉寳鳳銜花揲兩螭傳聲走馬開金屋夾路鳴環¶
上玉墀長樂彤庭宴華寢三千美人曵花(一作/光)錦燈前¶
<pb:KR4h0140_WYG_156-4b>¶
含笑更羅衣帳裏承恩薦瑶枕不意君心半路迴求仙¶
别作望仙臺琳琅(一作/倉)禁闥遥相憶紫翠巖房晝不開¶
欲向人間種桃實先從海底覔蓬萊蓬萊可求不可上¶
孤舟縹緲知何往黄金作盤銅作莖青(一作/晴)天白露掌¶
中擎王母嫣然感君意雲車羽斾欲相迎飛廉觀前空¶
怨慕少君何事(一作/辜)須相誤一朝埋沒茂陵田賤妾蛾¶
眉不重顧宫車晩出向南山仙衛逶迤去不還朝晡泣¶
對麒麟樹樹下蒼苔日漸斑人生百年夜將半對酒長¶
<pb:KR4h0140_WYG_156-5a>¶
歌莫長歎情(一作/&KR0184;)知白日不可私(一作/期)一死一生何足¶
筭¶
　　　子夜春歌¶
春氣滿林香春遊不可忘落花吹欲盡垂桞折還長桑¶
女淮南曲金鞍塞北装行行小垂手日暮渭川陽¶
　　　奉和聖製同二相巳下羣官樂遊園宴¶
未極人心暢如何帝道明仍嫌酺宴促復寵樂遊行陸¶
海披珍藏天河直(一作/望)斗城四闗青靄合數處白雲生¶
<pb:KR4h0140_WYG_156-5b>¶
飪(一作/鼎)餗調元氣歌鐘溢雅聲空慚堯舜日(一作/力)至徳¶
杳(一作/眷)難名¶
　　　奉和聖製送張說上集賢學士賜宴得筵字¶
東堂起集賢貴得從(一作/後)神仙首命台階老將崇御府¶
員送人鏘玉珮中使拂瓊筵和樂薫風解湛恩時雨連¶
長材成磊落短翮强翩翾(一作/躚)徒仰蓬萊地(一作/峻)何階¶
不讓縁¶
　　　奉和聖製送張尚書廵邉¶
<pb:KR4h0140_WYG_156-6a>¶
紫綬(一作/盭)尚書印朱軿丞相車登朝身許國出閫將辭¶
家不憚炎蒸苦親嘗走集(一作/馬)賒選徒軍有政(一作/令)誓¶
卒爾無譁帝樂風初起王城日半斜寵行流聖作寅餞¶
照台華騎歴河南樹旌揺塞北沙榮懐應盡服嚴殺巳¶
先加業峻靈祗保功成道路嗟寧如鑿空使逺致石榴¶
花¶
　　　凉州詞二首¶
蒲萄美酒夜光杯欲飲琵琶馬上催醉卧沙場君莫笑¶
<pb:KR4h0140_WYG_156-6b>¶
古來征戰幾人回¶
秦中花鳥巳應䦨塞外風沙猶自寒夜聼胡笳折楊栁¶
教人意氣(一作/氣盡)憶長安¶
　　　春日歸思¶
楊栁青青杏發花年光誤客轉思家不知湖上菱歌女¶
幾箇春舟在若耶¶
　　　觀蠻童為伎之作¶
長裙錦帶還留客廣額青娥亦效嚬共惜不成金谷妓¶
<pb:KR4h0140_WYG_156-7a>¶
　虛令看殺玉車人¶
　¶
　¶
　¶
　¶
　¶
　¶
　¶
<pb:KR4h0140_WYG_156-7b>¶
　¶
　¶
　¶
　¶
　¶
　¶
御定全唐詩巻一百五十六¶
