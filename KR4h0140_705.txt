# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:59.784069
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百五
<pb:KR4h0140_WYG_705-1a>¶
　欽定四庫全書¶
御定全唐詩巻七百五¶
　　黄滔¶
　　　　送林寛下第東歸¶
　為君惆悵惜離京年少無人有屈名積雪未開移發日¶
　鳴蟬初急說来程楚天去路過飛雁灞岸歸塵觸鎖城¶
　又得新詩㡬章别煙村竹逕海濤聲¶
　　　　商山贈隱者¶
<pb:KR4h0140_WYG_705-1b>¶
　誰不相逢話息機九重城裏自依依蓬莱水淺有人說¶
　商洛山髙無客歸數隻珍禽寒月在千株古木熱時稀¶
　西窓昨夜鳴蛩盡知夢芝翁起扣扉¶
　　　　送二友逰湘中¶
　千里楚江新雨晴同征肻恨迹如萍孤舟泊處聨詩句¶
　八月中旬宿洞庭為客早悲煙草緑移家晚失嶽峰青¶
　今来無計相從去歸日汀洲乞畫屏¶
　　　　塞下¶
<pb:KR4h0140_WYG_705-2a>¶
疋馬蕭蕭去不前平蕪千里見窮邉闗山色死秋深(一/作)¶
(深/秋)日鼓角聲沈霜重天荒骨或銜殘鐵露驚風時掠暮¶
沙旋隴頭寃氣無歸處化作隂雲飛杳然¶
　　　下第東歸留辭刑部鄭郎中諴¶
去違知已住違親欲發羸蹄進退頻萬里家山歸養志¶
數年門館受恩身鶯聲歴歴秦城曉栁色依依灞水春¶
眀日藍田闗外路連天風雨一行人¶
　　　寄懐南北故人¶
<pb:KR4h0140_WYG_705-2b>¶
秋風昨夜落芙蕖一片離心到外區南海浪髙書堕水¶
北州城破客降胡玉窓挑鳳佳人老綺陌啼鶯碧樹枯¶
嶺上青嵐隴頭月時通魂夢出来無¶
　　　闗中言懐¶
事事朝朝委一尊自知無復解趨奔試期交後猶為客¶
公道開時敢說寃窮巷住来經積雨故鄉歸去見荒村¶
舉頭盡到斷腸處何必秋風江上猨¶
　　　閨怨¶
<pb:KR4h0140_WYG_705-3a>¶
寸心杳與馬蹄随如蛻形容在錦帷江上月眀船發後¶
花間日暮信廻時五陵夜作酬恩計四塞秋為破虜期¶
待到乗軺入門處淚珠流盡玉顔衰¶
　　　旅懐¶
未喫金丹看十洲乃将身世作仇讐羈逰數地值兵亂¶
宿在孤城聞雨秋東越雲山郤思隱西秦霜霰苦頻留¶
他人折盡月中桂惆悵當年江上鷗¶
　　　别友人¶
<pb:KR4h0140_WYG_705-3b>¶
已喜相逢又怨嗟十年飄泊在京華大朝多事還停舉¶
故國經荒未有家鳥帶夕陽投逺樹人衝臘雪住邉沙¶
夢魂空繫瀟湘岸煙水茫茫蘆葦花¶
　　　寄羅浮山道者二首¶
天際雙山壓海濆天漫絶頂海漫根時聞雷雨驚樵客¶
長有龍蛇䕶洞門泉石暮含朱槿晝煙霞冬閉木綿温¶
林間學道如容我今便辭他寵辱喧¶
有人曾見洞中仙纔到(一作/見)人間便越年金鼎藥成龍¶
<pb:KR4h0140_WYG_705-4a>¶
入海玉函書發鶴歸天樓開石脉千尋直山拆鼇鱗一¶
半膻誰到月眀朝禮處翠巖深鎖荔枝煙¶
　　　喜侯舎人蜀中新命三首¶
八都詞客漫喧然誰解飛揚誥誓間五色綵毫裁鳳詔¶
九重天子豁龍顔巴山月在趨朝去錦水煙生入閣還¶
謀及中興多少事莫愁眀月不收闗¶
却搜文學起吾唐暫失都城亦未妨錦里幸為丹鳳闕¶
幕賔徵出紫微郎来時走馬随中使到日援毫定外方¶
<pb:KR4h0140_WYG_705-4b>¶
若以掌言看諫獵相如從此病(一作/並)輝光¶
賈誼纔承宣室召左思惟預秘書流賦家達者無過此¶
翰苑今朝是獨逰立被御爐煙氣逼吟經棧閣雨聲秋¶
内人未識江淹筆竟問當時不早求¶
　　　經安州感故鄭郎中二首¶
雲夢江頭見故城人間四十載垂名馬蹄踐處東風急¶
雞舌銷時北闕驚嶽客出来尋古劒野猿相聚呌孤塋¶
騰身飛上鳳凰閣惆悵終乖吾黨情¶
<pb:KR4h0140_WYG_705-5a>¶
錦帳先生作牧州干戈缺後見荒丘兼無姓賈兒童在¶
空有還珠煙水流江句行人吟刻石月腸是處象登樓¶
旅魂頻此歸来否十載雲山屬一逰¶
　　　出京别崔學士¶
一從門館遍投文旋忝恩知驟出羣不道鶴雞殊羽翼¶
許依龍虎借風雲命竒未便乗東律言重終期雪北軍¶
欲逐飄蓬向岐路數宵垂淚戀清芬¶
　　　雁¶
<pb:KR4h0140_WYG_705-5b>¶
楚岸花晴塞栁衰年年南北去来期江城日暮見飛處¶
旅館月眀聞過時萬里風霜休更恨滿川煙草且須疑¶
洞庭雲水瀟湘雨好把寒更一一知¶
　　　寄越從事林嵩侍御¶
子虚詞賦動君王誰不期君入對敭莫戀兎園留看雪¶
已乘驄馬合凌霜路歸天上行方别道在人間乆便香¶
應念都城舊吟客十年蹤跡委滄浪¶
　　　長安書事¶
<pb:KR4h0140_WYG_705-6a>¶
一年年課數千言口祝心祠挈出門孤進難時誰肻薦¶
主司通處不須論頻秋入自邉城雪昨日聴来嶺樹猨¶
若有水田過十畝早應歸去狄江村¶
　　　旅懐寄友人¶
重叠愁腸只自知苦於吞蘖亂於絲一船風雨分襟處¶
千里煙波廻首時故國田園經戰後窮荒日月逼秋期¶
鳴蟬似㑹悠揚意陌上聲聲怨栁衰¶
　　　寄蒋先軰(在蘇/州)¶
<pb:KR4h0140_WYG_705-6b>¶
夫差宫苑悉蒼苔擕客朝逰夜未回塜上題詩蘇小見¶
(許殿/切)江頭酹酒伍員来秋風急處煙花落眀月中時水¶
寺開千載三吴有髙跡虎丘山翠益崔嵬¶
　　　旅懐¶
雪貌潜凋雪髪生故園魂斷弟兼兄十年除夜在孤館¶
萬里一身求大名空有新詩髙華嶽已無丹懇出秦城¶
侯門莫問曾逰處槐栁影中肝膽傾¶
　　　放榜日¶
<pb:KR4h0140_WYG_705-7a>¶
吾唐取士最堪誇仙榜標名出曙霞白馬嘶風三十轡¶
朱門秉燭一千家郄詵聨臂昇天路宣聖飛章奏日華¶
(其年當/日奏試)嵗嵗人人来不得曲江煙水杏園花¶
　　　二月二日宴中貽同年封先軰渭¶
帝堯城裏日銜杯每倚嵇康到玉頺桂苑五更聴榜後¶
蓬山二月看花開垂名入甲成龍去列姓如丁作鶴来¶
同戴大恩何日報永言交道契陳雷¶
　　　新野道中¶
<pb:KR4h0140_WYG_705-7b>¶
野堂如雪草如茵光武城邉一水濵越客歸遥春有雨¶
杜鵑啼苦夜無人東堂嵗去銜杯懶南浦期来落淚頻¶
莫道還家不惆悵蘇秦覊旅長卿貧¶
　　　酬俞鈞¶
鄉書一忝薦延恩二紀三朝泣省門雖忝立名經聖鑒¶
敢期興詠疉嘉言莫論蟾月無梯接大底龍津有浪翻¶
今日朝廷推草澤佇君承詔出雲根¶
　　　寄同年崔學士¶
<pb:KR4h0140_WYG_705-8a>¶
半因同醉杏花園塵忝鴻鑪與鑄顔已脫素衣酬素髮¶
敢持青桂愛青山雖知珠樹懸天上終頼銀河接世間¶
畢使海涯能㧞宅三秦二十四畿寰¶
　　　御試二首(昭宗乾寜二年崔凝考定進士張貽/憲等二十五人復命所司覆試内出)¶
　　　(四題乃曲直不相入賦良弓獻問賦詢於芻蕘/詩品物咸熙詩趙觀文程晏崔賞崔仁寳等四)¶
　　　(人并盧瞻韋說封渭韋希震張蠙黄滔盧鼎王/貞白沈崧陳曉李龜禎等十一人並與及第其)¶
　　　(張貽憲孫溥李光序李樞李途等五人且令落/下許後再舉其崔礪蘇楷杜承昭鄭稼等四人)¶
　　　(不令再舉内一人盧賡稱疾不至宣令舁入又/云華隂省親其父渥進状乞落下故就試止二)¶
<pb:KR4h0140_WYG_705-8b>¶
　　　(十四/人也)¶
已表隋珠各自擕更從瓊殿立丹梯九華燈作三條燭¶
萬乗君懸四首題靈鳳敢期翻雪羽洞簫應或諷金閨¶
眀朝莫惜場場醉青桂新香有紫泥¶
六曹三省列簮裾丹詔宣来試士初不是玉皇疑羽客¶
要教金榜帶天書詞臣假寐題黄絹宫女敲銅奏子虚¶
御目四篇酬九百敢從燈下畧躊躇¶
　　　寄陳侍御¶
<pb:KR4h0140_WYG_705-9a>¶
千年二相未全誇(故劉相趙相/曾從事閩中)猶闕閩城賀降麻何必¶
錦衣須太守别無蓮幕勝王家醴泉湧處休論水黄菊¶
開時獨是花九級燕金滿樽酒郤愁随詔謁承華¶
　　　酬徐正字夤¶
已免蹉跎負嵗華敢辭霜鬢雪呈花名從兩榜考昇第¶
官自三台追起家疋馬有期歸輦轂故山無計戀桑麻¶
莫言蓬閣從容乆披處終知金在砂¶
　　　辭相府(時䝉堂帖/追赴闕)¶
<pb:KR4h0140_WYG_705-9b>¶
從漢至唐分五州誰為将相作諸侯閩江似鏡正堪戀¶
秦客如蓬難乆留疋馬忍辭藩屏去小才寜副廟堂求¶
今朝拜别幡幢下雙淚如珠滴不休¶
　　　寄羅郎中隱¶
休向中興雪至寃錢塘江上看濤翻三徵不起時賢議¶
九轉終成道者言緑酒千杯腸已爛新詩數首骨猶存¶
瑶蟾若使知人事仙桂應遭蠧郤根¶
　　　江行遇王侍御¶
<pb:KR4h0140_WYG_705-10a>¶
數年分散秦吴隔暫泊官船浦栁中新草軍書名更重¶
乆辭山逕業應空渡頭潮落将行客天際風髙未宿鴻¶
此日相逢魂合斷頼君身事漸飛冲¶
　　　客舎秋晚夜還故山¶
寥寥深巷客中居况值窮秋百事踈孤枕憶山千里外¶
破窓聞雨五更初經年荒草侵幽逕㡬樹西風鎖弊廬¶
長繫寸心歸未得起挑殘燭獨躊躇¶
　　　絳州鄭尚書¶
<pb:KR4h0140_WYG_705-10b>¶
旌旗日日展東風雲稼連山雪刃空剖竹已知垂鳳食¶
摘珠何必到龍宫諫垣虛位期飛歩翰苑含毫待紀公¶
誰謂唐城諸父老今時得見蜀文翁¶
　　　喜陳先軰及第(嶠/)¶
今年春已到京華天與吾曹雪怨嗟甲乙中時公道復¶
朝廷看處主司誇飛離海浪從燒尾嚥郤金丹定易牙¶
不是駕前偏落羽錦城争得杏園花¶
　　　延福里居和林寛何紹餘醻寄¶
<pb:KR4h0140_WYG_705-11a>¶
長說愁吟逆旅中一庭深雪一窓風眼前道路無心覓¶
象外煙霞有句通㡬度相留侵鼓散頻聞㑹宿著僧同¶
髙情未以干時廢屬和因知興不窮¶
　　　贈宿松楊眀府¶
溪上家家禮樂新始知為政異常倫若非似水清無底¶
争得如氷凛拂人月狖聲和琴調咽煙村景接栁條春¶
宦逰兼得逍遥趣休憶三吴舊釣津¶
　　　送僧¶
<pb:KR4h0140_WYG_705-11b>¶
纔年七嵗便從師猶說辭家學佛遲新劚松蘿還不住¶
愛尋雲水擬何之孤溪雪滿維舟夜疉嶂猿啼過寺時¶
鳥道龍湫悉行後豈将翻譯負心期¶
　　　贈鄭眀府¶
庭羅衙吏眼看山真恐風流是謫仙垂栁五株春婭姹¶
鳴琴一弄水潺湲援毫斷獄登殊考駐樂題詩得出聨¶
莫起陶潜折腰歎才髙位下始稱賢¶
　　　江州夜宴獻陳員外¶
<pb:KR4h0140_WYG_705-12a>¶
多少歡娱簇眼前潯陽江上夜開筵數枝紅蠟啼香淚¶
兩面青娥拆瑞蓮清管徹時斟玉醑碧籌回處擲金船¶
因知徃嵗樓中月占得風流是偶然¶
　　　湘中贈張逸人¶
羽衣零落帽欹斜不自孤峯即海沙曾為蜀山成寓跡¶
又因湘水擬營家鳴琴坐見燕鴻沒曳履吟忘野逕賖¶
更愛扁舟宿寒夜獨聴風雨過蘆花¶
　　　寓題¶
<pb:KR4h0140_WYG_705-12b>¶
紛紛墨勅除官日處處紅旗打賊時竿底得璜猶未用¶
夢中吞鳥擬何為損生莫若攀丹桂免俗無過詠紫芝¶
兩岸蘆花一江水依前且把釣魚絲¶
　　　題陳山人居¶
猶自莓苔馬跡重石嵌泉冷懶移峯空垂鳯食簷前竹¶
漫㧞龍形澗底松隔岸青山秋見寺半牀眀月夜聞鐘¶
誰能惆悵磻溪事今古悠悠不再逢¶
　　　宿李少府園林¶
<pb:KR4h0140_WYG_705-13a>¶
一壺濁酒百家詩住此園林守選期深院月凉留客夜¶
(一作/夜客)古杉風細似泉時嘗頻異茗塵心淨議罷名山竹¶
影移眀日緑苔渾掃後石庭吟坐復容誰¶
　　　送友人明經及第¶
十問九通離義牀今時登第信非常亦從南院看新榜¶
旋束春闗歸故鄉水到吳門方見海樹侵閩嶺漸無霜¶
知君已塞平生願日與交親醉㡬場¶
　　　斷酒¶
<pb:KR4h0140_WYG_705-13b>¶
未老先為百病仍醉杯無計接賔朋免遭拽盞郎君謔¶
還被簮花録事憎絲管合時思索馬池塘晴後獨留僧¶
何因澆得離腸爛南浦東門恨不勝¶
　　　南海幕和段先軰送韋侍御赴闕¶
樹色川光入暮秋使車西發不勝愁璧連標格驚分散¶
雪課篇章互唱酬魏闕别當飛羽翼燕臺獨且占風流¶
滿園歌管凉宵月此後相思㡬上樓¶
　　　寄南海黄尚書¶
<pb:KR4h0140_WYG_705-14a>¶
五羊城下駐行車此事如今八載餘燕頷已知飛食肉¶
龍門猶自退為魚紅樓入夜笙歌合白社驚秋草木踈¶
西望清光寄消息萬重煙水一封書¶
　　　送人徃蘇州覲其兄¶
闔閭城外越江頭兩地煙濤一葉舟到日荆枝應便茂¶
别時珠淚不須流迎歡酒醒山當枕詠古詩成月在樓¶
眀日尊前若相問為言今訪赤松逰¶
　　　逰東林寺¶
<pb:KR4h0140_WYG_705-14b>¶
長生猶自重無生言讓仙祠佛寺成碑折誰忘康樂制¶
山靈表得逺公名松形入漢籐蘿短僧語離經耳目清¶
莫怪遲遲不歸去童年已夢遶林行¶
　　　贈旌徳吕眀府¶
渥洼歩數太阿姿爭遣王侯不奉知花作城池入官處¶
錦随刀尺少年時兩衙斷獄兼留客三考論功合樹碑¶
須信隔簾看刺史錦章朱紱已葳蕤¶
　　　賀清源僕射新命¶
<pb:KR4h0140_WYG_705-15a>¶
雖言嵩嶽秀崔嵬少降連枝命世才南史兩榮惟百揆¶
東閩雙拜有三台(南史袁憲兄弟同為僕射當時榮之/殊未若今清源與府城並拜僕射兼)¶
(帶台席/之尊)二天在頂家家詠丹鳯銜書嵗嵗来虚說古賢¶
龍虎盛誰攀荆樹上金臺¶
　　　浙幕李端公泛建溪¶
越城吳國結良姻交發芙蓉幕内賔自顧幽沈槐省跡¶
得陪清顯諫垣臣分題曉並蘭舟逺對坐宵聴月狖頻¶
更愛延平津上過一雙神劒是龍鱗¶
<pb:KR4h0140_WYG_705-15b>¶
　　　貽宋評事¶
河陽城裏謝城中入曳長裾出佩銅燕國金臺無别客¶
陶家栁下有清風數蹤篆隷書新得一竈屯䝉火細紅¶
時說三吴欲歸處緑波洲渚紫蒲藂¶
　　　催粧¶
北府迎塵南郡来莫将芳意更遲回雖言天上光隂别¶
且被人間更漏催煙樹&KR1199;垂連蔕杏綵童交捧合歡杯¶
吹簫不是神仙曲爭引秦娥下鳯臺¶
<pb:KR4h0140_WYG_705-16a>¶
　　　寓題¶
每憶家山即涕零定須歸老舊雲扃銀河水到人間濁¶
丹桂枝垂月裏馨霜雪不飛無翠竹鯨鯢猶在有青萍¶
三千九萬平生事却恨南華說北溟¶
　　　傷蒋校書徳山¶
誰到雙溪溪岸傍與招魂魄上蒼蒼世間無樹勝青桂¶
隴上有花惟白楊秦苑火然新賦在越城山秀故居荒¶
如何萬古雕龍手獨是相如識漢皇¶
<pb:KR4h0140_WYG_705-16b>¶
　　　寄楊賛圖學士(學士與元昆俱/以龍腦登選)¶
東堂第一領春風時怪闗西小驥慵華表柱頭還有鶴¶
華歆名下别無龍君恩鳯閣含毫數詩景珠宫列肆供¶
今日江南駐舟處莫言歸計為雲峰¶
　　　酬楊學士¶
神仙簿上愧非夫詔作疑丹兩入爐詩裏㡬曾吟芍藥¶
花中方得見菖蒲陽春唱後應無曲眀月圓来别是珠¶
莫下蓬山不廻首東風猶待重搏扶¶
<pb:KR4h0140_WYG_705-17a>¶
　　　寄同年李侍郎龜正¶
石門南面淚浪浪自此東西失帝鄉崑璞要疑方卓絶¶
大鵬須息始開張已歸天上趨雙闕忽喜人間捧八行¶
莫道秋霜不滋物菊花還借後時黄¶
　　　鍾陵故人¶
滕王閣下昔相逢此地今難訪所從惟愛金籠貯鸚鵡¶
誰論鐵柱鎖蛟龍荆榛翠是錢神染河嶽期須國士鍾¶
一筯鱸魚千古美後人終少繼前蹤¶
<pb:KR4h0140_WYG_705-17b>¶
　　　故山¶
支頤黙省舊林泉石逕茅堂到目前衰碧鳴蛩莎有露¶
濃隂歇鹿竹無煙水從井底通滄海山在窓中倚逺天¶
何事蒼髯不歸去燕昭臺上一年年¶
　　　塞上¶
塞門闗外日光微角怨單于雁駐飛衝水路從氷解斷¶
踰城人到月眀歸燕山臘雪銷金甲秦苑秋風脆錦衣¶
欲弔昭君倍惆悵漢家甥舅竟相違¶
<pb:KR4h0140_WYG_705-18a>¶
　　　烏石村(即林希/劉故居)¶
徃日江村今物華一廻登覽一悲嗟故人歿後城頭月¶
新鳥啼来壠上花賣劒錢銷知絶俗聞蟬詩苦即思家¶
謝公古郡青山在三尺孤墳撲海沙¶
　　　寄同年盧員外¶
聴盡鸎聲出雍州秦吳煙月十經秋龍門在地從人上¶
郎省連天須鶴逰休戀一臺惟(一作/推)妙絶已經三字入¶
精求當年甲乙皆華顯應念槐宫今雪頭¶
<pb:KR4h0140_WYG_705-18b>¶
　　　寄同年封舎人渭(時得/来書)¶
唐城接軫赴秦川憂合懽離驟十年龍頷摘珠同泳海¶
鳯銜輝翰别升天八行真跡雖収拾四户髙扄奈隔懸¶
能使丘門終始雪莫教華髪獨澘然¶
　　　遇羅員外衮¶
灞陵橋外駐征轅此一分飛十六年豸角戴時垂素髪¶
雞香含處隔青天綺園難貯林棲意班馬須持筆削權¶
可忘自初相識地秋風眀月客鄜延¶
<pb:KR4h0140_WYG_705-19a>¶
　　　送翁員外承賛¶
誰言吾黨命多竒榮美如君歴數稀衣錦還鄉翻是客¶
廻車謁帝郤為歸鳯旋北闕虚丹穴星復南宫逼紫微¶
已分十旬無急詔天涯相送只沾衣¶
　　　奉和翁文堯十九員外中謝日䝉恩賜金紫之¶
　　　什¶
面䝉君賜自龍墀誰是還鄉一襲衣三品易懸鱗鬛赫¶
八絲展起綵章飛夐為勝事垂千古題作新詩啟七微¶
<pb:KR4h0140_WYG_705-19b>¶
嚴助買臣精魄在定應羞著(廷畧/反)昔年歸¶
　　　翁文堯員外捧金紫還鄉之命雅發篇章将原¶
　　　交情逺為嘉貺洎燕鴻陸犬楚水荆山又吐瓊¶
　　　瑶逮之幽鄙雖湧泉思觸逸興皆虚而强韻押¶
　　　難非才頗愧兹輒酬和以質奨私¶
摶将盛事更無餘還向橋邉看舊書東越獨推生竹箭¶
北溟喜足貯鯤魚兩廻誰解歸華表午夜兼能薦子虚¶
(滔前年䝉文堯員外/以長牋薦於時相)須把頭冠彈盡日憐君不與故人¶
<pb:KR4h0140_WYG_705-20a>¶
踈¶
　　　奉和翁文堯員外經過七林書堂見寄之什¶
朱旗引入昔茅堂半日從容盡日忙駟馬寳車行錫禮¶
金章紫綬帶天香山從南國添煙翠龍起東溟認夜光¶
定恐故園留不住竹風松韻漫凄鏘¶
　　　奉酬翁文堯員外駐南臺見寄之作¶
人指南臺山與川大驚喜氣異當年花迎金冊非時拆¶
月對瓊杯此夜圓我愛蔵氷從夏結君憐修竹到冬鮮¶
<pb:KR4h0140_WYG_705-20b>¶
殷勤更抱鳴琴撫為憶秦兒識斷絃¶
　　　翁文堯員外擁冊禮之歸一路有詩名晝錦集¶
　　　先将寄示因書五十六字¶
六窠只佩諸侯印爭比從天擁冊歸一軸郢人歌處雪¶
兩重朱氏著来衣閩山秀已鍾君盡洛水波應濺我稀¶
眀日陪塵迎駟馬定淮齋沐看光輝¶
　　　奉和翁文堯員外文秀光賢晝錦之什¶
鄉名里號一朝新乃覺台恩重萬鈞建水閩山無故事¶
<pb:KR4h0140_WYG_705-21a>¶
長卿嚴助是前身清泉引入旁添潤嘉樹移来别帶春¶
莫凭欄干剰留駐内庭虚位待才臣(文秀/亭)¶
雖言閩越繫生賢誰是還家寵自天山簡媿兼諸郡命¶
鄭元慙秉六經權鳥行去沒孤烟樹漁唱還從碧島川¶
休說遲廻未能去夜来新夢禁中泉(光賢/閣)¶
君王面賜紫還鄉金紫中推是甲裳華構便将垂美號¶
故山重更發清光水澄此日蘭宫鏡樹憶當年栢署霜¶
珍重朱欄兼翠拱来来皆自讀書堂(晝錦/堂)¶
<pb:KR4h0140_WYG_705-21b>¶
　　　奉酬翁文堯員外神泉之逰見寄嘉什¶
含雞假豸喜同逰野外嘶風並紫騮松竹迥尋青障寺¶
姓名題向白雲樓泉源出石清消暑僧語離經妙破愁¶
爭奈愛山尤戀闕古来能有㡬人休¶
　　　輙吟七言四韻攀寄翁文堯拾遺¶
唐設髙科表用文吾曹誰作諫垣臣甄山秀氣曠千古¶
鳯闕華恩鍾二人起草便論天上事如君不是世間身¶
龍頭龍尾前年夢今日須憐應若神(滔卯年冬在宛陵/夢文堯作状頭及)¶
<pb:KR4h0140_WYG_705-22a>¶
　(第又申四月十二夜在清源夢到殿前/東道自西厲聲唱翁某拜右省拾遺)¶
　¶
　¶
　¶
　¶
　¶
　¶
　¶
<pb:KR4h0140_WYG_705-22b>¶
　¶
　¶
　¶
　¶
　¶
　¶
　¶
御定全唐詩巻七百五¶
