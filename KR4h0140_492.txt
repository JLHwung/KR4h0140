# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.699437
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百九十二
<pb:KR4h0140_WYG_492-1a>¶
　欽定四庫全書¶
御定全唐詩巻四百九十二¶
　　殷堯藩¶
　殷堯藩蘇州嘉興人元和中登進士第辟李翺長沙幕¶
　府加監察御史又嘗為永樂令詩一巻¶
　　　　吳宫¶
　吳王愛歌舞夜夜醉嬋娟見日吹紅燭和塵掃翠鈿徒¶
　令句踐覇不信子胥賢莫問長洲草荒凉無限年¶
<pb:KR4h0140_WYG_492-1b>¶
　　　　久雨¶
　雲影蔽遥空無端淡復濃兩旬綿密雨二月似深冬詩¶
　酒從教數簾幃一任重孰知春有地㣲露小桃紅¶
　　　　郊行逢社日¶
　酒熟送迎便村村慶有年妻孥親稼穡老稚効漁畋紅¶
　樹青林外黄蘆白鳥邊稔看風景美寧不羡歸田¶
　　　　過友人幽居¶
　身坐衆香國蒲團詩思新一貧曽累我此興未輸人陋¶
<pb:KR4h0140_WYG_492-2a>¶
巷誰為俗寒窗不染塵石齋盟四友年下頓生春¶
　　　過雍陶博士邸中飲(一作贈/陳十四)¶
落葉下蕭蕭幽居逺市朝偶成投轄飲不待致書招塞¶
鴈衝寒過山雲傍檻飄此身何所似天地一漁樵¶
　　　遊王羽士山房¶
落日半樓明琳宫事事清山横萬古色鶴帶九臯聲易¶
作神仙侣難忘父子情道人應識我未肯説長生¶
　　　署中答武功姚合¶
<pb:KR4h0140_WYG_492-2b>¶
原中多陰雨惟留一室明自宜居靜者誰得問先生深¶
井泉香出危沙藥更榮全家笑無辱曽不見戈兵¶
　　　贈龍陽尉馬戴¶
早學全身術惟令耕近田自輸官稅後常卧晩雲邊細¶
草沿堦長髙蘿出石懸向來名姓茂空被外情牽¶
　　　上已日(一作/三日)贈都上人¶
三月初三日千家與萬家蝶飛秦地草鶯入漢宫花鞍¶
馬皆爭麗笙歌盡鬬奢吾師無所願惟願老煙霞¶
<pb:KR4h0140_WYG_492-3a>¶
曲水公卿宴香塵盡滿街無心修禊事獨步到禪齋細¶
草縈愁目繁花逆旅懐綺羅人走馬遺落鳳皇釵¶
　　　送沈亞之尉南康¶
行邁南康路客心離怨多暮煙葵葉屋秋月竹枝歌孤¶
鶴唳殘夢驚猨嘯薜蘿對江翹首望愁淚叠如波¶
　　　奉送劉使君王屋山隠居¶
散髮風簷下沈沈日漸曛鷹拳擒野雀蛛網獵飛蚊羣¶
動能歸計吾生亦謾勤塵縁難著眼晩興寄青雲¶
<pb:KR4h0140_WYG_492-3b>¶
　　　寄許渾秀才¶
文字饑難煮為農䇿最良興來鉏曉月倦後卧斜陽秋¶
稼連千頃春花醉幾場任他名利客車馬閙康莊¶
　　　送客遊吳¶
吳國水中央波濤白𣺌茫衣逢梅雨漬船入稻花香海¶
戍通鹽竈山林帶蜜房欲知蘇小小君試到錢塘¶
　　　陸丞相故宅¶
衣冠零落久今日事堪傷㕑起青烟薄門開白日長殘¶
<pb:KR4h0140_WYG_492-4a>¶
梅欹古道名石卧頽墻山色依然好興衰未可量¶
　　　中元日觀諸道士步虚¶
𤣥都開秘籙白石禮先生上界秋光浄中元夜氣(一作/景)¶
清星辰朝帝處鸞鶴步虚聲玉洞(一作/樹)花長發(一作/難老)珠¶
宫月最明掃壇天地肅投簡鬼神驚儻賜刀圭藥還留¶
不死名¶
　　　醉贈劉十二(一作寄嶺/南張明府)¶
春草正凄凄知君過(一作/道)惡溪鶯将吉了語猿共猓然¶
<pb:KR4h0140_WYG_492-4b>¶
啼别路魂先斷還家夢幾迷定尋雷令劒應識越王笄¶
樹色多於北潮聲少向西椰花好為酒誰伴醉如泥¶
　　　早朝¶
曙鍾催入紫宸朝列炬流虹映絳綃天近鰲頭花簇仗¶
風低豹尾樂鳴韶衣冠一變無夷俗律令重頒有正條¶
昨日鍾山甘露降玻璃滿賜出宫瓢¶
　　　帝京二首¶
列郡徴才起俊髦萬機獨使聖躬勞開藩上相頒龍節¶
<pb:KR4h0140_WYG_492-5a>¶
破虜将軍展豹韜地入黄圖三輔壯天垂華蓋七星髙¶
迎春别賜瑶池宴捧進金盤五色桃¶
龍虎山河御氣通遥瞻帝闕五雲紅英雄盡入江東籍¶
將相多收薊北功禮樂日稽三代盛梯航歲貢萬方同¶
都將儉德熈文治淳俗應還太古風¶
　　　宫詞¶
悄悄深宫不見人倚䦨惟見石麒麟芙蓉帳冷愁長夜¶
翡翠簾垂隔小春天逺難通青鳥信風寒欲動錦花茵¶
<pb:KR4h0140_WYG_492-5b>¶
夜深怕有羊車過自起籠燈看雪紋¶
　　　郊居作¶
碧樹濃陰䕶短垣蒼江春煖渚鳬喧買魚試喚鳴榔艇¶
尋鶴因行隔壠村生理何憑文是業世情縱遣酒盈樽¶
相逢謂我迂踈甚欲辨還憎恐失言¶
　　　閒居¶
茂苑閒居木石同旋開小逕翦蒿蓬虚遊心在鴻濛外¶
穴處身疑培塿中花影一闌吟夜月松聲半榻卧秋風¶
<pb:KR4h0140_WYG_492-6a>¶
百年寄傲聊容膝何必髙車駟馬通¶
　　　暮春述懐¶
為客山南二十年愁來怳近落花天陰雲帶雨連山脊¶
濕氣成嵐滴樹巔隣屋有聲敲石火野禽無語避茶煙¶
此時若遇孫陽顧肯服鹽車不受鞭¶
　　　端午日¶
少年佳節倍多情老去誰知感慨生不効艾符趨習俗¶
但祈蒲酒話昇平鬢絲日日添頭白榴錦年年照眼明¶
<pb:KR4h0140_WYG_492-6b>¶
千載賢愚同瞬息幾人湮沒幾垂名¶
　　　九日¶
萬里飄零十二秋不堪今倚夕陽樓壮懷空擲班超筆¶
久客誰憐季子裘瘴雨蠻煙朝暮景平蕪野草古今愁¶
酣歌欲盡登髙興强把黄花揷滿頭¶
　　　九日病起¶
重陽開滿菊花金病起榰牀惜賞心紫蟹霜肥秋縱好¶
緑醅蟻滑晩慵斟眼窺薄霧行殊倦身怯寒風坐未禁¶
<pb:KR4h0140_WYG_492-7a>¶
沈醉又成來歲約遣懐聊作記時吟¶
　　　寒夜¶
雲冷江空歲暮時竹陰梅影月參差雞催夢枕司晨早¶
更咽寒城報㸃遲人事紛華潛動息天心靜黙運推移¶
憑誰蕩滌窮殘候入眼東風喜在期¶
　　　喜雨¶
臨岐終日自裵囘乾我茅齋半畝苔山上亂雲隨手變¶
淛東飛雨過江來一元和氣歸中正百怪蒼淵起蟄雷¶
<pb:KR4h0140_WYG_492-7b>¶
千里稻花應秀色酒樽風月醉亭臺¶
　　　春遊¶
明日城東看杏花叮嚀童子蚤將車路從丹鳳樓前過¶
酒向金魚舘裏賖緑水滿溝生杜若暖雲將雨濕泥沙¶
絶勝羊傅襄陽道車騎西風擁鼓笳¶
　　　夜酌溪樓¶
樓居溪上凉生早坐對城頭起暮笳打鼓泊船何處客¶
搗衣隔竹是誰家玉繩低轉宵初逈銀燭髙燒月近斜¶
<pb:KR4h0140_WYG_492-8a>¶
得意引杯須痛飲好懷那許負年華¶
　　　旅行(一作金/陵道中)¶
煙樹寒林半有無野人行李更蕭踈堠長堠短逢官馬¶
山北山南聞鷓鴣萬里闗河成傳舍五更風雨憶呼盧¶
寂寥一㸃寒燈在酒熟隣家許夜沽¶
　　　下第東歸作¶
十載驅馳倦荷鋤三年生計鬢蕭踈辛勤幾逐英雄後¶
乙榜猶然姓氏虚欲射狼心把弓箭休将螢火讀詩書¶
<pb:KR4h0140_WYG_492-8b>¶
身賤自慙貧骨相朗嘯東歸學釣魚¶
　　　還京口¶
黄鶴山頭雪未消行人歸計在今朝城髙鐡甕江山壯¶
地接金陵草木彫北府市樓聞舊酒南橋官柳識歸橈¶
吏民莫見參軍面水宿風餐鬢髮焦¶
　　　襄口阻風¶
雪浪排空接海門孤舟三日阻龍津曹瞞曽墮周郎計¶
王導難遮庾亮塵鷗散白雲沈逺浦花飛紅雨送殘春¶
<pb:KR4h0140_WYG_492-9a>¶
篙師整纜候明發仍謁荒祠問鬼神¶
　　　潭州獨步¶
鶴髮垂肩懶著巾晩凉獨步楚江濵一帆暝色鷗邊雨¶
數尺笻枝物外身習巧未逢醫拙手聞歌先識採蓮人¶
笑看斥鷃飛翔去樂處蓬萊便有春¶
　　　金陵懷古¶
黄道天清擁珮珂東南王氣秣陵多江吞彭蠡來三蜀¶
地接崑崙帶九河鳳闕曉霞紅散綺龍池春水緑生波¶
<pb:KR4h0140_WYG_492-9b>¶
華夷混一歸真主端拱無為樂太和¶
　　　登鳳凰臺二首¶
鳳凰臺上望長安五色宫袍照水寒綵筆十年留翰墨¶
銀河一夜卧闌干三山飛鳥江天暮六代離宫草樹殘¶
始信人生如一夢壯懐莫使酒杯乾¶
梧桐葉落秋風老人去臺空鳳不來染武臺城芳草合¶
吳王宫殿野花開石頭城下春生水燕子堂前雨長苔¶
莫問人間興廢事百年相遇且銜杯¶
<pb:KR4h0140_WYG_492-10a>¶
　　　韓信廟¶
長空鳥盡將軍死無復中原入馬蹄身向九泉還屬漢¶
功超諸將合封齊荒凉古廟惟松栢咫尺長陵又鹿麋¶
此日深憐蕭相國竟無一語到金閨¶
　　　訪許渾¶
去郭來尋隠者居柳陰假步小籃輿每期㑹面初償約¶
却計論心舊得書淺緑垣墻綿薜荔淡紅池沼映芙蕖¶
為言肯共留連飲澗有青芹罟有魚¶
<pb:KR4h0140_WYG_492-10b>¶
　　　李舍人席上感遇(一作/寓意)¶
㣲雲歛雨天氣清松聲出樹秋冷冷窗户長含碧蘿色¶
溪流時帶蛟龍腥一官到手不可避萬事役我徒勞形¶
飄然曵杖出門去無數好山江上横¶
　　　和趙相公登鸛雀樓(樓在河中府前瞻/中條下瞰大河)¶
危樓髙架泬寥天上相閒登立綵旃樹色到京三百里¶
河流歸漢幾千年晴峰聳日當周道秋榖垂花滿舜田¶
雲路何人見髙志最看西面赤䦨前¶
<pb:KR4h0140_WYG_492-11a>¶
　　　冬至酬劉使君¶
異鄉冬至又今朝回首家山入夢遥漸喜一陽從地復¶
却憐羣沴逐氷消梅含露蘂知迎臘柳拂宫袍憶候朝¶
多少故人承宴賞五雲堆裏聽蕭韶¶
　　　李節度平虜詩¶
百萬王師下日邊將軍雄畧可圖全元勲未論封茅異¶
㨗勢應知破竹然燕警無烽清朔漠秦文有寶進藍田¶
太平從此銷兵甲記取紅羊換刼年¶
<pb:KR4h0140_WYG_492-11b>¶
　　　金陵上李公垂侍郎¶
海國㣲茫散曉暾鬱葱佳氣滿乾坤六朝空㨿長江險¶
一統今歸聖代尊西北諸峰連朔漠東南衆水合崑崙¶
願從吾道禧文運再使河清俗化淳¶
　　　贈惟儼師¶
煥然文采照青春一䇿江湖自在身雲鎻木龕聊息影¶
雪香紙襖不生塵談禪早續燈無盡䕶法重編論有神¶
擬掃緑隂浮佛寺桫&KR0008;髙樹結為隣¶
<pb:KR4h0140_WYG_492-12a>¶
　　　寄許渾秀才¶
萬木驚秋葉漸稀靜探造化見𤣥機眼前誰悟先天理¶
去後還知今日非樹擁秣陵千嶂合雲開蕭寺一僧歸¶
漢廷累下徴賢詔未許嚴陵老釣磯¶
　　　送白舍人渡江¶
曉發龍江第一程諸公同濟似登瀛海門日上千峰出¶
桃葉波平一棹輕横鎻已沈王濬筏投鞭難阻謝𤣥兵¶
片時喜得東風便回首鐘聲隔鳳城¶
<pb:KR4h0140_WYG_492-12b>¶
　　　送劉禹錫侍御出刺連州¶
遐荒迢遰五羊城歸興濃消客裏情家近似忘山路險¶
土甘殊覺瘴煙輕梅花清入羅浮夢荔子紅分廣海程¶
此去定知償隠趣石田春雨讀書耕¶
　　　送韋侍御報使西蕃¶
歸奏聖朝行萬里却銜天詔報蕃臣本是諸生守文墨¶
今將匹馬靜煙塵旅宿闗河逢暮雨春耕亭障識遺民¶
此去多應收故地寧辭沙塞往來頻¶
<pb:KR4h0140_WYG_492-13a>¶
　　　寒食城南即事因訪藍田韋明府¶
閒出城南禁火天路傍騎馬獨揺鞭青松古墓傷碑碣¶
紅杏春園羡管絃徒說鸊鵜膏玉劒漫誇蚨血㸃銅錢¶
世間盡是悠悠事且飲韋家冷酒眠¶
　　　送源中丞使新羅(一作姚/合詩)¶
赤墀奉命使殊方官重霜臺紫綬光玉節在船清海怪¶
金函開詔撫夷王雲晴漸覺山川異風便寧知道路長¶
誰得似君將雨露海東萬里灑扶桑¶
<pb:KR4h0140_WYG_492-13b>¶
　　　送景𤣥上人還山¶
嵩陽聽罷講經鐘逺訪庭闈錫度空蒲履謾從歸後織¶
衲衣猶記别時縫地横龍朔連沙暝山入烏桓碧樹重¶
梵宇傳來金貝葉花前拜捧慰親容¶
　　　宫人入道¶
卸却宫妝錦繡衣黄冠素服製相宜錫名近奉君王㫖¶
佩籙新叅老氏師白晝無情趨玉陛清宵有夢步瑶池¶
緑鬟女伴含愁别釋盡當年妬寵私¶
<pb:KR4h0140_WYG_492-14a>¶
　　　友人山中梅花¶
南國看花動逺情沈郎詩苦瘦容生鐡心自儗山中賦¶
玉笛誰將月下横臨水一枝春占早照人千樹雪同清¶
好風吹醒羅浮夢莫聽空林翠羽聲¶
　　　客中有感¶
天地一身在頭顱五十過流年消壯志空使淚成河¶
　　　憶家二首¶
新霽颺林初蘋花貼岸舒故鄉今夜月猶得照孤廬¶
<pb:KR4h0140_WYG_492-14b>¶
樹擁溪邊閣山浮雨後嵐白頭歸未得夢裏望江南¶
　　　江行二首¶
暝色滄州迥秋聲玉峡長只因江上月不覺過潯陽¶
晩泊長江口寒沙白似霜年光流不盡東去水聲長¶
　　　偶題¶
越女收龍眼蠻兒拾象牙長安千萬里走馬送誰家¶
　　　闗中傷亂後¶
去嵗干戈險今年蝗旱憂闗西歸戰馬海内賣耕牛¶
<pb:KR4h0140_WYG_492-15a>¶
　　　楚江懷古¶
騷靈不可見楚些竟誰聞欲采蘋花去滄州隔暮雲¶
　　　張飛廟¶
威名垂萬古勇力冠當時回首三分國何人賦黍離¶
　　　生公講臺¶
暝色䕶樓臺陰雲晝未開一塵無處著花雨遍蒼苔¶
　　　席上聽琴¶
髙堂流月明萬籟不到耳一聽清心魂飛絮春紛起¶
<pb:KR4h0140_WYG_492-15b>¶
　　　酬雍秀才二首¶
晩市人煙合歸帆帶夕陽棲遲未歸客猶著錦衣裳¶
卧病茅窗下驚聞兩月過興來聊賦詠清婉逼隂何¶
　　　竹¶
窗户盡蕭森空堦凝碧隂不縁氷雪裏為識歲寒心¶
　　　春怨¶
柳花撲簾春欲盡緑隂障林鶯亂啼秪愁明日送春去¶
落日滿園啼竹雞¶
<pb:KR4h0140_WYG_492-16a>¶
　　　館娃宫¶
宫女三千去不回真珠翠羽是塵埃夫差舊國久破碎¶
紅燕自歸花自開¶
　　　漢宫詞三首¶
成帝夫人淚滿懷璧宫相趁落空堦可憐玉貎花前死¶
惟有君恩白燕釵¶
霍家有女字成君年少教人著繡裙枉殺宫中許皇后¶
椒房恩澤是浮雲¶
<pb:KR4h0140_WYG_492-16b>¶
駿馬金鞍白玉鞭宫中來取李延年承恩直日鴛鴦殿¶
一曲清歌在九天¶
　　　同州端午¶
鶴髪垂肩尺許長離家三十五端陽兒童見説深驚訝¶
却問何方是故鄉¶
　　　夜過洞庭¶
笙歌只解鬧花天誰是敲氷掉小船為覔瀟湘幽隠處¶
夜深載月聽鳴泉¶
<pb:KR4h0140_WYG_492-17a>¶
　　　遊山南寺二首¶
山中盡日無人到竹外交加百鳥鳴昨日小樓㣲雨過¶
櫻桃花落晩風晴¶
踏碎羊山黄葉堆天飛細雨隠輕雷朗陵莫訝來何晩¶
不忍聽君話别杯¶
　　　寄太僕田卿二首¶
客窗强飲太怱怱急雨寒風意萬重驀上心來消未得¶
夢回又聽五更鐘¶
<pb:KR4h0140_WYG_492-17b>¶
一陽纔動伏羣陰萬物於今寓太音若喜長生添線日¶
㣲㣲消息識天心¶
　　　新昌井¶
轆轤千轉勞筋力待得甘泉渴殺人且共山麋同飲澗¶
玉沙鋪底淺磷磷¶
　　　經靖安里¶
巷底蕭蕭絕市塵供愁踈雨打黄昏悠然一曲泉明調¶
淺立閑愁輕閉門¶
<pb:KR4h0140_WYG_492-18a>¶
　　　聞箏歌¶
凄凄切切斷腸聲指滑音柔萬種情花影深沈遮不住¶
度幃穿幙乂殘更¶
　　　吹笙歌¶
伶兒竹聲愁繞空秦女淚濕燕支紅玉桃花片落不住¶
三十六簧能喚風¶
　　　贈歌人郭婉二首¶
石家金谷舊歌人起唱花筵淚滿巾紅粉少年諸弟子¶
<pb:KR4h0140_WYG_492-18b>¶
一時惆悵望梁塵¶
雲滿衣裳月滿身輕盈歸步過流塵五更無限留連意¶
常恐風花又一春¶
　　　潭州席上贈舞柘枝妓¶
姑蘇太守青娥女流落長沙舞柘枝坐滿繡衣皆不識¶
可憐紅臉淚雙垂¶
　　　句¶
瘴雨出虹蝀蠻煙渡江急嘗聞島夷俗犀象滿城邑(寄/嶺)¶
<pb:KR4h0140_WYG_492-19a>¶
　(南張明甫見/方輿勝覽)¶
　¶
　¶
　¶
　¶
　¶
　¶
　¶
<pb:KR4h0140_WYG_492-19b>¶
　¶
　¶
　¶
　¶
　¶
　¶
　¶
御定全唐詩巻四百九十二¶
