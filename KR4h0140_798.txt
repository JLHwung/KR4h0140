# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:04.631405
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百九十八
<pb:KR4h0140_WYG_798-1a>¶
　欽定四庫全書¶
御定全唐詩卷七百九十八¶
　　花蕊夫人徐(一作/費)氏¶
　徐氏青城人幼能文尤長於宫詞得幸蜀主孟昶賜號¶
　花蕊夫人詩一巻¶
　　　　宫詞¶
　五雲樓閣鳳城間花木長新日月閒三十六宫連内苑¶
　太平天子住(一作/坐)崑山¶
<pb:KR4h0140_WYG_798-1b>¶
　會真廣殿約宫牆樓閣相扶倚太陽淨甃玉階横水岸¶
　御爐香氣擈龍牀¶
　龍池九曲逺相通楊栁絲牽兩岸風長似江南好風(一/作)¶
　(春/)景畫船来去(一作/徃)碧波中¶
　東内斜將紫禁通龍池鳳苑夾城中曉鐘聲斷嚴妝罷¶
　院院紗窗海日紅¶
　殿名新立號重光島上亭臺盡改張但是一人行幸處¶
　黃金閣子(一作/内)鎖牙牀¶
<pb:KR4h0140_WYG_798-2a>¶
夾城門與内門通朝罷巡遊到苑中每日日髙(一作/中官)祗¶
候處滿堤紅豓立春風¶
㕑船(一作/盤)進食簇時新侍宴(一作/座)無非列(一作/是)近臣日¶
午殿頭宣索鱠隔花催喚打魚人¶
立春日進内園花紅蕊輕輕嫩淺霞跪到玉堦猶帶露¶
一時宣賜與宫娃¶
三面宫城盡夾牆苑中池水白茫茫直(一作/亦)從獅子門¶
前入旋見亭臺遶岸傍¶
<pb:KR4h0140_WYG_798-2b>¶
離宫别院遶宫城金版輕敲合鳳笙夜夜月明花樹㡳¶
傍池長有按歌聲¶
御製新翻曲子成六宫纔唱未知名盡將觱篥来抄譜¶
先按君王玉笛聲¶
旋移紅(一作/花)樹斲新(一作/斸青)苔宣使龍池更(一作/再)鑿開展¶
得綠(一作/綵)波寛似海水心樓殿勝蓬萊¶
太虛髙閣凌虚(一作/臨波)殿背倚城牆面枕池諸院各分娘¶
子位羊車到處不教知¶
<pb:KR4h0140_WYG_798-3a>¶
修儀承寵住龍池掃地焚香日午時等候大家來院裡¶
看教鸚鵡念新詩¶
才人出入每參(一作/相)隨筆硯將行(一作/行將)遶曲池能向彩¶
箋書大字忽(一作/勿)防御製冩新詩¶
六宫官職總新除宫女安排入畫圗二十四司分六局¶
御前頻見錯相呼¶
春風一面曉妝成偷折花枝傍水行却被内監(一作/㜮)遥¶
覷見故將紅豆打黃鶯¶
<pb:KR4h0140_WYG_798-3b>¶
殿前排宴賞花開宫女侵晨探幾回斜望花開(一作/苑門)遥¶
舉䄂傳聲宣(一作/先)喚近臣來¶
小毬場近曲池頭宣喚勲臣試打毬先向畫樓(一作/廊)排¶
御幄管絃聲動立浮斿¶
供奉頭籌不敢爭上棚等(一作専/又作傳)喚近臣名内人酌酒¶
纔宣賜馬上齊呼萬嵗聲¶
殿前宫女總纎腰初學乗騎怯又嬌上得馬来纔欲走¶
幾回抛鞚抱(一作/把)鞍橋¶
<pb:KR4h0140_WYG_798-4a>¶
自教宫娥學打毬玉鞍初跨栁腰柔上棚知是官家認¶
遍遍長贏第一籌¶
翔鸞閣外夕陽天樹(一作/木)影花光逺(一作/水)接連望見内¶
家来徃處水門斜過罨(一作/畫)樓船¶
内家(一作/人)追逐採蓮時驚起沙鷗兩岸飛蘭棹把来齊¶
拍水並船相鬬溼羅衣¶
新秋女伴各相逢罨畵船飛别浦(一作/渚)中旋折荷花伴¶
(一作/半)歌舞夕陽斜照滿衣紅¶
<pb:KR4h0140_WYG_798-4b>¶
少年相逐採蓮回羅帽(一作/襪)羅衫(一作/衣)巧製裁每到岸¶
頭長拍水競提纎手出船来¶
早春楊栁引長條倚岸沿堤一面髙稱與畫船牽錦䌫¶
暖風搓出綵絲縧¶
内家宣錫生辰宴隔夜諸宫進御花後殿未聞宫主入¶
東門先報下金車¶
端午生衣進御牀赭黃羅帕覆金箱美人捧入南薫殿¶
玉腕斜封綵縷長¶
<pb:KR4h0140_WYG_798-5a>¶
選進仙韶第一人纔勝羅綺不勝春重教按舞桃花下¶
只踏殘紅作地裀¶
侍女爭揮玉彈弓金丸飛入亂花中一時驚起流鶯散¶
踏落殘花滿地紅¶
七寶闌干白玉除新開凉殿幸金輿一溝泛碧流春水¶
四面瓊鉤搭綺疏¶
山樓彩鳳棲寒月宴殿金麟吐御香蜀錦地衣呈隊舞¶
敎頭先出拜君王¶
<pb:KR4h0140_WYG_798-5b>¶
天外明河翻玉浪樓西涼月湧金盆香銷甲乙牀前帳¶
宫鎖玲瓏閉殿門¶
細風欹葉撼宫梧早怯秋寒著繡襦玉宇無人雙燕去¶
一彎新月上金樞¶
夜寒金屋篆煙飛燈燭分明在紫微漏永禁宫三十六¶
燕回爭踏月輪歸¶
曉吹翩翩動翠旗爐煙千疊瑞雲飛何人奏對偏移刻¶
御史天香隔繡衣¶
<pb:KR4h0140_WYG_798-6a>¶
金井秋啼絡緯聲出花宫漏報嚴更不知誰是金鑾直¶
玉宇沈沈夜氣清¶
内庭秋燕玉池東香散荷花水殿風阿監採菱牽錦䌫¶
月明猶在畫船中¶
東宫花燭彩樓新天上仙橋不鎖春偏出六宫歌舞奏¶
嫦娥初到月虚輪¶
紗幔薄垂金麥穗簾鉤纎挂玉蔥條樓西别起長春殿¶
香碧紅泥透蜀椒¶
<pb:KR4h0140_WYG_798-6b>¶
翠華香重玉爐添雙鳳樓頭曉日暹扇掩紅鸞金殿悄¶
一聲清蹕捲珠簾¶
金作蟠龍繡作麟壺中樓閣禁中春君王避暑来遊幸¶
風月橫秋氣象新¶
清曉自傾花上露冷侵宫殿玉蟾蜍擘開五色銷金紙¶
碧鎖窗前學草書¶
翠鈿貼靨輕如笑玉鳳雕釵褭欲飛拂曉賀春皇帝閣¶
綵衣金勝近龍衣¶
<pb:KR4h0140_WYG_798-7a>¶
璅聲金徹閤門環簾捲珍珠十二間别殿春風呼萬嵗¶
中丞新押散朝班¶
雞人報曉傳三唱玉井金牀轉轆轤煙引御爐香繞殿¶
漏籖初刻上銅壺¶
御按横金殿幄紅扇開雲表露天容太常奏備三千曲¶
樂府新調十二鐘¶
宫女熏香進御衣殿門開鎖請金匙朝陽初上黄金屋¶
禁夜春深晝漏遲¶
<pb:KR4h0140_WYG_798-7b>¶
三月金明栁絮飛岸花堤草弄春時樓船百戯催宣賜¶
御輦今年不上池¶
内人稀見水鞦韆爭擘珠簾帳殿前第一錦標誰奪得¶
右軍輸却小龍船¶
夜色樓臺月數層金猊煙穗繞觚稜重廊屈折連三殿¶
密上真珠百寶燈¶
天門晏閉九重關樓倚銀河氣象間一㸃星毬垂綘闕¶
五雲仙仗下蓬山¶
<pb:KR4h0140_WYG_798-8a>¶
禁裏春濃蝶自飛御蠶眠處弄新絲碧窗盡日教鸚鵡¶
念得君王數首詩¶
鬬草深宫玉檻前春蒲如箭荇如錢不知紅藥闌干曲¶
日暮何人落翠鈿¶
太液波清水殿&KR0565;畫船驚起宿鴛鴦翠眉不及池邊栁¶
取次飛花入建章¶
御座垂簾繡額單氷山重疊貯金盤玉清迢遰無塵到¶
殿角東西五月寒¶
<pb:KR4h0140_WYG_798-8b>¶
春心滴破花邊漏曉夣敲回禁裏鐘十二楚山何處是¶
御樓曽(一作/恍)見兩三峰¶
博山夜宿沈香火帳外時聞暖鳳笙理遍從頭新上曲¶
殿前龍直未交更¶
春殿千官宴却歸上林鶯舌報花時宣徽旋進新裁曲¶
學士爭唫應詔詩¶
釣線沈波漾彩舟魚爭芳餌上龍鉤内人急捧金盤接¶
撥剌紅鱗躍未休¶
<pb:KR4h0140_WYG_798-9a>¶
蕙炷香銷燭影殘御衣熏盡輒更闌歸來困頓眠紅帳¶
一枕西風夢裏寒¶
東宫降誕挺佳辰少海星邊擁瑞雲中尉傳聞三日宴¶
翰林當撰洗兒文¶
酒庫新修近水傍潑(一作/撥)醅初熟五雲漿殿前供御頻¶
宣索追(一作/進)入花間一陣香¶
白藤花限(一作/籠搯)白銀花閤子門當寢殿斜近被宫中知¶
了事毎来隨駕使煎(一作/烹)茶¶
<pb:KR4h0140_WYG_798-9b>¶
西毬場裏打毬回御宴先於(一作/從)苑内開宣索教坊諸¶
伎樂傍池催喚入船来¶
昭儀侍宴足精神玉燭抽看記飲巡倚賴識書為錄事¶
燈前時復錯瞞人¶
後宫阿監裹羅巾出入經過苑囿頻承奉聖賢憂悞失¶
就中長怕内夫人¶
管弦聲急滿龍池宫女藏鉤(一作/&KR0848;)夜宴時好是聖人親¶
捉得便將濃墨掃(一作/授)雙眉¶
<pb:KR4h0140_WYG_798-10a>¶
密室紅泥地火爐内人冬日晩傳呼今宵駕幸池頭宿¶
排比椒房得煖無¶
畫船花舫總新妝進入池心近島傍松柏樓(一作/鏤)窗楠¶
木板暖風吹過一團(一作/四圍)香¶
三清臺近苑牆東樓檻層層映水紅盡日綺羅人度曲¶
管弦聲在半天中¶
安排諸院接行廊外(一作/水)檻周廻十里強(一作/長)青錦地¶
衣紅繡(一作/線)毯盡鋪龍腦鬱金香¶
<pb:KR4h0140_WYG_798-10b>¶
安排竹柵與笆籬養得新生鵓鴿兒宣受内家專餵飼¶
花毛間(一作/閑)看總皆知¶
年初十五最風流新賜雲鬟便(一作/使)上頭按罷霓裳歸¶
院裏畫樓雲閣總重(一作/新)修¶
金畫香臺出露盤黃龍雕刻遶朱䦨焚修每遇三元節¶
天子親簪白玉冠¶
六宫一例雞(一作/羅)冠子新様交䥴白玉花欲試澹妝兼¶
道服面前宣與唾盂家¶
<pb:KR4h0140_WYG_798-11a>¶
三月櫻桃乍熟時内人相引看紅枝回頭索取黄金彈¶
遶樹藏身打雀兒¶
小小宫娥到内園未梳雲鬢臉如蓮自從配與夫人後¶
不使尋花亂入船¶
錦城上起凝煙閣擁殿遮樓一向髙認得聖顔遥望見¶
碧䦨干映赭黄袍¶
水車踏水上宫城寢殿簷頭滴滴鳴助得聖人髙枕興¶
夜涼長作逺灘聲¶
<pb:KR4h0140_WYG_798-11b>¶
平頭船子小龍床多少神仙立御傍旋刺篙竿令過岸¶
滿池春水蘸紅妝¶
苑東天子愛巡遊御岸花堤枕碧流新教内人供射鴨¶
長將弓箭繞池頭¶
羅衫玉帶最風流斜挿銀箆慢裹頭閑向(一作/聞得)殿前騎¶
(一作/調)御馬揮(一作/掉)鞭横過小紅樓¶
沈香亭子傍池斜夏日巡游歇翠華簾畔玉盆盛淨水¶
内人手裏剖銀𤓰¶
<pb:KR4h0140_WYG_798-12a>¶
薄羅衫子透肌膚夏日初長板閣虛獨自凭䦨無一事¶
水風涼處讀文書¶
媫妤生長帝王家常近龍顔逐翠華楊栁岸長春日暮¶
傍池行困倚桃花¶
月頭支(一作/又)給買花錢滿殿宫人近數(一作/盡十)千遇著唱¶
名多不語(一作/應)含羞走(一作/急)過御牀前¶
小雨霏微潤綠苔石楠紅杏傍池開一枝挿向金瓶裏¶
捧進君王玉殿来¶
<pb:KR4h0140_WYG_798-12b>¶
錦鱗躍水出浮萍荇草牽風翠帶横恰似金梭攛碧沼¶
好題幽恨寫閨情¶
春天睡起曉妝成隨侍君王觸處行畫得自家梳洗様¶
相憑女伴把來呈¶
舞頭皆著畫羅衣唱得新翻御製詞每日内庭聞教隊¶
樂聲飛上到龍墀¶
春早尋花入内園競傳宣㫖欲黄昏明朝駕幸遊蠶市¶
暗使氊車就苑門¶
<pb:KR4h0140_WYG_798-13a>¶
半夜揺船載内家水門紅蠟一行斜聖人正在宫中飲¶
宣使池頭旋折花¶
春日龍池小宴開岸邊亭子號流杯沈檀刻作神仙女¶
對捧金尊(一作/杯)水上来¶
梨園子弟簇池頭小樂攜来候宴游旋(一作/試)炙銀笙先¶
按拍海棠花下合梁州(以下四十一首/一作王珪詩)¶
慢梳鬟髻著輕紅春早爭求芍藥叢近日承恩移住處¶
夾城裏面占新宫¶
<pb:KR4h0140_WYG_798-13b>¶
别色官司御輦家黄衫束帶臉如花深宫内院(一作/苑)參¶
承慣常從金輿到日斜¶
日髙房裏學圍碁等候官家未出時為賭金錢爭路數¶
専憂女伴怪来遲¶
摴蒱冷澹學投壺箭倚腰身約書圗盡對君王稱妙手¶
一人来射一人輸¶
慢揎(一作/揮)紅(一作/羅)䄂指纎纎學釣池魚傍水邊(一作/弦)忍¶
冷不禁還自去釣竿常被别人牽¶
<pb:KR4h0140_WYG_798-14a>¶
宣城(一作/徽)院約池南岸粉壁紅窗畫不成總是一人行¶
幸處徹宵聞(一作/長)奏管弦聲¶
丹霞亭浸池心冷曲沼門含水脚清傍岸鴛鴦皆著對¶
時時出向淺沙行¶
楊栁隂中引御溝碧梧桐樹擁朱樓金陵城共滕王閣¶
畫向丹青也合羞¶
晩(一作/曉)来隨駕上城游行到東西百子(一作/尺)樓回望苑¶
中花栁色綠隂紅豓滿池頭¶
<pb:KR4h0140_WYG_798-14b>¶
牡丹移向苑中栽盡是藩方進入来未到末春縁地暖¶
數般顔色一時開¶
明朝臘日官家出隨駕先須㸃内人回鶻衣裝回鶻馬¶
就中偏稱小腰身¶
盤鳳鞍韉閃(一作鞍韉/盤龍關)色妝黄金壓胯紫游(一作/油)韁自¶
從㨂得真龍種(一作/骨)别置東頭小馬坊¶
翠輦每従城畔出(一作/去)内人相次簇(一作/立)池隈(一作/邊)嫩¶
荷花裏揺船去(一作/出)一陣香風逐水来(一作/仙)¶
<pb:KR4h0140_WYG_798-15a>¶
髙燒紅燭㸃銀燈秋晩花池景色澄今夜聖人新殿宿¶
後宫相競覔祇承¶
苑中排比宴秋宵弦管掙摐各自調日晩閣門傳聖㫖¶
明朝盡放紫宸朝¶
夜深飲散月初斜無限宫嬪亂挿花近侍媫妤先過水¶
遥聞隔岸喚船家¶
宫娥小小豓紅妝唱得歌聲遶畫梁縁是太妃新進入¶
座前頒賜小羅箱¶
<pb:KR4h0140_WYG_798-15b>¶
池心小様釣魚船入玩偏宜向晩天挂得綵㠶教便放¶
急風吹過水門前(一作/邉)¶
傍池居住有漁家収網揺船到淺沙預進活魚供日料¶
滿筐跳躍白銀花¶
秋晩(一作/曉)紅妝傍水行競將衣袖撲蜻蜓回頭瞥見宫¶
中喚幾度藏身入畫屏¶
御溝春水碧于天宫女尋花入内園汗溼紅妝行漸困¶
岸頭相喚洗花鈿¶
<pb:KR4h0140_WYG_798-16a>¶
亭髙百尺立春(一作/當)風引得君王到此中牀上翠屏開¶
六扇折枝花(一作檻/花初)綻牡丹紅¶
内人承寵賜新房紅紙(一作/錦)泥窗遶畫(一作/四)廊種得海¶
柑纔結子乞求自送(一作/進)與君王¶
翡翠簾(一作/簷)前日影斜御溝春(一作/流)水浸成霞侍臣向¶
晩隨天歩共看池頭滿樹花¶
金碧䦨干倚岸邊捲簾初聼一聲蟬殿頭日午揺紈扇¶
宫女爭来玉座前¶
<pb:KR4h0140_WYG_798-16b>¶
嫩荷香撲釣魚亭水面文魚作隊行宫女齊(一作/競)来池¶
畔(一作/面)看傍簾呼喚勿髙聲¶
新翻酒令著詞章侍宴初聞憶(一作/開意)却忙宣使近臣傳¶
賜本書家院裏徧抄將¶
寒食清明小殿傍綵樓雙夹鬬雞場内人對御分明看¶
先賭紅羅被十(一作/滿擔)牀¶
寢殿門前曉色開紅泥藥樹間花栽君王未起翠簾捲¶
又發宫人(一作宫/女更番)上直来¶
<pb:KR4h0140_WYG_798-17a>¶
海棠花發盛春天游賞無時引御筵遶岸結成紅錦帳¶
暖枝猶拂畫樓船¶
日晩(一作/曉日)宫人外按回自牽驄馬出林隈御前接得髙¶
义手射(一作/時)得山雞喜進来¶
朱雀門髙花外開毬場空濶淨塵埃預排玉兎兼蒼狗¶
等候君王按鶻来¶
會仙觀内玉清壇新㸃宫人作女冠每度駕來羞不出¶
羽衣初著怕人看¶
<pb:KR4h0140_WYG_798-17b>¶
老大初教學(一作/作)道人鹿皮冠子澹黄裙後宫歌舞今¶
抛擲每日焚香事老君¶
法雲寺裏中元節又是官家誕降(一作/降誕)辰滿殿香花爭¶
供養内園先占得鋪陳¶
金章紫綬選髙班每每東頭近聖顔才藝足當恩寵别¶
只堪(一作/看)供奉一場閑¶
内人深夜學迷藏徧遶花叢水岸傍乗興忽(一作/或)來仙¶
洞裏大家尋覔一時忙¶
<pb:KR4h0140_WYG_798-18a>¶
小院珠簾著地垂院中排比不相知羡他鸚鵡能言語¶
窗裏偷教鸜鵒兒¶
島(一作/窗)樹髙低約浪痕苑(一作/島)中斜日欲黄昏樹頭木¶
刻雙飛鶴蕩起(一作/逺様)晴空映水門¶
大臣承寵賜新莊梔子園東栁岸傍今(一作/毎)日聖恩親¶
(一作/新)幸到板橋頭是讀書堂¶
樹葉初成鳥䕶(一作/出)窠石榴花裏(一作/底)笑聲多衆(一作/舞)¶
中遺却金釵子拾得從他要贖(一作/賞)麽(以下二十一首/一作王建詩)¶
<pb:KR4h0140_WYG_798-18b>¶
小殿初成(一作/新裝)粉未(一作/欲)乾貴妃姊妹自来看為逢好¶
日先移入續向街(一作/階)西索牡丹¶
内人相續報花開准擬君王便看来逢(一作/縫)著五弦琴¶
(一作/紅)繡袋宜春院裏按歌回¶
巡吹慢遍不相和暗數看誰(一作看/誰人)曲校多明日梨花¶
園(一作/園花)裏見先須逐(一作/直)得内家歌¶
黄金合裏盛紅雪重結香羅四出花一一傍邊書勅字¶
中官(一作/分明)送與大臣家¶
<pb:KR4h0140_WYG_798-19a>¶
宫人早起(一作/拍手)笑相呼不識堦(一作/庭)前掃地夫乞與金¶
錢爭借問外頭還似此間無¶
小隨阿姊(一作不/隨阿妹)學吹笙見好(一作/好見)君王賜(一作/乞)與(一/作)¶
(乞/賜)名夜拂玉牀朝把鏡黄金殿外(一作/堦下)不教行¶
日髙殿裏有香煙萬嵗聲長動九天妃子院中初(一作/新)¶
降誕内人爭乞(一作/分得)洗兒錢¶
宫花不共(一作/與)外花(一作/邊)同正月長生(一作/先)一半(一作/朶)¶
紅供御櫻桃看守别直無鴉鵲到園中¶
<pb:KR4h0140_WYG_798-19b>¶
殿前鋪設兩邊樓寒食宫人歩打毬一半走来爭(一作/齊)¶
跪拜上棚先謝得頭籌¶
大儀前日暖房來囑向朝(一作/昭)陽乞藥栽勅賜一窠紅¶
躑躅謝恩未了奏花開¶
御(一作/牀)前新(一作/謝)賜紫羅&KR0237;歩歩(一作/不下)金堦上軟輿宫¶
局總来為喜樂院中新拜内尚書¶
鸚鵡誰教轉舌關内人手裏養来姦語多更覺(一作/近更)承¶
恩澤數對君王憶隴山¶
<pb:KR4h0140_WYG_798-20a>¶
分朋(一作/明)閑坐賭櫻桃収却投壺玉腕勞各把沈香雙¶
陸子局中鬬累阿誰髙¶
禁寺紅樓内裏通笙歌引駕夹城通(一作看山引/駕夾城中)裹頭¶
宫監堂(一作蕃/女簾)前立手把牙鞘竹彈弓¶
舞来汗溼羅衣徹樓上人扶下玉梯歸到院中重洗靣¶
金花盆(一作/盆水)裏潑銀(一作/紅)泥¶
宿妝殘粉未明天總立(一作/在)昭陽花樹邊寒食内人長¶
白打庫中先散與金錢¶
<pb:KR4h0140_WYG_798-20b>¶
衆中偏(一作/愛)得君王笑(一作/喚)偷把金箱筆硯開書破紅¶
蠻隔子上旋推(一作/催)當直美(一作/内)人来¶
水中芹葉土中花拾得還將避衆家(一作艾心芹葉初/生小祗鬬時新不)¶
(鬬/花)總待别人(一作/犬家)般數盡䄂中拈出(一作/捻得)鬱金芽¶
玉簫改調箏移柱(一作移/纎指)催換(一作/赴)紅羅繡舞筵未戴¶
(一作/著)柘枝花帽子兩行宫監在簾前¶
窗窗戸户院相當總有珠簾玳瑁牀雖道君王不来宿¶
帳中長是炷牙(一作/衙)香(一作帳中長/下著香囊)¶
<pb:KR4h0140_WYG_798-21a>¶
　　　　述國亾詩¶
　君王城上&KR0390;降旗妾在深宫那得知十四萬人齊解甲¶
　寧(一作/更)無一箇是男兒(一作蜀臣王承㫖詩前二句云/蜀朝昬主出降時衘璧牽羊倒)¶
　　(繫/旗)¶
　¶
　¶
　¶
　¶
<pb:KR4h0140_WYG_798-21b>¶
　¶
　¶
　¶
　¶
　¶
　¶
　¶
御定全唐詩卷七百九十八¶
