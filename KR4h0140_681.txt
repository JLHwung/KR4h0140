# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:58.659917
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百八十一
<pb:KR4h0140_WYG_681-1a>¶
　欽定四庫全書¶
御定全唐詩巻六百八十一¶
　　韓偓¶
　　　　感事三十四韻(丁卯/已後)¶
　紫殿承恩歲金鑾入直年人歸三㠀路日過八花磚鴛¶
　鷺皆廻席臯蘷亦慕羶慶霄舒羽翼塵世有神仙雖遇¶
　河清聖慙非岳降賢皇慈容散拙公議逼陶甄江總参¶
　文㑹陳暄侍狎筵腐儒親帝座太史認星躔側弁聆神¶
<pb:KR4h0140_WYG_681-1b>¶
　算濡毫俟宻宣宫司持玉研書省擘香箋(宫司書省皆/宫人職名)¶
　唯理心無黨憐才膝屢前焦勞皆實録宵旰豈虛傳始¶
　議新堯厯將期整舜弦(上自出東内幽辱勵心庶政延/接丞相之暇日在直學士詢以)¶
　(理道將/致升平)去梯言必盡仄席意彌堅上相思懲惡中人詎¶
　省&KR0317;鹿窮唯觝觸兔急且㺦猭夲是謀賒死因之致刼¶
　遷氛霾言下合日月暗中懸恭顯誠甘罪韋平亦恃權¶
　畏聞巢幕險寜寤積薪然諒直尋鉗口奸纎益比肩晋¶
　讒終不解魯瘠竟難痊祗擬誅黄皓何曾識霸先嗾獒¶
<pb:KR4h0140_WYG_681-2a>¶
飜醜正養虎欲求全萬乗煙塵裏千官劍㦸邊斗魁當¶
北坼地軸向西偏袁董非徒爾師昭豈偶然中原成刼¶
火東海遂桑田濺血慙嵇紹遲行笑禇淵四夷同效順¶
一命敢虛捐山岳還青聳穹蒼舊碧鮮獨夫長啜泣多¶
士已忘筌鬱鬱空狂呌微微㡬病癲丹梯倚寥廓終去¶
問青天¶
　　　向隅¶
守道得途遲中兼遇亂離剛腸成繞指𤣥髪轉垂絲客¶
<pb:KR4h0140_WYG_681-2b>¶
路少安處病牀無穏時弟兄消息絶獨斂向隅睂¶
　　　社後¶
社後重陽近雲天澹薄間目随棊客静心共睡僧閑歸¶
鳥城銜日殘虹雨在山寂寥思晤語何夕欵柴闗¶
　　　息慮¶
息慮狎羣鷗行藏合自由春寒宜酒病夜雨入鄉愁道¶
向危時見官因亂世休外人相待淺獨説濟川舟¶
　　　早起探春¶
<pb:KR4h0140_WYG_681-3a>¶
句芒一夜長精神臘後風頭已見春煙栁半眠藏利臉¶
雪梅含笑綻香脣漸因閑暇思量酒必怨顛狂泥摸人¶
若箇髙情能似我且應欹枕睡清晨¶
　　　味道¶
如含瓦礫竟何功癡黠相兼似得中心繫是非徒悵望¶
事須光景旋虛空升沈不定都如夢毁譽無恒却要聾¶
弋者甚多應扼腕任他閒處指𠖇鴻¶
　　　秋郊閒望有感¶
<pb:KR4h0140_WYG_681-3b>¶
楓葉微紅近有霜碧雲秋色滿吳鄉魚衝駭浪雪鱗健¶
鴉閃夕(一作/殘)陽金背光心為感恩長惨慼鬢縁經亂早¶
蒼浪可憐廣武山前語楚漢寜(一作/虛)教作戰場¶
　　　李太舍池上玩紅薇醉題¶
花低池小水泙泙花落池心片片輕酩酊不能羞白鬢¶
顛狂猶自睠紅英乍為旅客顔常厚每見同人眼暫明¶
京洛園林(一作/林園)歸未得天涯相顧一含情¶
　　　余寓汀州沙縣病中聞前鄭左丞璘随外鎮舉¶
<pb:KR4h0140_WYG_681-4a>¶
　　　薦赴洛兼云繼有急徴旋見脂轄因作七言四¶
　　　韻戲以贈之或冀其感悟也(已已/年)¶
莫恨當年入用遲通材何處不逄知桑田變後新舟檝¶
華表歸來舊路岐公幹寂寥甘坐廢子牟歡抃促行期¶
移都已改侯王第惆悵沙堤别築基¶
　　　又一絶請為申逹京洛親交知余病廢¶
鬢惹新霜耳舊聾眼昏腰曲四肢風交親若要知形候¶
嵐嶂煙中折臂翁¶
<pb:KR4h0140_WYG_681-4b>¶
　　　夢中作¶
紫宸初啓列鴛鸞直向龍墀對揖班九曜再新環北極¶
萬方依舊祝南山禮容肅睦纓緌外和氣熏蒸劒履間¶
扇合却循黄道退廟堂談笑百司閑¶
　　　已已年正月十二日自沙縣抵邵武軍將謀撫¶
　　　信之行到纔一夕為閩相急脚相召却請赴沙¶
　　　縣郊外泊船偶成一篇¶
訪戴船迴郊外泊故鄉何處望天涯半明半暗山村日¶
<pb:KR4h0140_WYG_681-5a>¶
自落自開江廟花數醆緑醅桑落酒一甌香沫火前茶¶
(缺二/句)¶
　　　建谿灘波心目驚眩余平生溺奇境今則畏怯¶
　　　不暇因書二十八字¶
長貪山水羡漁樵自笑揚鞭趁早朝今日建谿驚恐後¶
李將軍畫也須燒¶
　　　自沙縣抵龍(一作/尤)溪縣值泉州軍過後村落皆¶
　　　空因有一絶(此後庚/午年)¶
<pb:KR4h0140_WYG_681-5b>¶
水自潺湲日自斜盡無雞犬有鳴鴉千村萬落如寒食¶
不見人煙空見花¶
　　　此翁(此後在/桃林場)¶
髙閣羣公莫忌儂儂心不在宦名中嚴光一唾垂緌紫¶
何𦙍三遺大帶紅金勁任從千口鑠玉寒曾試幾爐烘¶
唯應鬼眼兼天眼窺見行藏信此翁¶
　　　失鶴¶
正憐標格出華亭况是昻藏入相經碧落順風初得志¶
<pb:KR4h0140_WYG_681-6a>¶
故巢因雨却聞腥幾時翔集來華表每日沈吟看畫屏¶
為報雞羣虛嫉妬紅塵向上有青𠖇¶
　　　卜隠¶
屏跡還應減(一作/識)是非却憂藍玉又光輝桑梢出舍蠶¶
初老栁絮葢溪魚正肥世亂豈容長惬意景清還覺易¶
㤀機世間華美無心問藜藿充腸苧作衣¶
　　　晨興(一作/起)¶
曉景山河爽閑居巷陌清已能消滯念兼得散餘酲汲¶
<pb:KR4h0140_WYG_681-6b>¶
水人初起迴燈燕暫驚放懐殊未(一作/不)足圓隙已塵生¶
　　　暴雨¶
電尾燒黑雲雨脚飛銀線急點濺池心微煙昏水面氣¶
涼氛祲消暑退松篁健叢蓼亞赬茸擎荷飜緑扇風期¶
誰與同逸趣余探徧欲去更遲留胸中乆交戰¶
　　　山院避暑¶
行樂江郊外追涼山寺中靜隂生晚緑寂慮延清風運¶
塞地維窄氣蘇天宇空何人識幽抱目送𠖇𠖇鴻¶
<pb:KR4h0140_WYG_681-7a>¶
　　　閒興¶
景寂有𤣥味韻髙無俗情他山冰雪觧此水波瀾生影¶
重驗花宻滴稀知酒清忙人常擾擾安得心和平¶
　　　漫作二首¶
暑雨灑和氣香風吹日華瞬龍驚汗漫翥鳳綷雲霞懸¶
圃珠為樹天池玉作砂丹霄能幾級何必待乗槎¶
黍谷純陽入鸞霄瑞彩生岳靈分正氣仙衛借神兵汚¶
俗迎風變虛懐遇物傾千鈞將一羽輕重在平衡¶
<pb:KR4h0140_WYG_681-7b>¶
　　　騰騰¶
八年流落醉騰騰㸃檢行藏喜不勝烏帽素餐兼施藥¶
前生(一作/身)多恐是醫僧¶
　　　寄隠者¶
煙郭雲扃路不遥懐賢猶恨太迢迢長松夜落釵千股¶
小港春添水半腰已約病身抛印綬不嫌門巷似(一作/是)¶
漁樵渭濱晦迹南陽臥若比吾徒更寂寥¶
　　　閑居¶
<pb:KR4h0140_WYG_681-8a>¶
厭聞趨競喜閒居自種蕪菁亦自鋤麋鹿跳梁憂觸撥¶
鷹鸇摶擊恐麤疎拙謀却為多循理所短深慙盡信書¶
刀尺不虧繩墨在莫疑張翰戀鱸魚¶
　　　僧影¶
山色依然僧已亡竹間踈磬隔殘陽智燈已滅餘空燼¶
猶自光明照十方¶
　　　洞庭玩月¶
洞庭湖上清秋月月皎湖寛萬頃霜玊椀深沈潭底白¶
<pb:KR4h0140_WYG_681-8b>¶
金杯細碎浪頭光寒驚烏鵲離巢噪冷射蛟螭换窟藏¶
更憶瑶臺逄此夜水晶宫殿挹瓊漿¶
　　　贈隠逸¶
靜景須教靜(一作/隠)者尋清狂何必在山隂蠭穿窗紙塵¶
侵研鳥鬬庭花露滴琴莫(一作/方)笑亂離方(一作/纔)解印猶¶
勝顛蹶未抽簪築金總(一作所/一作誘)得非名士况是無人解¶
築金¶
　　　南浦¶
<pb:KR4h0140_WYG_681-9a>¶
月若半環雲若吐髙樓簾巻當南浦應是石城(一作/磯)艇¶
子來兩槳吚啞過花塢正值連宵酒未醒不宜此際兼¶
微雨直教筆底有文星亦應難狀分明苦¶
　　　桃林場客舍之前有池半畝木槿櫛比閼水遮¶
　　　山因命僕夫運斤梳沐豁然清朗復覩太虛因¶
　　　作五言八韻(一夲題下有/以記之三字)¶
插槿作藩籬叢生覆小池為能妨逺目因遣去閑枝鄰¶
叟偷來賞棲禽欲下疑虛空無障處䝉閉有開時葦鷺¶
<pb:KR4h0140_WYG_681-9b>¶
憐瀟灑&KR0378;鰌畏日(一作/赫)曦稍寛春水面盡見晚山睂岸¶
穏人偷(一作/垂)釣階明日上基(一作/棊)世間多弊(一作/少)事事¶
事要良醫¶
　　　中秋寄楊學士(一作中秋永夕奉/寄楊學士兄弟)¶
鱗差甲子漸衰遲依舊年年困亂離八月夜長鄉思切¶
鬢邉添得幾莖絲¶
　　　寄禪師¶
他心明與此心同妙用忘言理暗通氣運隂陽成世界¶
<pb:KR4h0140_WYG_681-10a>¶
水浮天地寄虛空刼灰聚散銖錙黑日御奔馳繭栗紅¶
萬物盡遭風鼓動唯應禪室静無風¶
　　　清興¶
隂沈天氣連翩醉摘索花枝料峭寒擁鼻繞廊吟看雨¶
不知遺却竹皮冠¶
　　　深院¶
鵞兒唼啑梔黄觜鳳子輕盈膩粉腰深院下簾人晝寢¶
紅薔薇架(一作/映)碧芭蕉¶
<pb:KR4h0140_WYG_681-10b>¶
　　　淒淒¶
深將寵辱齊往往亦淒淒白日知丹抱青雲有舊蹊嗜¶
鹹凌魯濟惡潔助涇泥風雨今如晦堪憐報曉雞¶
　　　火蛾¶
陽光不照臨積隂生此類非無惜死心奈有滅明(一作/趨炎)¶
意妝(一作/鬚)穿粉燄焦翅撲蘭膏沸為爾一傷嗟自棄非¶
天棄¶
　　　信筆¶
<pb:KR4h0140_WYG_681-11a>¶
春風狂似虎春浪白於鵝栁宻藏煙易松長見日多石¶
崖(一作/生涯)采芝叟鄉俗摘茶歌道在無伊鬱天將奈爾何¶
　　　雷公¶
閑人倚柱笑雷公又向深山霹怪松必若有蘇天下意¶
何如驚起武侯龍¶
　　　船頭¶
兩岸緑蕪齊似翦掩映雲山相向晚船頭獨立望長空¶
日豔波光逼人眼¶
<pb:KR4h0140_WYG_681-11b>¶
　　　喜涼¶
爐炭燒人百疾生鳳狂龍躁減心情四山毒瘴乾坤濁¶
一簟涼風世界清楚調忽驚淒玉柱漢宫應已溼金莖¶
豪強頓息蛙脣吻爽利重新鶻眼睛穏想海槎朝犯斗¶
健思胡馬夜飜營東南亦是中華(一作/原)分蒸鬱相凌太¶
不平¶
　　　天鑒¶
何勞謟笑學趨時務實清修勝用機猛虎十年揺尾立¶
<pb:KR4h0140_WYG_681-12a>¶
蒼鷹一旦醒心飛神依正道終潛衞天鑒衷腸競不違¶
事歴艱難人始重九層成後喜從微¶
　　　江岸閒歩(此後壬申年/作在南安縣)¶
一手擕書一杖笻出門何處覓情通立談禪客傳心印¶
坐睡漁師著背蓬青布旗誇千日酒白頭浪吼半江風¶
淮隂市裏人相見盡道途窮未必窮¶
　　　野塘¶
侵曉乗涼偶獨來不因魚躍見萍開巻荷忽被微風觸¶
<pb:KR4h0140_WYG_681-12b>¶
瀉下清香露一杯¶
　　　余臥疾深村聞一二郎官今稱繼使閩越笑余¶
　　　迂古潛於異鄉聞之因成此篇¶
枕流方采北山薇驛騎交迎市道兒霧豹祗憂無石室¶
泥鰌唯要有洿池不羞莽卓黄金印却笑羲皇白接䍦¶
莫負美名書信史清風埽地更無遺¶
　　　安貧¶
手風慵(一作/難)展一行書眼暗休尋九局圖窗裏(一作/外)日¶
<pb:KR4h0140_WYG_681-13a>¶
光飛野馬案頭(一作/前)筠管長蒲盧謀身拙為安蛇足報¶
國危曾捋虎鬚舉世可能無默識未知誰擬試齊竽¶
　　　殘春旅舎¶
旅舍殘春宿雨晴恍然心地憶咸京樹頭蠭抱花鬚落¶
池面魚吹栁絮行禪伏詩魔歸凈域酒衝愁陣出奇兵¶
兩梁免被塵埃汚拂拭朝簮待眼明¶
　　　鵲¶
偏承雨露潤毛衣黑白分明衆所知髙處營巢親鳳闕¶
<pb:KR4h0140_WYG_681-13b>¶
(一作/閣)靜時閒語上龍墀化為金印新祥瑞飛向銀河舊¶
路岐莫怪天涯棲不稳託身須是萬年枝¶
　　　露¶
鶴非(一作/飛)千歲飲猶難鶯舌偷含豈自安光溼最宜叢¶
菊亞蕩揺無奈緑荷乾名因霈澤随天睠分與濃霜保¶
歲寒五色呈祥須得處戛雲仙掌有金盤¶
　　　贈僧¶
盡說歸山避戰塵幾人終肯别囂氛缾添澗水盛將月¶
<pb:KR4h0140_WYG_681-14a>¶
衲挂松枝惹得雲三接舊承前席遇一靈今用戒香熏¶
相逄莫話金鑾事觸撥傷心不願聞¶
　　　感舊¶
省趨𢎞閣侍貂璫指座深恩刻寸腸秦苑已荒空逝水¶
楚天無恨更斜陽時昏却笑朱絃直事過方聞鎻骨香¶
入室故寮流落盡路人惆悵見靈光¶
　　　八月六日作四首¶
日離黄道十年昏敏手重開造化門火帝動爐銷劍㦸¶
<pb:KR4h0140_WYG_681-14b>¶
風師吹雨洗乾坤左牽犬馬誠難測右袒簮纓最負恩¶
丹筆不知誰定罪莫留遺跡怨神孫¶
金虎挻災不復論搆成狂猘犯車塵御衣空惜侍中血¶
國璽幾危皇后身圖霸未能知盗道飾非唯欲害仁人¶
黄旗紫氣今仍舊免使老臣攀畫輪¶
簮裾皆是漢公卿盡作鋒鋩劒血腥顯負舊恩歸亂主¶
難教新國用輕刑穴中狡兔終須盡井上嬰兒豈自寧¶
底事亦疑懲未了更應書罪在泉扃¶
<pb:KR4h0140_WYG_681-15a>¶
坐看包藏負國恩無才不得預經綸袁安墜睫尋憂漢¶
賈誼濡毫但過秦威鳳鬼應遮矢射靈犀天與隔埃塵¶
隄防瓜李能終始免媿於心負此身¶
　　　驛歩(癸酉年在/南安縣)¶
暫息征車病眼開况穿松竹入樓臺江流燈影向東去¶
樹逓雨聲從北來物近劉輿招垢膩風經庾亮汚塵埃¶
髙情自古多惆悵頼有南華養不材¶
　　　訪隠者遇沈醉書其門而歸¶
<pb:KR4h0140_WYG_681-15b>¶
曉入江村覓釣翁釣翁沈醉酒缸空夜來風起閑花落¶
狼藉柴門鳥徑中¶
　　　疎雨¶
疎雨從東送疾雷小庭涼氣淨莓苔巻簾燕子穿人去¶
洗研魚兒觸手來但欲進賢求上賞唯將拯溺作良媒¶
戎衣一挂清天下傅野非無濟世才¶
　　　南安寓止¶
此地三年偶寄家枳籬茅厰(一作/屋)共桑麻蝶矜翅暖徐¶
<pb:KR4h0140_WYG_681-16a>¶
窺草蠭倚身輕凝(去/聲)看花天近函關屯瑞氣水侵吳甸¶
浸晴霞豈知卜肆嚴夫子潛指星機認海槎¶
　　　十月七日早起作時氣疾初愈¶
疾愈身輕覺數通山無嵐障海無風陽精欲出(一作/去)隂¶
精落天地包含紫氣中¶
　　　有感¶
堅辭羽葆與吹鐃翻向天涯困繫匏故老未曾忘炙背¶
何人終擬問苞茅融風漸暖將迴雁滫(一作/滌)水猶腥近¶
<pb:KR4h0140_WYG_681-16b>¶
斬蛟萬里闗山如咫尺女牀唯待鳳歸巢¶
　　　觀鬬雞(一作/雞鬬)偶作¶
何曾解報稻粱恩金距花冠氣遏雲白日梟鳴(一作/鴟梟)無¶
意問唯將芥羽害同羣¶
　　　蜻蜓¶
碧玉眼睛雲母翅輕於粉蝶痩於蠭坐來迎(一作/并)拂波¶
光乆豈(一作/可)是殷勤為(一作/戀)蓼叢¶
　　　即日¶
<pb:KR4h0140_WYG_681-17a>¶
書牆暗記移花日洗甕先知醖酒期須信閒人有忙事¶
早來衝雨覓漁師¶
　　　寄鄰莊道侣¶
聞說經旬不啓闗藥窗誰伴醉開顔夜來雪壓村前竹¶
賸見溪南幾尺山¶
　　　初赴期集¶
輕寒著背雨淒淒九陌無塵未有泥還是平時舊滋味¶
慢垂鞭袖過街西¶
<pb:KR4h0140_WYG_681-17b>¶
　　　惜花¶
皺(一作/毵)白離情髙處切膩香(一作/紅)愁態静中深眼随片¶
片沿流去恨滿枝枝被雨淋(一作/侵)總得遮苔猶慰意若¶
教&KR0378;汚更傷心臨軒(一作/階)一醆悲春酒明日池塘是綠¶
隂¶
　　　半醉¶
水向東流竟不迴紅顔白髪逓相催壯心暗逐髙歌盡¶
往事空因半醉來雲護雁霜籠澹月雨連鶯曉落殘梅¶
<pb:KR4h0140_WYG_681-18a>¶
西樓悵望芳菲節處處斜陽草似苔¶
　　　春盡¶
惜春連日醉昏昏醒後衣裳見酒㾗細水浮(一作/漾)花歸¶
别澗(一作/浦)斷雲含雨入孤村人閒易有(一作/得)芳時恨地¶
勝(一作/逈)難招自古魂慙媿流鶯相厚意清晨猶為到西¶
園¶
　　　睡起¶
睡起牆隂下藥䦨瓦松花白閉柴闗斷年不出僧嫌癖¶
<pb:KR4h0140_WYG_681-18b>¶
逐日無機鶴伴閑塵土莫尋行止處煙波長在夢魂間¶
終撑舴艋稱漁叟賒買湖心一崦山¶
　　　寄友人¶
傷時惜别心交加搘頤一向千咨嗟曠野風吹寒食月¶
廣庭煙著黄昏花長擬醺酣遺世事若為局促問生涯¶
夫君亦是多情者幾處將愁殢酒家¶
　　　見别離者因贈之¶
征人草草盡戎裝征馬蕭蕭立路傍尊酒闌珊將逺别¶
<pb:KR4h0140_WYG_681-19a>¶
秋山迤邐(一作/逶)更斜陽白髭兄弟中年後瘴海程途萬¶
里長曾向天涯懐此恨見君嗚咽更(一作/倍)淒涼¶
　　　傷亂¶
岸上花根總倒垂水中花影幾千枝一枝一影寒山裏¶
野水野花清露時故國幾年猶戰鬪異鄉終日見旌旗¶
交親流落身羸病誰在誰亡兩不知¶
　　　南亭¶
每日在南亭南亭似僧院人語静先聞鳥啼深不見松¶
<pb:KR4h0140_WYG_681-19b>¶
痩石稜稜山光溪澱澱壍蔓墜長茸㠀花垂小蒨行簮¶
隠士冠卧讀先賢傳更有興來時取琴彈一編¶
　　　太平谷中玩水上花¶
山頭水從雲外落水面花自山中來一溪紅點我獨惜¶
幾樹蜜房誰見開應有妖魂随暮雨豈無香跡在蒼苔¶
凝眸不覺斜陽盡忘逐樵人躡石囘¶
　　　雨¶
坐來簌簌山風急山雨随風暗原隰樹帶繁聲出竹間¶
<pb:KR4h0140_WYG_681-20a>¶
溪將大點穿籬入餉婦寥翹布領寒牧童擁腫蓑衣溼¶
此時髙味(一作/詠)共誰論擁(一作/掩)鼻吟詩空佇立¶
　　　幽獨¶
幽獨起侵晨山鶯啼更早門巷掩蕭條落花滿芳草煙¶
和魂共逺春與人同老默默又依依淒然此懐抱¶
　　　江行¶
浪蹙青山江北岸雲含黑雨日西邊舟人偶語憂風色¶
行客無聊罷晝眠爭似槐花九衢裏馬蹄安穏慢垂鞭¶
<pb:KR4h0140_WYG_681-20b>¶
　　　漢江行次¶
村寺雖深已暗知幡竿殘日迥依依沙頭有廟青林合¶
驛歩無人白鳥飛牧笛自由随草逺漁歌得意扣舷歸¶
竹園相接春波暖痛憶家鄉舊釣磯¶
　　　偶題¶
俟時輕進固相妨實行丹心仗彼蒼蕭艾轉肥蘭蕙痩¶
可能天亦妬馨香¶
　　　湖南絶少含桃偶有人以新摘者見惠感事傷¶
<pb:KR4h0140_WYG_681-21a>¶
　　　懐因成四韻¶
時節雖同氣候殊不知堪薦寢園無合充鳳食留三㠀¶
誰許鶯偷過五湖苦筍恐難同象匕(秦中為櫻筍之/㑹乃三月也)酪¶
漿無復瑩蠙珠(湖南無牛/酪之味)金鑾歲歲長宣賜忍淚看天¶
憶帝都(每歲初進之後/先宣賜學士)¶
　　　隰州新驛¶
盛徳已圖形胡為忽搆兵燎原雖自及誅亂不無名擲¶
鼠湏防誤連雞莫憚驚夲期將係虜末䇿但嬰城肘腋¶
<pb:KR4h0140_WYG_681-21b>¶
人情變朝廷物論生果然荒谷縊旋覩藳街烹帝怒今¶
方息時危喜暫清始終俱以此天意甚分明¶
　　　亂後春日途經野塘¶
世亂他鄉見落梅野塘晴暖獨裵回船衝水鳥飛還住¶
(一作/止)袖拂楊花去却(一作/又)來季重舊遊多䘮逝子山新¶
賦極悲哀眼看朝市成陵谷始信昆明是(一作/有)刼灰¶
　　　贈易卜崔江處士(袁州/)¶
白首窮經通祕義青山養老度危時門傳組綬身能退¶
<pb:KR4h0140_WYG_681-22a>¶
　家學漁樵跡更竒四海盡聞龜䇿妙九霄堪歎鶴書遲¶
　壺中日月將何(一作/安)用借與閑人試一窺¶
　　　　過臨淮故里¶
　交遊昔歲已凋零第宅今來亦變更舊廟荒涼時饗絶¶
　諸孫饑凍一官成五湖竟負他年志百戰空垂異代名¶
　榮盛幾何流落乆遣人襟(一作/懐)抱薄浮生¶
　　　　贈湖南李思齊處士¶
　兩板船頭濁酒壺七絲琴畔白髭鬚三春日日黄梅雨¶
<pb:KR4h0140_WYG_681-22b>¶
　孤客年年青草湖燕俠氷霜難狎近楚狂鋒刃觸凡愚¶
　知余絶粒窺仙事許到名山看藥鑪¶
　¶
　¶
　¶
　¶
　¶
御定全唐詩巻六百八十一¶
