# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:04.318796
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百九十二
<pb:KR4h0140_WYG_792-1a>¶
　欽定四庫全書¶
御定全唐詩卷七百九十二¶
　　聯句¶
　　　張祜¶
　　　　妓席與杜牧之同詠¶
　　　　　　祜　杜牧¶
　骰子逡廵裹手拈無因得見玉纎纎(牧/)但知報道金釵¶
　落髣髴還應露指尖(祜/)¶
<pb:KR4h0140_WYG_792-1b>¶
　　　杜牧¶
　　　　同趙二十二訪張明府郊居聯句¶
　　　　　　牧　趙嘏¶
　陶潛官罷酒缾空門掩楊花一夜風(牧/)古調詩吟山色¶
　裏無弦琴在月明中(嘏/)逺檐髙樹宜幽鳥出岫孤雲逐¶
　晩虹(牧/)別後東籬數枝菊不知閑醉與誰同(嘏/)¶
　　　段成式¶
　　　　遊長安諸寺聯句(幷序/)¶
<pb:KR4h0140_WYG_792-2a>¶
　　武宗癸亥三年夏予與張君希復善繼同官祕書¶
　　鄭君符夢復連職仙局㑹假日遊大興善寺因問¶
　　兩京雜記及遊目記多所遺略乃約一旬尋兩街¶
　　寺以街東興善為首二記所不具則別録之遊及¶
　　慈㤙初知官將并寺僧衆草草乃泛問一二上人¶
　　及記塔下畫跡遊於此遂絶後三年予職於京洛¶
　　及刺安成至大中七年歸京在外六甲子所留書¶
　　籍揃壞居半於故簡中覩與二亡友遊寺瀝血淚¶
<pb:KR4h0140_WYG_792-2b>¶
　　交當時造適樂事邈不可追復方刋整才足續穿¶
　　蠹然十亡五六矣¶
　　　　靖恭坊大興善寺(寺取大興兩字坊名一字/為名新記云優塡像總章)¶
　　　　(初為火所燒據梁時西域優塡在荊州言隋/自臺城移來此寺非也今又有栴檀像開目)¶
　　　　(其工頗拙尤差謬矣為不空三藏塔前多老/松歳旱則官伐其枝  龍骨以祈雨蓋三藏)¶
　　　　(役龍意其木必有靈也手東廊之南素和尚/院庭有青桐四株素之  植元和中卿相遊)¶
　　　　(此院桐至夏有汗汙人衣如輠脂不可澣昭/國東門鄭相嘗與丞即數人避暑惡其汗謂)¶
　　　　(素曰弟子為和尚伐此木各植一松也及暮/素戲祝木曰我植汝二十餘年汝以汗為人)¶
<pb:KR4h0140_WYG_792-3a>¶
　　　　(所惡來歳若復有汗我必薪汝自是無汗寳/厯時予見説已十五年無汗矣素公不出院)¶
　　　　(轉法華經三萬七千部夜常有貉子聼經齋/時鳥鵲就掌取食長慶初庭前牡丹一朶合)¶
　　　　(歡有僧𤣥幽題此院詩警句云三萬蓮經三/十春半生不蹋院門塵  左顧蛤像舊傳云)¶
　　　　(隋帝嗜蛤所食必兼蛤味數逾千萬矣忽有/一蛤椎擊如舊帝異之寘諸几上一夜有光)¶
　　　　(及明肉自脫中有一佛二菩薩/像帝悲悔誓不食蛤非陳宣帝)¶
　　　　　老松青桐聯二十字絶句¶
　　　　　　　成式　張希復　鄭符(字夢復官/校書郎)¶
有松堪繫馬遇鉢更投鍼記得湯師句髙禪助朗吟(成/式)¶
<pb:KR4h0140_WYG_792-3b>¶
乗晴入精舍語黙想東林盡是忘機侣誰驚息影禽(希/復)¶
一雨㣲塵盡支郎許數過方同齅薝蔔不用算多羅(符/)¶
　　　　　蛤像聯二十字絶句¶
　　　　　　　成式　張希復¶
相好全如梵端倪祗為隋寧同蚌頑惡但與鷸相持(成/式)¶
雖因雀變化不逐月虧盈縱有天中匠神工詎可成(希/復)¶
　　　　　聖柱聯句(上有鐵/索跡)¶
　　　　　　　成式　張希復¶
<pb:KR4h0140_WYG_792-4a>¶
天心惟助善聖跡此開陽(成式/)載恐雷輪重絙疑電索¶
長(希復/)上衝挾螮蝀不動束鋃鐺(成式/)飢鳥未曾啄乖¶
龍寧敢藏(希復/)¶
　　　　長樂坊安國寺(紅樓睿宗在藩時舞榭東禪/院亦曰木塔院院門西北廊)¶
　　　　(五壁吳道子弟子釋思道畫釋梵八部不施/彩色尚有典刑  禪師法空影堂世號吉州)¶
　　　　(空者久養一騾將終鳴走而死有弟子允嵩/患風常於空室埋一柱鏁之僧難輙愈  佛)¶
　　　　(殿開元初明皇拆寢室施之當陽彌勒法空/自光明寺移來建都時此像在村蘭若中往)¶
　　　　(往放光因號光明寺寺在懷逺坊後為延火/所燒唯像獨存法空初移像時索大如虎口)¶
<pb:KR4h0140_WYG_792-4b>¶
　　　　(數十牛曵之索斷不動法空執爐依法作禮/九拜泣涕發誓像身忽嚗嚗作聲身迸分為)¶
　　　　(數十段不終日移至寺焉下利渉塑堂元和/中取其處聖容院遷像廡  上忽夢一僧形)¶
　　　　(容竒偉訴曰暴露數日豈聖君意耶及明駕/幸驗問如夢即令移就堂中側施帷帳  光)¶
　　　　(明寺中鬼子母及文惠太子塑像舉止態度/如生工名李岫  山庭院古木崇阜幽若山)¶
　　　　(谷當時輦土營之覆上座璘公院/有穗柏一株衢柯  下坐十餘人)¶
　　　　　紅樓聯句(隠侯/體)¶
　　　　　　　成式　張希復¶
重叠碎晴空餘霞更照紅蟬蹤近鳷鵲鳥道接相風(希/復)¶
<pb:KR4h0140_WYG_792-5a>¶
苔靜金輪路雲輕白日宫(元和中帝/幸此宫)壁詩傳謝客(詞人/陳至)¶
(題此院詩云藻井尚寒龍/跡在紅樓初起日光通)門牓占休公(廣宣上人住此/院有詩名時號)¶
(紅楼集/  成式)¶
　　　　　穗柏聯句¶
　　　　　　　成式　張希復¶
一院暑難侵莓苔共影深標枝爭息鳥餘吹正開襟(成/式)¶
宿雨香添色殘陽石在陰乗閑動詩意助靜入禪心(希/復)¶
　　　　　題璘公院(一言至七言/每人占兩題)¶
<pb:KR4h0140_WYG_792-5b>¶
　　　　　　　成式　鄭符¶
靜虛熱際安居(符/)龕燈斂印香除東林賔客西澗圖書¶
檐外垂青豆經中發白蕖縱辯宗因衮衮忘言理事如¶
如(成式/竟)泉臺定將入流否鄰笛足疑清梵餘(成式/新度)¶
　　　　常樂坊趙景公寺(隋開皇三年置本曰𢎞善/寺十八年改焉南中三門)¶
　　　　(裏東壁上吳道𤣥白畫地獄變筆力勁怒變/狀陰怪覩之不覺毛戴呉畫中得意處三階)¶
　　　　(院西廊下范長壽畫西方變及十六對觀寳/池尤妙絶諦視之覺水入浮壁院門上白畫)¶
　　　　(樹石頗似閻立德余攜立天祠粉本驗之無/異之西中三門裏門南吳生畫龍及刷天王)¶
<pb:KR4h0140_WYG_792-6a>¶
　　　　(鬚筆蹟如鐵有執/爐天女竊眸欲語)¶
　　　　　吳畫聯句¶
　　　　　　　成式　張希復　鄭符　昇上人¶
惨澹十堵内吳生縱狂跡風雲將逼人神鬼如脫壁(成/式)¶
其中龍最怪張甲方汗栗黑雲夜窸窣焉知不霹靂(希/復)¶
此際忽仙子獵獵衣舄奕妙瞬乍疑生參差奪人魄(符/)¶
往往乗猛虎衝梁聳竒石蒼峭束髙泉角膝驚欹側(成/式)¶
冥獄不可視毛戴腋流液茍能水成河刹那沈火宅(昇/上)¶
<pb:KR4h0140_WYG_792-6b>¶
(人/)¶
　　　　　題約公院¶
　　　　　　　成式　張希復　鄭符　昇上人¶
印火熒熒燈續燄青(希復/)七俱胝咒四阿含經(成式/)各¶
錄佳語聊事素屏(符/)丈室安居延賔不扃(昇上/人)¶
　　　　大同坊雲華寺(大歴初僧儼&KR0688;經天雨花至/地只尺而滅夜有光燭室敕)¶
　　　　(改為雲華儼即康藏之師也康本住恭靖里/氊曲忽覩光如輪衆人皆見遂尋光至儼講)¶
　　　　(經所滅佛殿西廊立髙僧一十六身天寳初自/南内移來畫跡拙俗觀音堂在寺西北隅建)¶
<pb:KR4h0140_WYG_792-7a>¶
　　　　(中末百姓屈嚴患瘡且死夢一菩薩摩其瘡/曰我住雲華寺嚴驚覺汗流數日而愈因詣)¶
　　　　(寺尋檢至聖畫堂見菩薩一如其覩/傾城百姓瞻禮嚴遂立社建堂移之)¶
　　　　　偶聯句¶
　　　　　　　成式　鄭符　張希復　昇上人¶
共入夕陽寺因窺甘露門(昇上/人)清香惹苔蘚忍草雜蘭¶
蓀(符/)㨗偈飛鉗荅新詩倚杖論(成式/)壞幡標古刹聖畫¶
煥崇垣(希復/)豈慕穿籠鳥難防在牖猿(成式/)一音唯一¶
性三語更三幡(希復/)¶
<pb:KR4h0140_WYG_792-7b>¶
　　　　道政坊寳應寺(韓幹藍田人少時常為酒家/送酒王右丞兄弟未遇每貰)¶
　　　　(酒漫遊幹常徴債於王家乃戲畫地為人馬/右丞精思丹青竒其意趣乃嵗與錢二萬令)¶
　　　　(學畫十餘年今寺中釋梵天女悉齊公妓小/小等寫真也寺有韓幹畫下生彌勒衣紫袈)¶
　　　　(裟右邊仰面菩薩及二師子尤入神又有舊/鐵石及齊公䘮一嵗子漆之如羅睺羅毎盆)¶
　　　　(供日出之寺中彌勒殿齊公寢堂也東廊北/面楊岫之畫鬼神齊公嫌其筆蹟不工故止)¶
　　　　(一/堵)¶
　　　　　僧房聯句¶
　　　　　　　成式　張希復¶
<pb:KR4h0140_WYG_792-8a>¶
古畫思匡嶺上方疑傅巖蝶閑移忍草蟬曉揭髙杉(成/式)¶
香字消芝印金經發茝函井通松底脈書坼洞中緘(希/復)¶
　　　　　小小寫真聯句¶
　　　　　　　成式　鄭符　張希復¶
如生小小真猶自未棲塵(符/)䄖袂將離座斜柯欲近人¶
(成式/)昔時知出衆情寵占横陳(希復/)不遣遊張巷豈教¶
窺宋鄰(符/)庾樓吹笛裂𢎞閣賞歌新蟬怯纎腰歩蛾驚¶
半額嚬(希復/)圖形誰有術買笑詎辭貧(成式/)複隴迷村¶
<pb:KR4h0140_WYG_792-8b>¶
徑重泉隔漢津(符/)同心知作羽比目定為鱗(希復/)殘月¶
巫山夕餘霞洛浦晨(成式/)¶
　　　　平康坊菩薩寺(佛殿東西障日及諸柱上圖/畫是東廊舊蹟鄭法士畫開)¶
　　　　(元中因屋壞移入大佛殿内北壁食堂前東/壁上吳道𤣥畫智度論色偈變偈是吳自題)¶
　　　　(筆蹟遒勁如磔鬼神毛髪次堵畫禮骨仙人/天衣飛揚滿壁風動佛殿内後壁吳道子畫)¶
　　　　(消災經事樹石古嶮元和中上欲令移之慮/其摧壞乃下詔擇畫手寫進佛殿内槽壁維)¶
　　　　(摩變舍利弗角膝而轉元和末俗講僧文淑/裝之筆蹟盡矣故興元鄭公尚書題此壁僧)¶
　　　　(院詩曰但慮彩色汙無虞臂胛肥置寺碑陰/雕節竒巧相傳鄭法士所起様也初㑹覺上)¶
<pb:KR4h0140_WYG_792-9a>¶
　　　　(人以利施起宅十餘畆工畢醸酒百石列缾/甕於兩廊下引吳道𤣥觀之因謂曰檀越為)¶
　　　　(我畫以是賞之吳生嗜酒且利賞欣然而許/予以蹤跡似不及景公寺畫中三門内東門)¶
　　　　(神善繼云是吳生弟/子王耐兒之手也)¶
　　　　　書事聯句¶
　　　　　　　成式　鄭符　張希復　昇上人¶
悉為無事者任被俗流憎(符/)客異干時客僧非出院僧¶
(成式/)逺聞疎牖磬曉辨宻龕燈(希復/)歩觸珠旛響吟窺¶
鉢水澄(符/)句饒方外趣遊愜社中朋(成式/)靜裏已馴鴿¶
<pb:KR4h0140_WYG_792-9b>¶
齋中亦好鷹(希復/)金塗筆是褧彩溜紙非繒(昇上/人)錫杖¶
已剋鍜田衣從壞塍(成式/)占牀暫一脅巻箔賴長肱(希/復)¶
佛日初開照魔天破幾層(成式/)咒中陳祕計論處正先¶
登(希復/)勇帶綻鍼石危防丘井藤(昇上/人)¶
　　　　光宅坊光宅寺(本官蒲萄園中禪師影堂師號/惠中肅宗上元二年徵至京師)¶
　　　　(初居此寺詔云杖錫而來京/師非逺齋心已久副朕虛懷)¶
　　　　　中禪師影堂聨句¶
　　　　　　　成式　張希復　鄭符　昇上人¶
<pb:KR4h0140_WYG_792-10a>¶
名下固無虛敖曹貌嚴毅洞逹見空王圓融入佛地(希/復)¶
一言當要害忽忽醒諸醉不動須彌山多方辯無匱(符/)¶
坦率對萬乗偈荅無所避爾如毘沙門外形如脫履(成/式)¶
但以理為量不語怪力事木石摧貢髙慈悲引貪恚(昇/上)¶
(人/)當時乏支許何人契深致随宜詎說三直下開不二¶
(成式/)¶
　　　　翊善坊保壽寺(本髙力士宅天寳九載舍為/寺初鑄鐘成力士設齋慶之)¶
　　　　(舉朝畢至一擊百千有規其意連擊二十杵/經藏閣規創危巧二塔火珠受十餘斛河陽)¶
<pb:KR4h0140_WYG_792-10b>¶
　　　　(從事李涿性好竒古與僧智増善嘗俱至此/寺觀庫中舊物忽於破瓮中得物如被幅裂)¶
　　　　(汙坌觸而塵起涿徐視之乃畫也因以州縣/圖三及縑三十獲之令家人装治之大十餘)¶
　　　　(幅訪於常侍栁公權方知張萱所畫石橋圖/也𤣥宗賜髙力士因留寺中後為鬻畫人宗)¶
　　　　(牧言於左軍尋有小使領軍卒數十人至宅/宣敕取之即日進入先帝好古見之大悦命)¶
　　　　(張於盧韶院寺見有先天菩薩幀本起成都/妙積寺開元初有尼魏八師者常念大悲咒)¶
　　　　(雙流縣民劉乙名意兒年十一自欲事魏尼/遣之不去常於奥室立禪白魏云先天菩薩)¶
　　　　(見身此地篩灰於庭一夕有巨跡數尺輪理/成就因謁畫工随意設色悉不如意有僧楊)¶
　　　　(法成自言能畫意兒常合掌瞻仰然後指授/之以近十稔工方就後塑先天菩薩凡二百)¶
<pb:KR4h0140_WYG_792-11a>¶
　　　　(四十二首首如塔勢分臂如意蔓其牓子有/一百四十日鳥樹一鳯四翅水肚樹所題深)¶
　　　　(怪不可詳悉畫様凢十五巻栁七師者崔寜/之甥分三巻往上都流行時魏奉古為長史)¶
　　　　(進之後因四月八日賜髙/力士今成都者是其次本)¶
　　　　　先天幀讃聯句¶
　　　　　　　成式　張希復　鄭符¶
觀音化身厥形孔怪胣腦滛厲衆魔膜拜(希復/)指夢鴻¶
紛牓列區界其事明張何不可解(成式/)閻阿德川大士¶
先天衆象參羅福源田田(符/)百億花發百千燈然膠如¶
<pb:KR4h0140_WYG_792-11b>¶
終澤浩汗連緜(希復/)燄摩界戚洛迦苦霽正念皈依衆¶
青如&KR2892;(成式/)戾滓可汰癡膜可蛻稽首如空睟容若睇¶
(希復/)闡提墨師覩而面之寸念不生未遇乎而(成式/)¶
　　　　宣陽坊靜域寺(本太穆皇后宅僧寺云三階/院門外是神堯皇帝射孔雀)¶
　　　　(處禪門内外遊目記云王昭隐畫門西裏面/和修吉龍王有靈門外之西大目藥叉及北)¶
　　　　(方天王甚竒猛門東裏面賢門也野叉部落/鬼首上蟠蛇汗煙可懼東廊樹石嶮怪髙僧)¶
　　　　(亦怪西廊萬菩薩院門裏南壁皇甫軫畫鬼/神及鵰形勢若脫軫與吳道𤣥同時吳以其)¶
　　　　(藝逼已募人殺之萬菩薩堂内有寳塔以小/金銅塔數百飾之大歴中將作劉監有子合)¶
<pb:KR4h0140_WYG_792-12a>¶
　　　　(手出胎七嵗念法華經及卒焚之得舍利數/十粒分藏於金銅塔中善繼云合是劉銛佛)¶
　　　　(殿東廊有古佛堂其地本雍村堂中像/設悉是石作相傳云隋恭帝終此堂)¶
　　　　　三階院聯句¶
　　　　　　　成式　張希復　鄭符¶
密密助堂堂隋人歌檿桑䨇弧摧孔雀一矢隕貪狼(成/式)¶
百歩望雲立九規㸔月張獲蛟徒破浪中乙漫如墻(希/復)¶
還似貫金鼓更疑穿石梁因添挽河力為滅射天狂(成/式)¶
絶藝却南牧英聲來鬼方麗龜何足敵殪豕未為長(符/)¶
<pb:KR4h0140_WYG_792-12b>¶
龍臂勝猨臂星芒超箭芒虛誇絶髙鳥垂拱議明堂(成/式)¶
　　　　崇義坊招福院(本曰正覺國初毁以其地立/第賜諸王睿宗在藩居之乾)¶
　　　　(封二年移長寜公主/佛堂於此重建此寺)¶
　　　　　贈諸上人聯句¶
　　　　　　　成式　張希復¶
飜了西天偈燒餘梵宇香撚眉愁俗客支頰背殘陽(成/式)¶
洲號惟思沃山名祗記匡辨中摧世智定裏破魔強(希/復)¶
許叡禪心徹湯休詩思長朗吟疎磬斷久語貫珠妨(成/式)¶
<pb:KR4h0140_WYG_792-13a>¶
乗興書芭葉閑來入豆房漫題存古壁怪畫匝長廊(希/復)¶
　　　　招國坊崇濟寺(寺内有天后織成蛟龍披襖子/及繡衣六事東廊從南第二院)¶
　　　　(有宣律師製袈裟堂曼/殊堂有松數株甚竒)¶
　　　　　竒松聨二十字絶句¶
　　　　　　　成式　張希復　鄭符　昇上人¶
杉松何相疎榆栁方迥屑無人擅談柄一枝不敢折(成/式)¶
中庭苔蘚深吹餘鳴佛禽至於摧折枝凡草猶避陰(希/復)¶
僻徑根從露閑房枝任侵一株風正好來助碧雲吟(符/)¶
<pb:KR4h0140_WYG_792-13b>¶
時時埽窗聲重露滴寒砌風颭一枝遒閑窺别生勢(昇/上)¶
(人/)偃蓋入樓妨盤根侵井窄髙僧獨惆悵為與澄嵐隔¶
(成式/)¶
　　　　永安坊永夀寺(三門東吳道子畫似不得意佛/殿名㑹仙本是内中梳洗殿貞)¶
　　　　(元中有証智禪師往往靈驗或時在張櫝蘭中/若治田及夜歸寺若在金山界相去七百里)¶
　　　　　閒中好¶
　　　　　　　成式　鄭符　張希復¶
閒中好盡日松為侣此趣人不知輕風度僧語(符/)閒中¶
<pb:KR4h0140_WYG_792-14a>¶
好塵務不縈心坐對當窗木㸔移三面陰(成式/)閒中好¶
幽磬度聲遅巻上論題肇畫中僧姓支(希復/)¶
　　　　崇仁坊資聖寺(淨土院門外相傳吳生一夕/秉燭醉畫就中㦸手視之惡)¶
　　　　(駭院門裏盧稜迦常學吳勢呉亦授以手訣/乃畫總持三門寺方半吳大賞之謂人曰稜)¶
　　　　(伽不得心訣用思太苦其能久乎畫畢而卒/中門窗間呉畫髙僧韋述賛李嚴書中三門)¶
　　　　(外兩面上層不知何人畫人物頗類閻令寺/西廊北隅楊坦畫近塔天女明睇將瞬團塔)¶
　　　　(院北堂有鐵觀音髙三丈餘觀音院两廊四/十二賢聖韓幹畫元中書賛東廊北頭㪚馬)¶
　　　　(不意見者如將嘶蹀聖僧中龍樹商那和修/絶妙團塔上菩薩李真畫四面花鳥邊鸞畫)¶
<pb:KR4h0140_WYG_792-14b>¶
　　　　(藥師菩薩頂上莪葵尤佳/塔中藏千部妙法蓮華經)¶
　　　　　諸畫聯句(柏梁/體)¶
　　　　　　　成式　張希復　鄭符¶
吳生畫勇矛㦸攢(成式/)出變竒勢千萬端(希復/)蒼蒼鬼¶
怪層壁寛(符/)覩之忽忽毛髪寒(成式/)稜伽之力所疲殫¶
(成式/)李真周昉優劣難(符/)活禽生卉推邊鸞(成式/)花房¶
嫩彩猶未乾(希復/)韓幹變態如&KR0557;湍(符/)惜哉壁畫世未¶
殫後人新畫何汗漫(希復/)¶
<pb:KR4h0140_WYG_792-15a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_792-15b>¶
　¶
　¶
　¶
　¶
　¶
　¶
　¶
御定全唐詩卷七百九十二¶
