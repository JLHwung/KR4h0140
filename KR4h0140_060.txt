# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.595088
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六十
<pb:KR4h0140_WYG_060-1a>¶
　欽定四庫全書¶
御定全唐詩卷六十¶
　　李嶠¶
　　　　珠¶
　燦爛金輿側玲瓏玉殿隈昆池明月滿合浦夜光囘彩¶
　逐靈蛇轉形隨舞鳳來甘泉宫起罷花媚望風臺¶
　　　　玉¶
　映石先過魏連城欲向秦洛陽陪勝友燕趙類佳人方¶
<pb:KR4h0140_WYG_060-1b>¶
　水晴虹媚常山瑞馬新徒為卞和識不遇楚王珍¶
　　　　金¶
　南楚標前貢西秦識舊城祭天封漢嶺擲地警孫聲向¶
　日披沙浄含風振鐸鳴方同楊伯起獨有四知名¶
　　　　銀¶
　思婦屏輝掩遊人燭影長玉壺初下箭桐井共安牀色¶
　帶長河色光分滿月光靈山有珍甕仙闕薦君王¶
　　　　錢¶
<pb:KR4h0140_WYG_060-2a>¶
漢日五銖建姬年九府流天龍帶泉寶地馬列金溝趙¶
壹囊初乏何曽箸欲收金門應入論玉井冀來求¶
　　　錦¶
漢使巾車逺河陽歩障陳雲浮仙石日霞滿蜀江春機¶
迥囘文巧紳兼束髮新若逢楚王貴不作夜行人¶
　　　羅¶
妙舞隨裙動行歌入扇清蓮花依帳發秋月鑒帷明雲¶
薄衣初捲蟬飛翼轉輕若珍三代服同擅綺紈名¶
<pb:KR4h0140_WYG_060-2b>¶
　　　綾¶
金縷通秦國為裘指魏君落花遥寫霧飛鶴近圖雲馬¶
眼冰凌影竹根雪霰文何當畫秦女煙際坐氤氲¶
　　　素(首句缺四字第/三句缺二字)¶
　　　　女纎腰洛浦妃　　逺方望鴈足上林飛妙¶
奪鮫綃色光騰月扇輝非君下路去誰賞故人機¶
　　　布¶
御績創羲皇緇冠表素王瀑飛臨碧海火浣擅炎方孫¶
<pb:KR4h0140_WYG_060-3a>¶
被登三相劉衣闡四方佇因舂斗粟來曉棣華芳¶
　　　舟¶
征櫂三江暮連檣萬里囘相烏風際轉畫鷁浪前開羽¶
客乘霞至仙人弄月來何當同傅說特展巨川材¶
　　　車¶
天子馭金根蒲輪闢四門五神趨雪至雙轂似雷奔丹¶
鳳棲金轄非熊載寶軒無階忝虛左珠乗奉王言¶
　　　牀¶
<pb:KR4h0140_WYG_060-3b>¶
傳聞有象牀疇昔獻君王玳瑁千金起珊瑚七寶妝桂¶
筵含栢馥蘭席拂沈香願奉羅帷夜長乗秋月光¶
　　　席¶
避席承宣父重筵揖戴公桂香浮半月蘭氣襲囘風舞¶
拂丹霞上歌清白雪中佇將文綺色舒巻帝王宫¶
　　　帷¶
久閉先生户髙褰太守車羅將翡翠合錦逐鳳皇舒明¶
月彈琴夜清風入幌初方知決勝策黄石受兵書¶
<pb:KR4h0140_WYG_060-4a>¶
　　　簾¶
清風時入燕紫殿幾含秋曖曖籠鈴閣纖纖上玉鈎窗¶
中翡翠動户外水精浮巧作盤龍勢長迎飛燕遊¶
　　　屏¶
洞徹琉璃蔽威紆屈膝囘錦中雲母列霞上織成開山¶
水含春動神仙倒景來修身兼竭節誰識作銘才¶
　　　被¶
桂友尋東閣蘭交聚北堂象筵分錦繡羅薦合鴛鴦光¶
<pb:KR4h0140_WYG_060-4b>¶
逸偷眠穩王章泣恨長孔懐欣共寢棣蕚幾含芳¶
　　　鑑¶
明鑑掩塵埃含情照魏臺日中烏鵲至花裏鳳皇來玉¶
彩疑冰徹金輝似月開方知樂彦輔自有鑒人才¶
　　　扇¶
翟羽舊傳名蒲葵價不輕花芳不滿面羅薄詎障聲禦¶
熱含風細臨秋帶月明同心如可贈持表合歡情¶
　　　燭¶
<pb:KR4h0140_WYG_060-5a>¶
兎月清光隐龍盤畫燭新三星花入夜四序玉調晨浮¶
炷依羅幌吹香匝綺茵若逢燕國相持用舉賢人¶
　　　酒¶
孔坐洽良儔陳筵幾獻酬臨風竹葉滿湛月桂香浮每¶
接髙陽宴長陪河朔遊㑹從𤣥石飲雲雨出圓丘¶
　　　蘭¶
虚室重招尋忘言契斷金英浮漢家酒雪儷楚王琴廣¶
殿清香發髙臺逺吹吟河汾應擢秀誰肯訪山陰¶
<pb:KR4h0140_WYG_060-5b>¶
　　　菊¶
玉律三秋暮金精九日開榮舒洛媛浦香泛野人杯靃¶
靡寒潭側丰茸曉㟁隈黄花今日晩無復白衣來¶
　　　竹¶
髙簳楚江濆嬋娟(一作/蕭條)含曙(一作/翠)氛白花揺鳳影青節¶
動龍文葉掃東南日枝捎西北雲誰知湘水上流淚獨¶
思君¶
　　　藤¶
<pb:KR4h0140_WYG_060-6a>¶
吐葉依松磴舒苗長石臺神農嘗藥罷質子寄書來色¶
映葡萄架花分竹葉杯金隄不見識玉潤幾重開¶
　　　萱¶
屣(一作/履)歩尋芳草(一作/日)忘憂自結叢黄英開養性緑葉¶
正依籠(一作葉舒春夏/緑花吐淺深紅)色湛仙人露香傳少女風還依¶
(一作/含貞)北堂下曹植動文雄¶
　　　茅¶
楚甸供王日衡陽入貢年麏包青野外鴟(一作/鷗)嘯綺楹¶
<pb:KR4h0140_WYG_060-6b>¶
前堯帝成茨罷殷湯祭雨旋方期大君錫不懼小巫捐¶
　　　荷¶
新溜滿澄陂圓荷影若規風來香氣逺日落蓋陰移魚¶
戲排緗葉龜浮見緑池魏朝難接採楚服但同披¶
　　　萍¶
二月虹初見三春蟻正浮青蘋含吹轉紫蒂帶波流屢¶
逐明神薦常隨旅客遊既能甜似蜜還(一作/復)遶楚王舟¶
　　　菱¶
<pb:KR4h0140_WYG_060-7a>¶
鉅野韶光暮東平春溜通影揺江浦月香引櫂歌風日¶
色翻池上潭花發鏡中五湖多賞樂千里望難窮¶
　　　𤓰¶
欲識東陵味青門五色𤓰龍蹄逺珠履女臂動金花六¶
子方呈瑞三仙實可嘉終朝奉絺綌謁帝佇非賖¶
　　　松¶
鬱鬱髙巖表森森幽澗陲鶴棲君子樹風拂大夫枝百¶
尺條陰合千年蓋影披歳寒終(一作/知)不改(一作/及)勁(一作/多)¶
<pb:KR4h0140_WYG_060-7b>¶
節幸君知¶
　　　桂¶
未值銀(一作/蟾)宫裏寧移玉殿幽枝生無限月花滿自然¶
秋俠客條為馬仙人葉作舟願君期道術攀折可淹留¶
　　　槐¶
暮律移寒火春宫長舊栽葉生馳道側花落鳳庭隈烈¶
士懐忠觸鴻儒訪業來何當赤墀下疎榦擬三台¶
　　　柳¶
<pb:KR4h0140_WYG_060-8a>¶
楊柳鬱氤氲金堤總翠氛庭前花類雪樓際葉如雲列¶
宿分龍影芳池寫鳳文短簫何以奏攀折為思君¶
　　　桐¶
孤秀嶧陽岑亭亭出衆林春光雜鳳影秋月弄圭陰髙¶
映龍門迥雙依玉井深(一作忽被夜風/激遂逢霜雪侵)不因將入㸑誰¶
謂作鳴琴¶
　　　桃¶
獨有成蹊處穠花發井傍山風凝笑臉朝露泫啼妝隐¶
<pb:KR4h0140_WYG_060-8b>¶
士顔應改仙人路漸長還欣上林苑千歲奉君王¶
　　　李¶
潘岳閒居日(一作/暇)王戎戲陌辰蝶遊芳徑馥鸎囀弱枝¶
新葉暗青房晩花明玉井春方知有靈榦特(一作/持)用表¶
真人¶
　　　梨¶
擅美𤣥光側傳芳瀚海中鳳文疎象郡花影麗新豐色¶
對瑶池紫甘依大谷紅若令逢漢主還冀識張公¶
<pb:KR4h0140_WYG_060-9a>¶
　　　梅¶
大庾斂寒光南枝獨早芳雪含朝暝(一作/紫花)色風引去來¶
香妝面囘青鏡歌塵起畫梁若能遥止渴何暇泛瓊漿¶
　　　橘¶
萬里盤根植千秋布葉繁既榮潘子賦方重陸生言玉¶
蘤含霜動金衣逐吹翻願辭湘水曲長茂上林園¶
　　　鳳¶
有鳥居丹穴其名曰鳳皇九苞應靈瑞五色成文章屢¶
<pb:KR4h0140_WYG_060-9b>¶
向秦樓側頻過洛水陽鳴岐今日見(一作/已)阿閣佇來翔¶
　　　鶴¶
黄鶴逺聯翩從鸞下紫煙翶翔一萬里來去幾千年已¶
憇青田側時游丹禁前莫言空警露猶冀一聞天¶
　　　烏¶
日路朝飛急霜臺夕影寒聯翩依月樹迢逓繞風竿白¶
首何年改青琴此夜彈靈臺如可託千里向長安¶
　　　鵲¶
<pb:KR4h0140_WYG_060-10a>¶
不分荆山抵甘從石印飛危巢畏風急繞樹覺星稀喜¶
逐行人至愁隨織女歸倘遊明鏡裏朝夕動光輝¶
　　　雁¶
春暉滿朔方歸雁發衡陽望月驚弦影排雲結陣行往¶
還倦南北朝夕苦風霜寄語能鳴侣(一作/伴)相隨入帝鄉¶
　　　鳬¶
颯沓睢陽涘浮游漢水隈錢飛出(一作/入)井見鶴引入琴¶
哀李陵賦(一作降/將貽)詩罷王喬曳舄來何當歸太液翺(一/作)¶
<pb:KR4h0140_WYG_060-10b>¶
(翔/)集動成雷¶
　　　鸎¶
芳樹雜花紅羣鸎亂曉空聲分折楊吹(一作/栁)嬌韻落梅¶
風寫囀清弦裏遷喬暗木中友生若可冀幽谷響還通¶
(一作睍睆度花紅闗闗亂曉空乍離幽谷日先囀上林/風翔集春臺側低昻錦悵中聲詩辨摶黍此興思無窮)¶
　　　雉¶
白雉振朝聲飛來表太平楚郊疑鳳出陳寶若雞鳴童¶
子懐仁至中郎作賦成冀君看飲啄耿介獨含情¶
<pb:KR4h0140_WYG_060-11a>¶
　　　燕¶
天女伺辰至𤣥衣澹碧空差池沐時雨頡頏舞春風相¶
賀雕䦨側雙飛翠幕中勿(一作/忽)驚留爪去猶冀識呉宫¶
(吳地記吳宫中剪燕/爪留之以記更來)¶
　　　雀¶
大厦初成日嘉賓集杏梁銜書表周瑞入幕應王祥暮¶
宿江城裏朝遊漣水傍願齊鴻鵠至布逐鳳皇翔¶
　　　龍¶
<pb:KR4h0140_WYG_060-11b>¶
銜燭耀(一作/輝)幽都含章擬鳳雛西秦飲渭水東洛薦河¶
圖帶火移星陸升雲出鼎湖希逢聖人歩庭闕正晨趨¶
　　　麟¶
漢祀應祥開魯郊西狩囘竒音中鐘吕成角喻英才畫¶
像臨仙閣藏書入帝臺若驚能吐哺為待(一作/覩)鳳皇來¶
　　　象¶
鬱林開郡畢維揚作貢初萬推方演夢惠子正焚書執¶
燧奔吳戰量舟入魏墟六牙行致逺千葉奉髙居¶
<pb:KR4h0140_WYG_060-12a>¶
　　　馬¶
天馬本來東嘶驚御史驄蒼龍遥逐日紫燕迥追風明¶
月來鞍上浮雲落蓋中得隨穆天子何假唐成公¶
　　　牛¶
齊歌初入相燕陣早横功欲向桃林下先過梓樹中在¶
吳頻喘月奔夢屢驚風不用五丁士如何九折通¶
　　　豹¶
車法肇宗周鼷文闡大猷還將君子變來藴太公籌(一/作)¶
<pb:KR4h0140_WYG_060-12b>¶
(謀/)委質超羊鞟飛名列虎侯若令逢雨露長隐南山幽¶
　　　熊¶
導洛宜陽右乗春别館前昭儀忠漢日太傅翊周年列¶
射三侯滿興師七歩旋莫言舒紫褥猶異飲清泉¶
　　　鹿¶
涿鹿聞中冀秦原闢帝畿柰花開舊苑萍葉藹前詩道¶
士乗仙日先生折角時方懐丈夫志抗首别心期¶
　　　羊¶
<pb:KR4h0140_WYG_060-13a>¶
　絶飲懲澆俗行驅夢逸材仙人擁石去童子馭車來夜¶
　玉含星動晨氊映雪開莫言鴻漸力長牧上林隈¶
　　　　兔¶
　上蔡應初擊平岡逺不稀目隨槐葉長形逐桂條飛漢¶
　月澄秋色梁園映雪輝唯當感純孝郛郭引兵威¶
　¶
　¶
　¶
<pb:KR4h0140_WYG_060-13b>¶
　¶
　¶
　¶
　¶
　¶
　¶
　¶
御定全唐詩巻六十¶
