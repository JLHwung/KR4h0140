# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.785497
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百六十四
<pb:KR4h0140_WYG_764-1a>¶
　欽定四庫全書¶
御定全唐詩巻七百六十四¶
　　譚用之¶
　譚用之字藏用五代末人善為詩而官不達詩一巻¶
　　　　塞上¶
　秋風漢北雁飛天單騎那堪遶賀蘭磧暗更無巖樹影¶
　地平時有野燒瘢貂披寒色和衣冷劒佩胡霜隔匣寒¶
　早晚横戈似飛尉擁旄深入異田單¶
<pb:KR4h0140_WYG_764-1b>¶
　鉢略城邊日欲西遊人却憶舊山歸牛羊集水煙黏歩¶
　鵰鶚盤空雪滿圍獵騎静逢邊氣薄戍樓寒對暮煙微¶
　横行總是男兒事早晚重来似漢飛¶
　　　　贈索處士¶
　不將桂子種諸天長得尋君水石邊𤣥豹夜寒和霧隐¶
　驪龍春暖抱珠眠山中宰相陶𢎞景洞裏真人葛稚川¶
　一度相思一惆悵水寒煙澹落花前¶
　　　　别雒下一二知已¶
<pb:KR4h0140_WYG_764-2a>¶
金鼎光輝照雪袍雒陽春夢憶波濤塵埃滿眼人情異¶
風雨前程馬足勞接塞峨眉通蜀險過山仙掌倚秦髙¶
别来無限幽求子應笑區區味六韜¶
　　　約張處士遊梁¶
莫學區區老一經夷門闗吏舊書生晉朝滅後無中散¶
韓國亡来絶上卿龍變洞中千谷冷劒横天外八風清¶
好攜長策干時去免逐漁樵度太平¶
　　　送友人歸青社¶
<pb:KR4h0140_WYG_764-2b>¶
鵰鶚途程在碧天綵衣東去復何言三千賔客舊知巳¶
十二山河新故園吟看桂生溪月上醉聽鯤化海濤翻¶
好期聖代重相見莫學袁生老竹軒¶
　　　送丁道士歸南中¶
孤雲無定鶴辭巢自負焦桐不説勞服藥㡬年期碧落¶
驗符何處咒丹毫子陵山曉紅雲宻(一作/落)青草湖平雪¶
浪髙從此人稀見蹤跡還應選地種仙桃¶
　　　月夜懐寄友人¶
<pb:KR4h0140_WYG_764-3a>¶
劒氣徒勞望斗牛故人别後阻仙舟殘春謾道深傾酒¶
好月那堪獨上樓何處是非隨馬足由来得䘮白人頭¶
清風未許重攜手㡬度髙吟寄水流¶
　　　閑居寄陳山人¶
閑居何處得閑名坐掩衡茅損性靈破夢曉鍾聞竹寺¶
沁心秋雨浸莎庭甕邉難負千杯(一作/鍾)緑海上終眠萬¶
仞青珍重先生全太古應看名利似浮萍¶
　　　憶南中¶
<pb:KR4h0140_WYG_764-3b>¶
碧江頭與白雲門别後秋霜㸃鬢根長記學禪青石寺¶
最思共醉落花村林間竹有湘妃淚窓外禽多杜宇魂¶
未棹扁舟重回首采薇收橘不堪論¶
　　　寄友人¶
病多慵引架書看官職無才思(一作/興)已䦨穴鳳瑞時来¶
却易人龍别後見何難琴樽風月閑生計金玉松筠舊¶
嵗寒早晚煙村碧江畔挂罾重對蓼花灘¶
　　　别江上一二友生¶
<pb:KR4h0140_WYG_764-4a>¶
國風千載務重華湏逐浮雲背若耶無地可歸堪種玉¶
有天教上且乗槎白綸巾卸蘇門月紅錦衣裁御苑花¶
他日成都却回首東山看取謝鯤家¶
　　　寄岐山林逢吉明府¶
岐山髙與隴山連製錦無私服晏眠鸚鵡語中分百里¶
鳳凰聲裏過三年秦無舊俗雲煙媚周有遺風父老賢¶
莫役生靈種楊栁一枝枝折㶚橋邊¶
　　　感懐呈所知¶
<pb:KR4h0140_WYG_764-4b>¶
十年流落賦歸鴻誰傍昬衢駕燭龍竹屋亂煙思梓澤¶
酒家疎雨夢臨卭千年别恨調琴懶一片年光覽鏡慵¶
早晚休歌白石爛放教歸去卧羣峰¶
　　　江上聞笛¶
誰為梅花怨未平一聲髙喚百龍驚風當閶闔庭初静¶
月在姑蘇秋正明曲盡綠楊涵野渡管吹青玊動江城¶
臨流不欲殷勤聽芳草王孫舊有情¶
　　　寄孟進士¶
<pb:KR4h0140_WYG_764-5a>¶
依舊池邊草色芳故人何處憶山陽書回科斗江帆暮¶
曲罷騶虞海樹蒼吟望曉煙思桂渚醉依殘月夢餘杭¶
别来南國知誰在空對襜褕一斷腸¶
　　　寄閻記室¶
織錦歌成下翠微豈勞西去問榰機未開水府珠先見¶
不掘豐城劒自輝鼇逐玉蟾攀桂上馬随青帝踏花歸¶
相逢半是雲霄客應笑歌牛一布衣¶
　　　幽居寄李袐書¶
<pb:KR4h0140_WYG_764-5b>¶
㡬年帝里阻煙波敢向明時叩角歌看盡好花春卧穩¶
醉殘紅日夜吟多印開夕照垂楊栁畫破寒潭老芰荷¶
昨夜前溪有龍闘石橋風雨少人過¶
　　　貽釣魚李處士¶
罷吟鸚鵡草芊芊又泛鴛鴦水上天一棹冷涵楊栁雨¶
片帆香挂芰荷煙綠揺江澹萍離㟁紅㸃雲疎橘滿川¶
何處邈將歸畫府數莖紅蓼一漁船¶
　　　河橋樓賦得羣公夜讌¶
<pb:KR4h0140_WYG_764-6a>¶
芙蓉簾幕扇秋紅蠻府新郎夜讌同滿座馬融吹笛月¶
一樓張翰過江風杯黏紫酒金螺重談轉琱璫玉塵空¶
深荷良宵慰顦顇徳星池館在江東¶
　　　寄左先輩¶
狂歌白鹿上青天何似蘭塘釣紫煙萬巻祖龍坑外物¶
一泓孫楚耳中泉翩翾蠻榼薰晴浦轂轆魚車響夜船¶
學取青蓮李居士一生杯酒在神仙¶
　　　貽費道人¶
<pb:KR4h0140_WYG_764-6b>¶
誰如南浦傲煙霞白葛衣輕稱㡌紗碧玉蜉蝣迎客酒¶
黄金轂轆釣魚車吟歌雲鳥歸樵谷卧愛神仙入畫家¶
他日鳳書何處覔武陵煙樹半桃花¶
　　　寄許下前管記王侍御¶
昔年南去得娱賔頓遜杯前共好春螘泛羽觴蠻酒斜¶
鳳銜瑶句蜀牋新花憐遊騎紅隨轡草戀征車碧遶輪¶
别後青青鄭南陌不知風月屬何人¶
　　　秋日圃田送人随計¶
<pb:KR4h0140_WYG_764-7a>¶
僕射陂前是傳郵去程鵰鶚弄髙秋吟抛芍藥裁詩圃¶
醉下茱茰飲酒樓向日迥飛駒皎皎臨風誰和鹿呦呦¶
明年二月仙山下莫遣桃花逐水流¶
　　　途次宿友人别墅¶
千里崤函一夢勞豈知雲館共蕭騷半簾緑透偎寒竹¶
一榻紅侵墜晚桃蠻酒客稀知味長蜀琴風定覺弦髙¶
感君巖下閑招隐細縷金盤鱠錯刀¶
　　　春日期巢湖舊事¶
<pb:KR4h0140_WYG_764-7b>¶
暖掠紅香燕燕飛五雲仙珮曉相攜花開鸚鵡韋郎曲¶
竹亞虬龍白帝溪富貴萬場歸紫酒是非千載逐芳泥¶
不知多少開元事露泣春叢向日低¶
　　　再遊韋曲山寺¶
鵲巖煙斷玉巢攲罨畫春塘太白低馬踏翠開垂栁寺¶
人耕紅破落花蹊千年勝槩咸原上㡬代荒凉繡嶺西¶
碧吐紅芳舊行處豈堪回首草萋萋¶
　　　寄徐拾遺¶
<pb:KR4h0140_WYG_764-8a>¶
長竿一繫白龍吟誰和騶虞發素琴野客碧雲魂易斷¶
故人芳草夢難(一作/同)尋天從補後星辰穩海自潮来島¶
嶼深好向明庭拾遺事莫敎𤣥豹老泉林¶
　　　秋宿湘江遇雨¶
江上隂雲鎖夢魂江邊深夜舞劉琨秋風萬里芙蓉國¶
暮雨千家薜荔村鄉思不堪悲橘柚旅遊誰肻重王孫¶
漁人相見不相問長笛一聲歸島門¶
　　　貽南康陳處士陶¶
<pb:KR4h0140_WYG_764-8b>¶
白玉堆邉蒋逕横空涵二十四灘聲老無征戰軒轅國¶
貧有茅茨帝舜城丹鳳晝飛羣木冷一龍秋卧九江清¶
時人莫笑非經濟還待中原致太平¶
　　　渭城春晚¶
秦樹朦朧春色微香風煙煖樹依依邉城夜静月初上¶
芳草路長人未歸折栁且堪吟晚檻弄花何處醉殘暉¶
釣鄉千里斷消息滿目碧雲空自飛¶
　　　山中春晚寄賈員外¶
<pb:KR4h0140_WYG_764-9a>¶
不随黄鶴起煙波應笑無成返薜蘿看盡好花春卧穏¶
醉殘紅日夜吟多髙添雅興松千尺暗飬清音竹數科¶
珍重仙曹舊知已往来星騎一相過¶
　　　貽淨(一作/安)居寺新及第¶
秋池雲下白蓮香池上吟仙寄竹房閒頌國風文字古¶
静消心火夢魂凉三春蓬島花無限八月銀河路更長¶
此境空門不曽有從頭好語與醫王¶
　　　江邊秋夕¶
<pb:KR4h0140_WYG_764-9b>¶
千鍾紫酒薦(一作/煮)菖蒲松島蘭舟瀲灧居曲内橘香江¶
客笛字中嵐氣岳僧書吟期汗漫驅金虎坐約丹青跨¶
玉魚七色花虬一聲鶴㡬時乗興上清虛¶
　　　送僧中孚南歸¶
琵琶峽口月溪邊玊乳頭佗憶舊川一錫冷涵蘭徑路¶
片帆香挂橘洲煙苔封石錦棲霞室水迸衣珠噴玉蟬¶
莫道翩翩去如夢本来吟鳥在林泉¶
　　　江館秋夕¶
<pb:KR4h0140_WYG_764-10a>¶
耿耿銀河鴈半横夢攲金井轆轤輕滿窓謝練江風白¶
一枕齊紈海月明楊栁敗梢飛葉響芰荷香柄折秋鳴¶
誰人更唱陽闗曲牢落煙霞夢不成¶
　　　秋夜同友人話舊¶
露下銀河鴈度頻囊中壚火㡬時眞數莖白髮生浮世¶
一盞寒燈共故人雲外簟凉吟嶠月島邉花暖釣江春¶
何當歸去重攜手依舊紅霞作近鄰¶
　　　古劍¶
<pb:KR4h0140_WYG_764-10b>¶
鑄時天匠待英豪紫焰寒星匣倍牢三尺何年拂塵土¶
四溟今日絶波濤雄應垓下收蛇陣滯想溪頭伴豹韜¶
惜是真龍懶抛擲夜来衝斗氣何髙¶
　　　寄王侍御¶
鳥盡弓藏良可哀誰知歸釣子陵臺鍊多不信黄金耗¶
吟苦湏驚白髮催喘月吳牛知夜至嘶風胡馬識秋来¶
燕歌别後休惆悵黍已成畦菊已開¶
　　　别何處士陵俊老¶
<pb:KR4h0140_WYG_764-11a>¶
　三皇上人春夢醒東侯老大麒麟生洞連龍穴全山冷¶
　窓透鼇波盡室清計拙恥居巖麓老氣狂慙與斗牛平¶
　誰人為向青編上直傍巢由寫一名¶
　　　　句¶
　流水物情諳世態落花春夢厭塵勞(貽/僧)　織檻錦紋苔¶
　乍結墮書花印菊初殘(宿西溪/隱士)　光隂老去無成事富¶
　貴不来爭奈何(途/中)　眠雲無限好知已應笑不歸花滿¶
　樽(入闗以上並/吟窓雜錄)¶
<pb:KR4h0140_WYG_764-11b>¶
　¶
　¶
　¶
　¶
　¶
　¶
　¶
御定全唐詩巻七百六十四¶
