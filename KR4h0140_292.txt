# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.145214
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百九十二
<pb:KR4h0140_WYG_292-1a>¶
　欽定四庫全書¶
御定全唐詩卷二百九十二¶
　　司空曙¶
　司空曙字文明(一作/初)廣平人登進士第從韋臯於劍南¶
　貞元中為水部郎中終虞部郎中詩格清華為大厯十¶
　才子之一集三卷今編詩二卷¶
　　　　題玉眞觀公主山池院¶
　香殿留遺影春朝玉户開羽衣重素几珠網儼輕(一作/塵)¶
<pb:KR4h0140_WYG_292-1b>¶
　埃石自蓬山得泉經太液来桞絲遮緑浪花粉落青苔¶
　鏡掩鸞空在霞消鳯不廻唯餘古桃(一作/壇)樹傳是上仙¶
　栽¶
　　　　送永陽崔明府¶
　古國羣舒地前當桐柏闗連綿江上雨稠疊楚南山沙¶
　館行帆息楓洲(一作州/又作舟)候吏還乗籃若有暇精舍在林¶
　間¶
　　　　送曹三同(一作/原)猗(一作/桐椅)遊山寺¶
<pb:KR4h0140_WYG_292-2a>¶
山蹋青蕪盡凉秋古寺深何時得連策此夜更聞琴窮¶
水雲同穴過僧虎共林殷勤如念我遺爾挂冠心¶
　　　送崔校書赴梓幕¶
碧峰天柱下鼓角鎮南軍管記催飛檄蓬莱輟校文棧¶
霜朝似雪江霧晩成雲想出褒中望巴庸方路分¶
　　　送夔州班使君¶
魚(一作/蜀)國巴庸路麾幢漢守過曉檣爭市隘夜鼓祭神¶
多雲白當山雨風清滿峽波夷陵舊人吏猶誦兩岐歌¶
<pb:KR4h0140_WYG_292-2b>¶
　　　送菊潭王明府¶
業成洙泗客皓髪著儒衣一與遊人别仍聞帶印歸林¶
多宛地古雲盡漢山稀莫愛潯陽隱嫌官計亦非¶
　　　送太易上人赴東洛¶
遥見登山處青蕪雪後春雲深岳廟火寺宿洛陽人餌¶
藥將齋折唯詩與道親凡經幾回别麈尾不離身¶
　　　和王卿(一作/太常)立秋即事¶
秋宜何處看試問白雲官暗入蟬鳴樹微侵蝶繞蘭向¶
<pb:KR4h0140_WYG_292-3a>¶
風凉稍動近日暑猶殘九陌浮埃减千峯爽氣攅換衣¶
防竹暮沈果訝泉寒宫響傳花杵天清出露盤髙禽當¶
側弁遊鮪對憑欄一奏招商曲空人繼唱難¶
　　　和李員外與舍人詠玫(一作/冬)瑰花寄徐侍郎¶
仙吏紫薇郎竒花共翫芳攢星排緑蒂照眼發紅光暗¶
妬翻堦藥(一作/葉)遥連直署香遊枝蜂繞易礙刺鳥銜妨¶
露溼凝衣粉風吹散蕊黄䝉蘢珠樹合煥爛錦屛張留¶
客勝看竹思人比愛棠如傳採蘋詠逺思滿瀟湘¶
<pb:KR4h0140_WYG_292-3b>¶
　　　冬夜耿拾遺王秀才就宿因傷故人¶
舊時聞笛淚今夜重沾衣方恨同人(一作/&KR0129;)少何堪相見¶
稀竹煙凝澗壑林雪似芳菲多謝勞車馬應憐獨掩扉¶
　　　早春遊慈(一作/報)恩南池¶
山寺臨池水春愁望逺生蹋橋逢鶴起尋竹值泉横新¶
栁絲猶短輕(一作/柔)蘋葉未成還如虎溪上日暮伴僧行¶
　　　雨夜見投之作¶
出户繁星盡池塘暗不開動衣凉氣度遰樹逺聲来燈¶
<pb:KR4h0140_WYG_292-4a>¶
外初行電城隅偶(一作/忽)隱雷因知謝文學曉望比塵埃¶
　　　龍池寺望月寄韋使君閻别駕¶
清光此夜中萬古望應同當野山沈霧低城樹有風花¶
宫紛共邃水府皓相空遥想髙樓上唯君對(一作/望)庾公¶
　　　秋夜憶興善院寄苖發¶
右軍多住寺此夜後池秋自與山僧伴那因洛客愁卷¶
簾霜靄靄滿目水悠悠若有詩相贈期君憶惠休¶
　　　病中寄鄭十六兄(一本題下/有㮣字)¶
<pb:KR4h0140_WYG_292-4b>¶
倦枕欲徐行開簾秋月明手便笻杖冷頭喜葛巾輕緑¶
草前侵水黄花半上城虚消此塵景不見十年兄¶
　　　衛明府寄枇杷葉以詩答¶
傾筐呈緑葉重疊色何鮮詎是秋風裏猶如曉露前(一/作)¶
(傳/)仙方當見重消疾本應便全勝甘蕉贈空投謝氏篇¶
　　　過慶寳寺(一作耿湋詩題/作廢寶光寺)¶
黄葉前朝寺無僧寒(一作/閒)殿開池晴龜出曝松暮(一作/暝)¶
鶴飛廻古井(一作/砌)碑横草隂廊畫雜苔禪宫亦銷(一作/衰)¶
<pb:KR4h0140_WYG_292-5a>¶
歇塵世轉堪哀¶
　　　奉和張大夫酬髙山人¶
野客居鈴閣重門將校稀豸冠親榖弁龜印識荷衣座¶
右(一作/坐久)寒飈(一作/泉)爽談餘暮角微蒼生須太傅山在豈¶
容歸¶
　　　送嚴使君遊山¶
家楚依三戸辭州選一錢酒杯同寄世客櫂任銷年赤¶
燒兼山逺青蕪與浪連青春明月夜知上鄂君船¶
<pb:KR4h0140_WYG_292-5b>¶
　　　送栁震歸蜀¶
白日雙流静西看蜀國春桐花能乳鳥竹節競祠神蹇¶
歩徒相望先鞭不可親知從江僕射登榻更何人¶
　　　送樂平苖明府¶
天際山多處東安古邑(一作/邑更)深緑田通竹里白浪隔楓¶
林詩有江僧和門唯越客尋應將放魚化一境表吾心¶
　　　贈送鄭錢二郎中¶
梅含栁已動昨日起東風惆悵心徒壯無如鬢作翁百¶
<pb:KR4h0140_WYG_292-6a>¶
年飄若水萬緒盡歸空何可宗禪客遲廻岐路中¶
　　　酬鄭十四望驛不得同宿見贈因寄張參軍¶
逢君喜成淚暫似故鄉中謫宦猶多懼清宵不得終月¶
煙髙有鶴宿(一作/霜)草淨無蟲明日郄超㑹應思下客同¶
　　　暮春野望寄錢起(一作耿/湋詩)¶
草長花落樹羸病强尋春無復少年意空餘華髪新青¶
原髙(一作/晴)見水白社静逢人寄謝南宫客軒車不可(一/作)¶
(見/)親¶
<pb:KR4h0140_WYG_292-6b>¶
　　　送王使君小子孝亷登科歸省¶
年少通經學登科尚佩觿張馮本名士蔡廓是佳兒鞍¶
馬臨岐路龍鍾對别離寄書胡太守請(一作/清)與故人知¶
　　　雲陽寺石竹花¶
一自幽山别相逢此寺中髙低俱出(一作/有)葉深淺不分¶
叢野蝶難爭白庭榴暗讓紅誰憐芳最久春露到秋風¶
　　　送髙勝重謁曹王¶
江上(一作/水)青楓岸隂隂萬里春朝辭郢城酒暮見洞庭¶
<pb:KR4h0140_WYG_292-7a>¶
人興比乗舟訪恩懐倒屣親想君登舊榭重喜掃芳塵¶
　　　閒園書事招暢當¶
聞蟬晝眠後欹枕對蓬蒿羸病嬾尋戴田園方詠陶傍¶
簷蟲挂静出樹蝶飛髙惆悵臨清鏡思君見鬢毛¶
　　　過錢員外¶
為郎頭已白跡向市朝稀移病居荒宅安貧著敗衣野¶
園隨客醉雪寺伴僧歸自説東峰下松蘿滿故扉¶
　　　贈庾侍御¶
<pb:KR4h0140_WYG_292-7b>¶
年少身無累相逢憶此時雪過雲寺宿酒向竹園期白¶
髪今催老清琴但起悲唯應逐宗炳内學願為師¶
　　　贈李端¶
共憶南浮(一作/樓)日登髙望若何楚田湖草逺江寺海榴¶
多載酒尋山宿思人帶雪過東西幾回别此㑹各蹉跎¶
　　　送流人¶
聞説南中事悲君重竄身山村楓子鬼江廟石郎神童¶
稚留荒宅圖書託故人青門好風景為爾一沾巾¶
<pb:KR4h0140_WYG_292-8a>¶
　　　過胡居士(一作/湖上)覩王右丞遺文¶
舊日相知盡深居獨一身閉門空(一作/唯)有雪看竹永無¶
人毎許前山隱曽憐陋巷貧題詩今尚在暫為拂流(一/作)¶
(留/)塵¶
　　　送郎使君赴郢州¶
使君持節去雲水滿前程楚寺多連竹江檣逺暎城登¶
樓向月望賽廟傍山行若動思鄉詠應貽謝歩兵¶
　　　賊平後送人北歸¶
<pb:KR4h0140_WYG_292-8b>¶
世亂同南去時清獨北還他鄉生白髪舊國見青山曉¶
月過殘壘繁星宿故闗寒禽與衰草處處伴愁顔¶
　　　觀獵騎(一作公/子行)¶
纒臂繡綸巾貂裘窄稱身射禽風助箭走(一作/驟)馬雪翻¶
(一作/飛)塵金埒争開道香車為駐輪翩翩不知處傳(一作/應)¶
是霍家親¶
　　　同苖員外宿薦福常師房(一作秋喜盧/綸同宿寺)¶
浮生共多故聚宿喜君同人息時聞磬燈揺乍有風霜¶
<pb:KR4h0140_WYG_292-9a>¶
堦疑(一作寒/霜疑)水際夜木似山中一願持(一作/投)如意長来¶
事逺公¶
　　　送喬廣下第歸淮南¶
遥想長淮盡荒堤楚路斜戍旌標白浪罟網入青葭啼¶
(一作/歸)鳥仍臨水愁人更見(一作/看)花東堂一枝在為子惜¶
年華¶
　　　風筝¶
髙風吹玉柱萬籟忽齊飄颯樹遲難度縈空細漸銷松¶
<pb:KR4h0140_WYG_292-9b>¶
泉鹿門夜笙鶴洛濱朝坐與真僧聼支頤向寂寥¶
　　　閒居寄苖發¶
漸向浮生老前期竟若何獨身居處静永夜坐時多厭¶
逐青林客休吟白雪歌支公有遺寺重與謝(一作/戴)安過¶
　　　送王先生歸南山¶
儒中年最老獨有濟南生愛子方傳業無官自耦耕竹¶
通山舍逺雲接雪(一作/玉)田平願作門人去相隨隱姓名¶
　　　寄天台秀師¶
<pb:KR4h0140_WYG_292-10a>¶
天台瀑布寺傳有白頭師幻跡示(一作/是)羸病空門無住¶
持雪晴看鶴去海夜與龍期永願親缾屨呈功(一作/澄心)得¶
問疑¶
　　　送夏侯審赴寧國¶
青圻連白浪曉日渡南津山疊陵陽樹舟多建業人煙¶
霞髙占(一作/古)寺楓竹暗停(一作/亭)神如接𤣥暉集江丞獨¶
(一作/城猶)見親¶
　　　雲陽館與韓紳(一作韓/升卿)宿别¶
<pb:KR4h0140_WYG_292-10b>¶
故人江海别幾度隔山川乍見翻疑夢相悲各問年孤¶
燈寒照雨溼竹暗浮煙更有明朝恨離杯惜共傳¶
　　　送盧使君赴䕫州¶
鐃管隨旌斾髙秋逺上巴白波連霧雨青壁斷蒹葭凭¶
几雙童静登樓萬井斜政成知變俗當應畫輪車¶
　　　夜聞回雁¶
雁響天邊過髙髙望不分颼飀傳細雨嘹唳隔長雲散¶
向誰家盡歸来幾客聞還將今夜意西海話蘇君¶
<pb:KR4h0140_WYG_292-11a>¶
　　　賦得的的帆向浦¶
向浦參差去隨波逺近還初移芳草裏正在夕陽間隱¶
暎回孤驛微明出亂山向空看不盡歸思滿江闗¶
　　　秋思呈尹植裵説(一本題下有/鄭洞二字)¶
静向嬾相偶年將衰共催前途懽不(一作/未)集徃事恨空¶
来晝景委紅葉月華銷(一作/鋪)緑苔沈思竟何有坐結玉¶
琴哀¶
　　　閒園即事寄暕公¶
<pb:KR4h0140_WYG_292-11b>¶
欲就東林寄一身尚憐兒女未成人柴門客去殘陽在¶
藥圃蟲喧秋雨頻近水方同梅市隱曝衣多笑阮家貧¶
深山蘭若何時到羡與閒雲作四隣¶
　　　題暕上人院¶
閉門不出自焚香擁褐看山嵗月長雨後緑苔生石井¶
秋来黄葉遍繩牀身閒何處無真性年老曽言(一作/来)隱¶
故鄉更説本師同學在幾時攜手見(一作/向)衡陽¶
　　　長安曉望寄程補闕(一作包/何詩)¶
<pb:KR4h0140_WYG_292-12a>¶
迢遰山河擁帝京參差宫殿接雲平風吹曉漏經長樂¶
栁帶晴煙出禁城天淨笙歌臨路發(一作/奏)日髙車馬隔¶
塵行獨有淺才甘未逹多慙名在魯諸生¶
　　　下第日書情寄上叔父¶
微才空覺滯京師末學曽為叔父知雪裏題詩偏見賞¶
林間飲酒獨令隨遊客盡傷春色老貧居還惜暮隂移¶
欲歸江海尋山去願報何人得桂枝¶
　　　南原(一作/浦)望漢宫¶
<pb:KR4h0140_WYG_292-12b>¶
荒原空有漢宫名衰草茫茫雉堞平連雁下時秋水在¶
行人過盡暮煙生西陵歌吹何年絶南陌登臨此日情¶
故事悠悠不可問寒禽野水自縱横¶
　　　早夏寄元校書¶
獨遊野徑送(一作/自)芳菲髙竹林居接翠微緑岸草深蟲¶
入徧青藂花盡蝶来稀珠荷薦果香寒簟玉柄揺風滿¶
夏衣蓬蓽永無車馬到更當齋夜憶元暉¶
　　　贈衡岳(一作/岳陽)隱禪師¶
<pb:KR4h0140_WYG_292-13a>¶
擁褐安居南岳頭白雲髙寺見衡州石窗湖水揺寒月¶
楓樹猨聲報夜秋講席舊逢山(一作/沙)鳥至梵經初向竺¶
僧求垂垂(一作/自知)身老將傳法因下人間遂北(一作/逐此)遊¶
　　　題凌雲寺¶
春山古寺遶滄波石磴盤空鳥道過百丈金身開翠壁¶
萬龕燈熖隔煙蘿雲生客到侵衣溼花落僧禪覆地多¶
不與方袍同結社下歸塵世竟如何¶
　　　晦日益州北池陪宴¶
<pb:KR4h0140_WYG_292-13b>¶
臨泛從公日仙舟翠幕張七橋通碧沼(一作/澗)雙樹接花¶
塘玉燭收寒氣金波隱夕光野聞(一作/閒)歌管思水靜綺¶
羅香遊騎縈林逺飛橈截岸長郊原懐灞滻陂溠寫江¶
潢常侍傳花詔偏禆問羽觴豈令南峴首千載播餘芳¶
　　　送曲山人之衡州¶
白石先生眉髪光(一作/老)已分甜(一作/紺)雪飲紅漿衣巾半¶
染煙霞氣(一作/色)語笑兼和藥草香茅洞玉聲流暗水衡¶
山碧色(一作/氣)暎朝陽千年城郭如相問華表峩峩有夜¶
<pb:KR4h0140_WYG_292-14a>¶
霜¶
　　　立秋日¶
律變新秋至蕭條自此初花酣蓮報謝葉在栁呈疎澹¶
日非(一作/月多)雲暎清風似雨餘卷簾凉暗度迎(一作/却)扇暑¶
先除草静多翻燕波澄乍露魚今朝散騎省作賦興何¶
如¶
　　　詠古寺花¶
共愛芳菲此樹中千跗萬蕚(一作/蕊)裹(一作/裛)枝紅遲遲欲¶
<pb:KR4h0140_WYG_292-14b>¶
去猶回望覆地無人滿寺風¶
　　　酬張芬有赦後見贈(一作司/空圖詩)¶
紫鳯朝銜五色書陽春忽布(一作/報)網羅除已將心變寒¶
灰後豈料光生腐草餘建水風煙收客淚杜陵花竹夢¶
郊居勞君故有詩相贈欲報瓊瑶恨不如¶
　　　哭苖員外呈張參軍(苖公即參/軍舅氏)¶
思君甯家宅久接竹林期嘗值偷琴處親聞比玉時髙¶
人不易合弱冠早相知(一作/追)試藝臨諸友能文即我師¶
<pb:KR4h0140_WYG_292-15a>¶
凌寒松未老先暮槿何衰季子生前别羊曇醉後悲壽¶
堂乖一慟奠席阻長辭因瀝殊方淚遥成墓下詩¶
　　　金陵懐古¶
輦路江楓暗宫庭野草春傷心庾開府老作北朝臣¶
　　　發渝州却寄韋判官¶
紅燭津亭夜見君繁弦急管兩紛紛平明分(一作/攜)手空¶
江轉唯有猨聲滿(一作/嘯)水雲¶
　　　送盧徹之太原謁馬尚書¶
<pb:KR4h0140_WYG_292-15b>¶
榆落鵰飛闗塞秋黄雲畫角見并州翩翩羽騎雙旌後¶
上客親(一作/新)隨郭細侯¶
　　　峽口送友人¶
峽口花飛欲盡春天涯去住淚沾巾来時萬里同為客¶
今日翻成送故人¶
　　　故郭婉儀挽歌¶
一日辭秦鏡千秋别漢宫豈唯泉路掩長使月輪空苦¶
色凝朝露悲聲切暝風婉儀餘舊徳仍載禮經中¶
<pb:KR4h0140_WYG_292-16a>¶
　　　送翰林張學士嶺南勒聖碑¶
漢恩天外洽周頌日邊稱文獨司空羡書兼太尉能出¶
闗逢北雁度嶺逐南鵬使者翰林客餘春歸灞陵¶
　　　送吉校書東歸¶
少年芸閣吏罷直暫歸休獨與親知别行逢江海秋聼¶
猨看楚岫隨雁到呉洲處處園林好何人待子猷¶
　　　早春遊望¶
東風春未足試望秦城曲青草狀寒蕪黄花似秋菊壯¶
<pb:KR4h0140_WYG_292-16b>¶
將歡共去老與悲相逐獨作遊社人暮過威輦宿¶
　　　秋日趨府上張大夫¶
重城洞啟肅秋煙共説羊公在鎮年鞞鼓暗驚林葉落¶
旌旗遥拂雁行偏石過橋下書曽受星降人間夢巳傳¶
謫吏何能沐風化空將歌頌拜車前¶
　　　竹裏徑¶
幽徑行迹稀清隂苔色古蕭蕭風欲来乍似蓬(一作/逢)山¶
雨¶
<pb:KR4h0140_WYG_292-17a>¶
　　　黄子陂¶
岸芳春色曉水影夕陽微寂寂深煙裏漁舟夜不歸¶
　　　田鶴¶
散下渚田中隱見菰蒲裏哀鳴自相應欲作凌風起¶
　　　藥園¶
春園芳巳遍緑蔓雜紅英獨有深山客時来辨藥名¶
　　　石井¶
苔色遍春石桐隂入寒井幽人獨汲時先樂殘陽影¶
<pb:KR4h0140_WYG_292-17b>¶
　　　板橋¶
横遮野水石前帶荒村道来徃見愁人清風栁隂好¶
　　　石蓮花¶
今逢石上生本自波中有紅豔秋風裏誰憐衆芳後¶
　　　逺寺鐘¶
杳杳疎鐘發因(一作/月)風清復引中宵獨聼之似與東林¶
近¶
　　　松下雪¶
<pb:KR4h0140_WYG_292-18a>¶
不隨晴野盡獨向深松積落照入寒光偏能伴幽寂¶
　　　新栁¶
全欺芳蕙晩似妬寒梅疾撩亂發青條春風来幾日¶
　　　唐昌公主院看花¶
遺殿空長閉乘鸞自不回至今荒草上寥落舊花開¶
　　　别張讚¶
今日山晴後殘蟬菊發時登樓見秋色何處最相思¶
　　　晩思¶
<pb:KR4h0140_WYG_292-18b>¶
蛩餘窗下月草溼堦前露晩景凄我衣秋風入庭(一作/何)¶
樹¶
　　　留(一作/别)盧秦卿(一作郎/士元詩)¶
知有前期在難分(一作/歡如)此夜中無將故人酒不及石尤¶
(一作/古淳)風¶
　　　登峴亭¶
峴山回首望秦闗南向荆州幾日還(一作一身放放向/荆蠻平楚茫茫失)¶
(路/闗)今日登臨唯有淚不知風景在何山¶
<pb:KR4h0140_WYG_292-19a>¶
　　　　哭麴山人(一作耿/湋詩)¶
　憶昔秋風起君曽歎逐臣何言芳草日自作九泉人¶
　　　　過堅上人故院與李端同賦¶
　舊依支遁宿曽與戴顒来今日空林下唯知見緑苔¶
　　　　病中嫁女妓¶
　萬事傷心在目前一身垂淚對花筵黄金用盡教歌舞¶
　留與他人樂少年¶
　　　　江村即事¶
<pb:KR4h0140_WYG_292-19b>¶
　釣罷歸来不繫船江村月落正堪眠縱然一夜風吹去¶
　只在蘆花淺水邊¶
　¶
　¶
　¶
　¶
　¶
御定全唐詩巻二百九十二¶
