# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:56.573929
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百三十六
<pb:KR4h0140_WYG_636-1a>¶
　欽定四庫全書¶
御定全唐詩巻六百三十六¶
　　聶夷中¶
　聶夷中字坦之河東人咸通十二年登第官華隂尉詩¶
　一巻¶
　　　　雜興¶
　兩葉能蔽目雙豆能塞聰理身不知道將為天地聾擾¶
　擾造化内茫茫天地中茍或有所願毛髪亦不容¶
<pb:KR4h0140_WYG_636-1b>¶
　　　　雜怨(一作孟郊詩/題云征婦怨)¶
　生在綺羅下豈識漁陽道良人自戍來夜夜夢中到漁¶
　陽萬里逺近於中門限中門踰有時漁陽常在眼(孟郊/詩生)¶
　(在綺羅下四句在後漁/陽萬里逺四句在前)¶
　君淚濡羅巾妾淚滴路塵羅巾今在手日得隨妾身路¶
　塵如因風得上君車輪(孟郊詩君淚濡羅/巾上尚有四句)¶
　　　　行路難¶
　莫言行路難夷狄如中國謂言骨肉親中門如異域出¶
<pb:KR4h0140_WYG_636-2a>¶
處全在人路亦無通塞門前兩條轍何處去不得¶
　　　大垂手¶
金刀翦輕雲盤用黄金縷裝束趙飛燕敎來掌上舞舞¶
罷飛燕死片片隨風去¶
　　　空城雀(一作孟/郊詩)¶
一雀入官倉所食能損幾所慮往復頻官倉乃害爾魚¶
網不在天鳥網不在水飲啄要自然何必空城裏¶
　　　胡無人行¶
<pb:KR4h0140_WYG_636-2b>¶
男兒狥大義立節不沽名腰間懸陸離大歌胡無行不¶
讀戰國書不覽黄石經醉臥咸陽樓夢入受降城更願¶
生羽翼飛身入青㝠請&KR0157;天子劒斫下旄頭星自然胡¶
無人雖有無戰争悠哉典屬國驅羊老一生¶
　　　詠田家(一作傷/田家)¶
二月賣新絲五月糶新榖醫得眼前瘡剜却心頭肉我¶
願君王心化作光明燭不照綺羅筵只照逃亡屋¶
　　　燕臺二首¶
<pb:KR4h0140_WYG_636-3a>¶
燕臺累黄金上欲招儒雅貴得賢士來更下於隗者自¶
然樂毅徒趨風走天下何必馳鳯書旁求向林野¶
燕臺高百尺燕滅臺亦平一種是亡國猶得禮賢名何¶
似章華畔空餘禾黍生¶
　　　古興¶
片玉一塵輕粒粟山丘重唐虞貴民食秪是勤播種前¶
聖後聖同今人古人共一歲如苦饑金玉何所(一作/將何)用¶
　　　勸酒二首¶
<pb:KR4h0140_WYG_636-3b>¶
白日無定影清江無定波人無百年壽百年復如何堂¶
上陳美酒堂下列笙歌與君入醉鄉醉鄉樂天和歲歲¶
松栢茂日日丘陵多君看終南山萬古青峩峩¶
㶚上送行客聽唱行客歌適來橋下水巳作渭川波人¶
間榮樂少四海别離多但恐别離淚自成苦(一作/浩)水河¶
勸爾一杯酒所贈無餘多¶
　　　飲酒樂¶
日月似有事一夜行一周草木猶須老人生得無愁一¶
<pb:KR4h0140_WYG_636-4a>¶
飲解百結再飲破百憂白髪欺貧賤不入醉人頭我願¶
東海水盡向杯中流安得阮歩兵同入醉鄉遊¶
　　　公子行二首¶
漢代多豪族恩深益驕逸走馬踏殺人街吏不敢詰紅¶
樓宴青春數里望雲蔚金缸熖(一作/豓)勝晝不畏落暉疾¶
美人盡如月南威莫能(一作/不敢)疋芙蓉自天來不向水中¶
出飛瓊奏(一作綺/席戞)雲和碧簫吹鳯質唯恨魯陽死無人¶
駐白日¶
<pb:KR4h0140_WYG_636-4b>¶
花樹出墻頭花裏誰家樓一行書不讀身封萬户侯美¶
人樓上歌不是古凉州¶
　　　短歌¶
八月木隂(一作/䕃)薄十葉三墮枝人生過五十亦巳同此¶
時朝出東郭門嘉樹鬱參差暮出西郭門原草巳離披¶
南鄰好臺榭北鄰善歌吹榮華忽銷歇(一作/散)四顧令人¶
悲生死與榮辱四者乃常期古人恥其名没世無人知¶
無言鬢似霜勿謂事(一作/髪)如絲耆年無一善何殊食乳¶
<pb:KR4h0140_WYG_636-5a>¶
兒¶
　　　過比干墓¶
殷辛帝天下厭為天下尊乾綱既一斷賢愚無一門佞¶
是福身本忠作䘮巳源餓虎不食子人無骨肉恩日影¶
不入地下埋寃死魂腐骨(一作/肉)不為土應作石(一作/直)木¶
根余來過此鄉下馬弔此墳静念君臣間有道誰敢(一/作)¶
(有誰/敢抗)論¶
　　　住京寄同志¶
<pb:KR4h0140_WYG_636-5b>¶
在京如在道日日(一作/夜夜)先雞起不離十二街日行一百¶
里役役大塊上周朝復秦市貴賤與賢愚古今同一軌¶
白兎落天西赤鵶飛海底一日復一日日日無終始自¶
嫌性如石不逹榮辱理試問九十翁吾今尚如此¶
　　　贈農(一作孟/郊詩)¶
勸爾勤耕田盈爾倉中粟勸爾無伐桑減爾身上服清¶
霜一委地萬草色不緑狂風一飄林萬葉不著木青春¶
如不耕何以自拘束¶
<pb:KR4h0140_WYG_636-6a>¶
　　　客有追歎後時者作詩勉之¶
後逹多晩榮速得多疾傾君看構大厦何曽一日成在¶
暖湏在桑在飽湏在耕君子貴𢎞道道𢎞無不亨太陽¶
垂好光毛髪悉見形我亦二十年直似戴盆行荆山産¶
美玉石石皆堅貞未必盡有玉玉且間石生精衛一㣲¶
物猶恐填海平¶
　　　訪嵩陽道士不遇¶
先生五岳遊文㷔㓕(一作/藏)金鼎日(一作/月)下鶴過時人間¶
<pb:KR4h0140_WYG_636-6b>¶
空落影常言一粒藥不隨死生境何當列禦㓂去問仙¶
人請¶
　　　早發鄴北經古城¶
微月東南明雙牛耕古城但耕古城地不知古城名當¶
昔置此城豈料今日(一作/人)耕蔓草巳離披狐兎何縱横¶
秋雲零落散秋風(一作/風雨)蕭條生對古良可歎念今轉傷¶
情古人巳㝠㝠今人又營營不知馬蹄下誰家舊臺亭¶
　　　題賈氏林泉¶
<pb:KR4h0140_WYG_636-7a>¶
市朝束名利林泉繫清通豈知黄塵内迥有白雲蹤輕¶
流逗密蓧直榦入寛(一作/高)空高吟五君詠疑對九華峰¶
我知種竹心欲扇清凉風我知决泉意將(一作/欲)明濟物¶
功有琴不張弦衆星列(一作/落)梧桐湏知澹泊聽聲在無¶
聲中地非樵者路武陵又何逢祗慮迷所歸池上日西¶
東¶
　　　送友人歸江南¶
皇州五更鼓月落西南維此時有行客别我孤舟歸上¶
<pb:KR4h0140_WYG_636-7b>¶
國身無主下第誠可悲¶
　　　秋夕¶
日往無復見秋堂暮仍學𤣥髪不知白曉入寒銅覺為¶
材未離羣(一作/辭樹)有玉猶在璞誰把碧桐枝刻作雲門樂¶
　　　哭劉駕博士¶
出門四顧望此日何徘徊終南舊山色夫子安在哉君¶
詩如門户夕閉晝還開君名如四時春盡夏復來原野¶
多丘陵纍纍如高臺君墳湏數尺誰與夫子偕¶
<pb:KR4h0140_WYG_636-8a>¶
　　　公子家(一作長安花/一作公子行)¶
種花滿西(一作/田)園花發青樓道花下一禾生去之為惡¶
草¶
　　　田家二首¶
父耕原上田子劚山下荒六月禾未秀官家巳修倉¶
鋤田當日午汗滴禾下土誰念盤中餐粒粒皆辛苦(此/篇)¶
(一作李/紳詩)¶
　　　雜怨¶
<pb:KR4h0140_WYG_636-8b>¶
良人昨日去明月(一作/日)又不圓(一作/還)别時各有淚零落¶
青樓前¶
　　　烏夜啼¶
衆鳥各歸枝烏烏爾不棲還應知妾恨故向緑窗啼¶
　　　起夜來¶
念逺心如燒不覺中夜起桃花帶露泛(一作/滋)立在月明¶
裏¶
　　　古别離(一作孟/郊詩)¶
<pb:KR4h0140_WYG_636-9a>¶
　欲别牽郎衣問郎遊何處不恨歸日遲莫向臨卭去¶
　　　　長安道¶
　此地無駐馬夜中猶走輪所以路傍草少於衣上塵¶
　　　　遊子行(一作/吟)¶
　萱草生堂階遊子行天涯慈親倚門望不見萱草花¶
　　　　聞人說海北事有感¶
　故鄉歸路隔高雷見說年來事可哀村落日中眠虎豹¶
　田園雨後長蒿萊海隅久巳無春色地底真成有劫灰¶
<pb:KR4h0140_WYG_636-9b>¶
　荆棘滿山行不得不知當日是誰栽¶
　¶
　¶
　¶
　¶
　¶
　¶
御定全唐詩巻六百三十六¶
