# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:58.703463
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百八十二
<pb:KR4h0140_WYG_682-1a>¶
　欽定四庫全書¶
御定全唐詩巻六百八十二¶
　　韓偓¶
　　　　亂後却至近甸有感(乙夘/年作)¶
　狂童容易犯金門比屋齊人作旅魂夜戸不扄生茂草¶
　春渠自溢浸荒園闗中忽(一作/却)見屯邉卒塞外翻聞有¶
　漢村堪恨無情清渭水𣺌茫(一作/東流)依舊繞秦原¶
　　　　同年前虞部李郎中自長沙赴行在余以紫石¶
<pb:KR4h0140_WYG_682-1b>¶
　　　　研贈之賦詩代書¶
　斧柯新様勝珠璣堪賛星郎染翰時不向東垣修直疏¶
　即須西掖草妍詞紫光稱近丹青筆聲韻宜裁錦繡詩¶
　蓬㠀侍臣今放逐羡君廽去逼龍墀¶
　　　　甲子歲夏五月自長沙抵醴陵貴就深僻以便¶
　　　　疎慵由道林之南歩歩勝絶去緑口分東入南¶
　　　　小江山水益秀村籬之次忽見紫薇花因思玉¶
　　　　堂及西掖㕔前皆植是花遂賦詩四韻聊寄知¶
<pb:KR4h0140_WYG_682-2a>¶
　　　心¶
職在内庭宫闕(一作/禁)下㕔前皆種紫薇花眼明忽傍漁¶
家見魂斷方驚魏闕賒淺色暈成宫裏錦濃香染著洞¶
中霞此行若遇支機石又被君平驗海槎¶
　　　和王舍人撫州飲席贈韋司空¶
樓臺掩映入春寒絲竹錚鏦向(一作/入)夜䦨席上弟兄皆¶
杞梓花前賓客盡鴛鸞孫𢎞莫惜頻開閤韓信終期别¶
築壇削玉風姿官水土黑頭公自(一作/相)古來難¶
<pb:KR4h0140_WYG_682-2b>¶
　　　避地寒食¶
避地淹留已自悲况逄寒食欲霑衣濃(一作/殘)春孤館人¶
愁坐斜日空園花亂飛路逺(一作/辱)漸憂知已少(一作/薄)時¶
危又與賞心違一名所繫無窮事争敢當年便息機¶
　　　山驛¶
参差西北數行雁寥落東方㡬片雲疊石小松張水部¶
暗山寒雨李將軍秋花粉黛宜無味獨鳥笙簧稱静聞¶
瀟灑襟懐遺世慮驛樓紅葉自紛紛¶
<pb:KR4h0140_WYG_682-3a>¶
　　　早發藍闗¶
闗(一作/閉)門愁立候鷄鳴捜景馳魂入杳冥雲外日随千¶
里雁山根霜共一潭星路盤暫(一作/偶)見樵人火棧轉時¶
聞驛使鈴自問辛勤緣底事半年(一作/生)驅馬傍長亭¶
　　　深村(末句缺/四字)¶
甘向(一作/老)深村固不材猶勝摧折傍塵埃清宵翫月唯¶
紅葉永日闗門但緑苔幽院菊荒同寂寞野橋僧去獨¶
裵回隔籬農叟遥相賀　　　　膏雨來¶
<pb:KR4h0140_WYG_682-3b>¶
　　　重遊(一作/過)曲江¶
追尋前事立江汀漁者應聞太息聲避客野鷗如有感¶
損花微雪似無情疎林自覺長堤在春水空連古㟁平¶
惆悵引人還到夜鞭鞘風冷栁煙輕¶
　　　三月¶
辛夷纔謝小桃發蹋青過後寒食前四時最好是三月¶
一去不廻惟少年吳國地遥江接海漢陵魂斷草連天¶
新愁舊恨真(一作/知)無奈須就鄰家甕底眠¶
<pb:KR4h0140_WYG_682-4a>¶
　　　秋村¶
稻壟蓼紅溝水清荻園葉白秋日明空坡路細見騎過¶
逺田人静聞水行柴門狼藉牛羊氣竹塢幽深雞犬聲¶
絶粒看經香一炷心知無事即長生¶
　　　殘花¶
餘霞殘雪㡬多在蔫香冶態猶無窮黄昏月下惆悵白¶
清明雨後寥&KR0008;(一作/稍)紅樹底草齊千片浄牆頭風急數¶
枝空西園此日傷心處一曲髙歌水向東¶
<pb:KR4h0140_WYG_682-4b>¶
　　　夜船¶
野雲低迷煙蒼蒼平波揮目如凝霜月明船上簾幙巻¶
露重岸頭花木香村逺夜深無火燭江寒坐乆换衣裳¶
誠知不覺天將曙㡬簇青山雁一行¶
　　　傷春¶
三月光景(一作/春光)不忍看五陵春色何摧殘窮途得志反¶
惆悵飲席話舊多䦨珊中酒向陽成美睡惜花衝雨覺¶
傷(一作/輕)寒野棠飛盡蒲根暖寂寞南溪倚釣竿¶
<pb:KR4h0140_WYG_682-5a>¶
　　　歸紫閣下¶
一笈擕歸紫閣峰馬蹄閑慢水溶溶黄昏後見山田火¶
朧&KR0008;時聞縣郭鐘瘦竹迸生僧坐石野籐纒殺鶴翹松¶
釣磯自别經秋雨長得莓苔更㡬重¶
　　　夜坐¶
天似空江星似波時時珠露滴圓荷平生蹤跡慕真隐¶
此夕襟懐深自多格是厭厭饒酒病終須的的學漁歌¶
無名無位堪休去猶擬朝衣换釣蓑¶
<pb:KR4h0140_WYG_682-5b>¶
　　　午寢夢江外兄弟(一作午夢/曲江兄弟)¶
長夏居閑門不開繞門青草(一作/堇)絶塵埃空庭日午獨¶
眠覺旅夢天涯相見廻鬢向此時應有雪心從别(一作/到)¶
處即成灰如何水陸三千里㡬月書郵始一來¶
　　　曲江夜思¶
鼓聲將絶月斜痕園外閒坊半掩門池裏紅蓮凝(一作/迎)¶
白露苑中青草伴黄昏林塘閴寂偏宜夜煙火稀疎便¶
似村大抵世間幽獨景最闗詩思與離魂¶
<pb:KR4h0140_WYG_682-6a>¶
　　　過漢口¶
濁世清名一槩休古今飜覆賸堪愁年年春浪來巫峽¶
日日殘陽過沔州居雜商徒偏富庶地多詞客自風流¶
聮翩半世騰騰過不在漁船即酒樓¶
　　　惜春¶
願言未偶非髙臥多病無憀(一作/心)選勝遊一夜雨聲三¶
月盡萬般人事五更頭年踰弱冠即為老莭過清明却¶
似秋應是西園花已落滿溪紅片向東流¶
<pb:KR4h0140_WYG_682-6b>¶
　　　及第過堂日作¶
早随真侣集蓬瀛閶闔門開尚見星龍尾樓臺迎曉日¶
鼇頭宫殿入青𠖇暗驚凡骨升仙籍忽訝麻衣謁相庭¶
百辟歛容開路看片時輝赫勝圖形¶
　　　夏課成感懐¶
别離終日心忉忉五湖煙波歸夢勞淒涼身事夏課畢¶
濩落生涯秋風髙居世無媒多困躓昔賢因此亦號咷¶
誰憐愁苦多衰改未到潘年有二毛¶
<pb:KR4h0140_WYG_682-7a>¶
　　　離家第二日却寄諸兄弟¶
睡起褰簾日出時今晨初恨間容輝千行淚激傍人感¶
一㸃心随徤歩歸却望山川空黯黯廻看僮僕亦依依¶
定知兄弟髙樓上遥指征途羡鳥飛¶
　　　遊江南水陸院¶
早於喧雜是深讎猶恐行蔵墜俗流髙寺嬾為擕酒去¶
名山長恨送人游闗河見月空垂淚風雨看花欲白頭¶
除却祖師心法外浮生何處不堪愁¶
<pb:KR4h0140_WYG_682-7b>¶
　　　江南送别¶
江南行止忽相逄江館棠梨葉正紅一笑共嗟成徃事¶
半酣相顧似衰翁闗山月皎清風起送别人歸野渡空¶
大抵多情應易(一作/已)老不堪岐路數西東¶
　　　格卑¶
格卑嘗恨足牽仍欲學㤀(一作/無)情似(一作/盡)不能入意雲¶
山輸畫匠動人風月羡琴僧南朝峻潔推𢎞景東晉清¶
狂數季鷹惆悵後塵流落盡自抛懷抱醉懵騰¶
<pb:KR4h0140_WYG_682-8a>¶
　　　冬日¶
蕭條古木銜斜日戚(一作/淅)瀝晴寒滯早梅愁處雪煙連¶
野起静時風竹過牆來故人每憶心先見新酒偷嘗手¶
自開景狀入詩兼入畫言情不盡恨無才¶
　　　再止廟居¶
去值秋風來值春前時今日共銷魂頹垣古柏疑山觀¶
髙栁鳴鴉似水村菜甲未齊初出葉樹隂方合掩重門¶
幽深凍餒皆推分静者還應為討論¶
<pb:KR4h0140_WYG_682-8b>¶
　　　老將¶
折槍黄馬倦塵埃掩耳凶徒怕疾雷雪密酒酣偷號去¶
月明衣冷斫營囬行驅貔虎披金甲立聽笙歌擲玊杯¶
坐乆不須輕矍鑠至今雙擘硬弓開¶
　　　邊上看獵贈元戎¶
繡簾臨曉覺新霜便遣移㕑較獵場燕卒鐡衣圍漢相¶
魯儒戎服從梁王捜山閃閃旗頭逺出樹斑斑豹尾長¶
贊獲一聲(一作/方)連朔漠賀杯環騎舞優倡軍廻野静秋¶
<pb:KR4h0140_WYG_682-9a>¶
天白角怨城遥晚照黄紅袖擁門持燭炬解勞今夜宴¶
華堂¶
　　　余自刑部員外郎為時權所擠值盤石出鎮藩¶
　　　屏朝選賓佐以余充職掌記鬱鬱不樂因成長¶
　　　句寄所知¶
正叨清級忽從戎况與燕臺事不同開口漫勞矜道在¶
撫膺唯合哭途窮操心未省(一作/必)趨浮俗點額尤慙自¶
至公他日陶甄尋墜履滄洲何處覓漁翁¶
<pb:KR4h0140_WYG_682-9b>¶
　　　北齊二首¶
任道驕奢必敗亡且將繁盛悦嬪嬙㡬千籨鏡成樓柱¶
六十間雲號殿廊後主獵囬初按樂胡姬酒醒更新妝¶
綺羅堆裏春風畔年少多情一帝王¶
神器傳時異至公敗亡安可怨悤悤犯寒獵士朝頻戮¶
告急軍書夜不通幷部義旗遮日暗鄴城飛燄照天紅¶
周朝將相還無體(一作/禮)寧死何須入鐡籠¶
　　　寄京城親友二首¶
<pb:KR4h0140_WYG_682-10a>¶
苦吟看墜葉寥落共天涯壯歲空為客初寒更憶家雨¶
牆經月蘚山菊向陽花因味碧雲句傷哉後㑹賒¶
相思凡㡬日日欲詠離衿直得吟成病終難狀此心解¶
衣悲緩帶搔首悶(一作/問)遺簮西嶺斜陽外潜疑是故林¶
　　　野寺¶
野寺看紅葉縣城聞𢷬衣自憐癡病苦猶共賞心違髙¶
閣正臨夜前山應落暉離情在煙鳥(一作/㠀)遥入故闗飛¶
　　　吳郡懐古¶
<pb:KR4h0140_WYG_682-10b>¶
主暗臣忠枉就刑遂教強國醉中傾人亡建業空城在¶
花落西江春水平萬古壯夫猶(一作/應)抱恨至今詞客盡¶
傷情徒勞鐡鏁長千尺不覺樓船下晋兵¶
　　　守愚¶
深院寥寥竹䕃廊披衣欹枕過年芳守愚不覺世途險¶
無事始知春日長一畝落花圍隙地半竿濃(一作/斜)日界¶
空牆今來自責趨時嬾飜恨松軒書滿牀¶
　　　村居¶
<pb:KR4h0140_WYG_682-11a>¶
二月三月雨晴初舎南舍北唯平蕪前懽入望盈千恨¶
勝景牽心非一途日照神堂聞啄木風含社樹呌提壺¶
行看旦夕梨霜發猶有山寒傷酒壚¶
　　　離家¶
八月初長夜千山第一程欵(一作/懽)顔唯有夢怨泣却無¶
聲祖席諸賔散空郊匹馬行自憐非逹(一作/逺)識局促為¶
浮名¶
　　　秋雨内宴(乙卯/年作)¶
<pb:KR4h0140_WYG_682-11b>¶
一帶清風入畫堂撼真珠箔碎玎璫更看檻外霏霏雨¶
似勸湏教醉玉觴¶
　　　寒食日沙縣雨中看薔薇(已/巳)¶
何處遇薔薇殊鄉冷節時雨聲籠錦帳風勢偃羅幃通¶
體全無力酡顔不自持緑疎微露刺紅宻欲藏枝惬意¶
憑䦨乆貪吟放醆遲傍人應見訝自醉自題詩¶
　　　地爐¶
兩星殘火地爐畔夢斷背燈重擁衾側聽空堂聞静響¶
<pb:KR4h0140_WYG_682-12a>¶
似敲疎磬褭清音風燈有影随籠轉臘雪無聲逐夜深¶
禪客釣翁徒自好那知此際湛然心¶
　　　隰州新驛贈刺史¶
賢侯新換古長亭先定心機指顧成髙義盡招秦逐客¶
曠懐偏接魯諸生萍逄到此銷離恨燕雀飛來帶喜聲¶
却笑昔賢交易極一開東閤便垂名¶
　　　草書屏風¶
何處一屏風分明懐素蹤雖多塵色染猶見墨痕濃怪¶
<pb:KR4h0140_WYG_682-12b>¶
石奔秋澗寒籐挂古松若教臨水畔字字恐成龍¶
　　　永明禪師房¶
景色方妍媚尋真出近郊寳香爐上爇金磬佛前敲蔓¶
草稜山徑晴雲拂樹梢支公禪寂處時有鶴(一作/鵲)來巢¶
　　　登樓有題¶
暑氣檐前過蟬聲樹杪交待潮生浦口看雨過山㘭才¶
見蘭舟動仍聞桂檝敲窣雲朱檻好終覩鳳來巢¶
　　　朝退書懐¶
<pb:KR4h0140_WYG_682-13a>¶
鶴帔星冠羽客裝寢樓西畔坐書堂山禽養乆知人喚¶
窗竹芟多漏月光粉壁不題新拙惡小屏唯錄古篇章¶
孜孜莫患勞心力富國安民理道長¶
　　　元夜即席¶
元宵清景亞元正絲雨霏霏向晚傾桂兎韜光雲葉重¶
燭龍銜耀月輪明煙空但仰如膏潤綺席都忘滴砌聲¶
更待今宵開霽後九衢車馬未妨行¶
　　　大慶堂賜宴元璫而有詩呈吳越王¶
<pb:KR4h0140_WYG_682-13b>¶
非為親賢展綺筵恒常寧敢恣遊盤緑搓楊栁緜初輭¶
紅暈櫻桃粉未乾谷鳥乍啼聲似澀甘霖方霽景猶寒¶
笙歌風𦂳(一作/急)人酣醉却繞珍叢爛漫看¶
　　　又和¶
櫻桃花下㑹親賢風逺銅烏轉露盤蝶下粉牆梅乍(一/作)¶
(半/)坼蟻浮金斝酒難乾雲和緩奏泉聲咽珠箔低垂水¶
影寒狂簡斐然吟詠足却邀羣彦重吟看¶
　　　再和¶
<pb:KR4h0140_WYG_682-14a>¶
我有嘉賔宴乍歡畫簾紋細鳳雙盤影籠沼沚修篁密¶
聲透笙歌羯鼔乾散後便依書篋寐渴來潜想玊壺寒¶
櫻桃零落紅桃媚更俟旬餘共醉看¶
　　　重和¶
冷宴𣪞勤展小園舞鞇(一作/䄄)柔輭綵虯盤篸花盡日疑¶
頭重病酒經宵覺口乾嘉樹倚樓青瑣暗晚雲蔵雨碧¶
山寒文章天子文章别八米盧郎未可看¶
　　　余作探使以繚綾手帛子寄賀因而有詩¶
<pb:KR4h0140_WYG_682-14b>¶
解寄繚綾小字封探花筵上映春叢黛眉印在微微緑¶
檀口消來薄薄紅鞭處直應心共緊砑時兼恐汗先融¶
帝&KR0279;春盡還東去却繫帬腰伴雪胸¶
　　　别錦兒(及第後出京别/錦兒與蜀妓)¶
一尺紅綃一首詩贈君相别兩相思畫睂今(一作/此)日空¶
留語解佩他年更可期臨去莫論交頸意清歌休著斷¶
腸詞出門何事休(一作/仍)惆悵曾夢良人折桂枝¶
　　　閑歩¶
<pb:KR4h0140_WYG_682-15a>¶
莊南縱歩遊荒野獨鳥寒煙輕惹惹傍山疎雨溼秋花¶
僻路淺泉浮敗果樵人相見(一作/聚)指驚麏牧童四散收¶
嘶馬一壺傾盡未能歸黄昏更望諸&KR0463;火¶
　　　乾寧三年丙辰在奉天重圍作¶
仗劍夜廵城衣襟滿霜霰賊火徧郊坰飛燄侵星漢積¶
雪似空江長林如斷岸獨凭女牆頭思家起長歎¶
　　　雨中¶
青桐承雨聲聲(一作/雨)聲何重疊踈滴下髙枝次打敧低¶
<pb:KR4h0140_WYG_682-15b>¶
葉鳥溼更梳翎人愁方拄頰獨自上西樓風襟寒帖帖¶
　　　與僧¶
江海扁舟客雲山一衲僧相逄兩無語若箇是南能¶
　　　晚岸¶
揭起青&KR0008;上岸頭野花和雨冷脩脩春江一夜無波浪¶
校得行人分外愁¶
　　　仙山¶
一炷心香洞府開偃松皺澀半莓苔水清無底山如削¶
<pb:KR4h0140_WYG_682-16a>¶
始有仙人騎(一作/跨)鶴來¶
　　　過茂陵¶
不悲霜露但傷春孝理何因感兆民景帝龍䫇消息斷¶
異香空見李夫人¶
　　　曲江秋日¶
斜煙縷縷鷺鶯棲藕葉枯香折野泥有箇髙僧入(一作/似)¶
圖畫把經吟立水塘西¶
　　　流年¶
<pb:KR4h0140_WYG_682-16b>¶
三月傷心仍(一作/逄)晦日一春多病更(一作/是)隂天䧺豪亦¶
有流年恨况是離魂易黯然¶
　　　商山道中¶
雲横峭壁水平鋪渡口人家日欲晡却憶往年看粉夲¶
始知名畫有工夫¶
　　　招隐¶
立意忘機機已生可能朝市汙髙情時人未㑹嚴陵志¶
不釣鱸魚只釣名¶
<pb:KR4h0140_WYG_682-17a>¶
　　　雨村¶
雁行斜拂雨村樓簾下三重(一作/更)幕一鉤倚柱不知身¶
半溼黄昏獨自未廻頭¶
　　　使風¶
茶煙(一作/香)睡覺心無事一巻黄庭在手中欹枕巻簾(一/作)¶
(已/過)江萬里舟人不語滿㠶風¶
　　　阻風¶
平生情趣(一作/性)羡漁師此日煙江惬所思肥鱖香秔小¶
<pb:KR4h0140_WYG_682-17b>¶
艛艓斷腸滋味阻風時¶
　　　幷州¶
戍旗青草接榆闗雨裏并州四月寒誰㑹憑闌潜忍淚¶
不勝天際似江干¶
　　　夏夜¶
猛風飄電黑雲生霎霎髙林簇雨聲夜乆雨休風又定¶
斷雲流月却斜明¶
　　　闌干¶
<pb:KR4h0140_WYG_682-18a>¶
埽花雖恨夜來雨把酒却憐晴後寒吳質謾言愁得病¶
當時猶不凭闌干¶
　　　以庭前海棠梨花一枝寄李十九員外¶
二月春風澹蕩時旅人虛對海棠梨不如寄與星郎去¶
想得朝囬正畫睂¶
　　　驛樓¶
流雲溶溶水悠悠故鄉千里空廽頭三更猶(一作/獨)凭闌¶
干月淚滿關山孤驛樓¶
<pb:KR4h0140_WYG_682-18b>¶
　　　頻訪盧秀才(盧時在/選末)¶
藥訣綦經思致論栁腰蓮臉夲忘情頻頻強入風流坐¶
酒肆應疑阮歩兵¶
　　　荅友人見寄酒¶
雖可忘憂矣其如作病何淋漓滿襟袖更發楚狂歌¶
　　　野釣¶
細雨桃花水輕鷗逆浪飛風頭阻歸櫂坐睡倚蓑衣¶
　　　曲江晚思¶
<pb:KR4h0140_WYG_682-19a>¶
雲物隂寂歴竹木寒青蒼水冷鷺鷀立煙月愁昏黄¶
　　　贈友人¶
莫嫌談笑與經過却恐閒多病亦多若遣心中無一事¶
不知争奈日長何¶
　　　半睡¶
睂山暗澹向殘燈一半雲鬟墜枕&KR0994;四體著人嬌欲泣¶
自家揉損(一作/碎)砑繚綾¶
　　　已涼¶
<pb:KR4h0140_WYG_682-19b>¶
愁多却訝天涼早思倦飜嫌夜漏遲何處山川孤館裏¶
向燈彎盡(一作/畫)一雙睂¶
　　　寄禪師¶
從無入有雲峰聚已有還無電火銷銷聚夲來皆是幻¶
世間閒口漫囂囂¶
　　　訪明公大徳¶
寸髮如霜袒右肩倚肩笻竹貌怡然懸燈深屋夜分坐¶
移榻向陽齋後眠刮膜且揚三毒論攝心徐指二宗禪¶
<pb:KR4h0140_WYG_682-20a>¶
　清涼藥分能知味各自胸中有醴泉¶
　　　　大酺樂¶
　晚日催弦管春風入綺羅杏花如有意偏落舞衫多¶
　　　　思歸樂¶
　淚滴珠難盡容殊玊易銷儻随明月去莫道夢魂遥¶
　　　　御製春遊長句¶
　天意分明道已光春遊嘉景勝仙鄉玉爐煙直風初静¶
　銀漢雲消日正長栁帶似睂全展緑杏苞如臉半開香¶
<pb:KR4h0140_WYG_682-20b>¶
　黄鶯歴歴啼紅樹紫燕闗闗語畫梁低檻晚晴籠翡翠¶
　小池波暖浴鴛鴦馬嘶廣陌貪新草人醉花堤怕夕陽¶
　比屋管絃呈妙曲連營羅綺鬬時妝全吳霸越千年後¶
　獨此升平顯萬方¶
　¶
　¶
　¶
御定全唐詩巻六百八十二¶
