# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.443303
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百六十七
<pb:KR4h0140_WYG_267-1a>¶
　欽定四庫全書¶
御定全唐詩巻二百六十七¶
　　顧况¶
　　　　夢後吟¶
　醉中還有夢身外已無心明鏡唯知老青山何處深¶
　　　　題靈山寺(戰鳥/)¶
　覺地本隨身靈山重結因如何戰鳥佛不化捕魚人¶
　　　　題元陽觀舊讀書房贈李範¶
<pb:KR4h0140_WYG_267-1b>¶
　此觀十年逰此房千里宿還来舊窗下更取君書讀¶
　　　　永嘉¶
　東甌傳舊俗風日江邊好何處樂神聲夷歌出煙島¶
　　　　青弋江¶
　淒清囬泊夜淪波激石響村邊草市橋月下罟師網¶
　　　　聴山鷓鴣¶
　誰家無春酒何處無春鳥夜宿桃花村踏歌接天曉¶
　　　　山逕栁(以下十四首一/作臨平塢雜題)¶
<pb:KR4h0140_WYG_267-2a>¶
宛轉若逰絲淺深栽綠崦年年立春後即被啼鶯占¶
　　　石上藤¶
空山無鳥跡何物如人意委曲結繩文離披草書字¶
　　　薜荔菴¶
薜荔作禪菴重疊菴邊樹空山徑欲絶也有人知處¶
　　　芙蓉榭¶
風擺蓮衣乾月背鳥巢寒文魚翻亂葉翠羽上危欄¶
　　　欹松漪¶
<pb:KR4h0140_WYG_267-2b>¶
湛湛碧漣漪老松欹側卧悠揚緑蘿影下拂波紋破¶
　　　焙茶塢¶
新茶巳上焙舊架憂生醭旋旋續新烟呼兒劈寒木¶
　　　彈琴谷¶
谷中誰彈琴琴響谷㝠寂因君扣商調草蟲驚暗壁¶
　　　白鷺汀¶
靃靡汀草碧淋森鷺毛白夜起沙月中思量捕魚策¶
　　　千松嶺¶
<pb:KR4h0140_WYG_267-3a>¶
終日吟天風有時天籟止問渠何旨意恐落凡人耳¶
　　　黄菊灣¶
時菊凝曉露露華滴秋灣仙人釀酒熟醉裏飛空山¶
　　　臨平湖¶
采藕平湖上藕泥封藕節船影入荷香莫衝蓮柄折¶
　　　山春洞¶
引燭踏仙泥時時亂乳燕不知何道士手把靈書卷¶
　　　石竇泉¶
<pb:KR4h0140_WYG_267-3b>¶
吹沙復噴石曲折仍圓旋野客漱流時杯粘落花片¶
　　　古仙壇¶
逺山誰放燒疑是壇邊醮仙人錯下山拍手壇邊笑¶
　　　題山頂寺¶
遥聞林下語知是經行所日暮香風時諸天散花雨¶
　　　天寳題壁¶
五十餘年別伶俜道不行却来書處在惆悵似前生¶
　　　哭李別駕¶
<pb:KR4h0140_WYG_267-4a>¶
故人行跡滅秋草向南悲不欲頻回步孀妻正哭時¶
　　　春雨不聞百舌¶
百舌春来啞愁人共待晴不關秋水事飲恨亦無聲¶
　　　憶鄱陽舊逰¶
悠悠南國思夜向江南泊楚客斷腸時月明楓子落¶
　　　春懐¶
園鶯啼已倦樹樹隕香紅不是春相背當由巳自翁¶
　　　洛陽陌二首¶
<pb:KR4h0140_WYG_267-4b>¶
鶯聲滿御隄隄栁拂絲齊風送名花落香紅襯馬蹄¶
珂珮逐鳴騶王孫結伴逰金丸落飛鳥乗興醉青樓¶
　　　寄淮上栁十三¶
葦蕭中闢户相映緑淮流莫訝春潮闊鷗邊可泊舟¶
　　　送李泌(末句/缺)¶
昔別呉堤雨春㠶去較遲江波千里緑¶
　　　山中夜宿¶
凉月掛層峰蘿牀落葉重掩關深畏虎風起撼長松¶
<pb:KR4h0140_WYG_267-5a>¶
　　　登樓¶
髙閣成長望江流雁呌哀淒凉故呉事麋鹿走荒臺¶
　　　江上¶
江清白鳥斜蕩槳罥蘋花聴唱菱歌晚逥塘月照沙¶
　　　溪上¶
採蓮溪上女舟小怯揺風驚起鴛鴦宿水雲撩亂紅¶
　　　田家¶
帶水摘禾穂夜𢷬具晨炊縣帖取社長嗔怪見官遲¶
<pb:KR4h0140_WYG_267-5b>¶
　　　宿山中僧¶
不爇香爐煙蒲團坐如鐵嘗想同夜禪風墮松頂雪¶
　　　梅灣¶
白石盤盤磴清香樹樹梅山深不吟賞辜負委蒼苔¶
　　　思歸¶
不能經綸大經甘作草莽閒臣青瑣應須長別白雲漫¶
與相親¶
　　　歸山作¶
<pb:KR4h0140_WYG_267-6a>¶
心事數莖白髮生涯一片青(一作/春)山空林有雪相待古¶
道(一作/路)無人獨還¶
　　　過山農家¶
板橋人渡泉聲茆簷日午雞鳴莫嗔焙茶煙暗却喜曬¶
穀天晴¶
　　　代佳人贈別¶
萬里行人欲渡溪千行珠淚滴為泥已成殘夢隨君去¶
猶有驚烏半夜啼¶
<pb:KR4h0140_WYG_267-6b>¶
　　　憶故園¶
惆悵多山人復稀杜鵑啼處淚霑衣故園此去千餘里¶
春夢猶能夜夜歸¶
　　　題葉道士山房¶
水邊垂(一作/楊)栁赤欄橋洞裏仙人碧(一作/吹)玉簫近得麻¶
姑音(一作/書)信否潯陽江(一作/向)上不通潮¶
　　　送李秀才入京¶
五湖秋葉滿行船八月靈槎欲上天君向(一作/入)長安余¶
<pb:KR4h0140_WYG_267-7a>¶
適越獨登秦望(一作/嶺)望秦川¶
　　　越中席上(一作/局席)看弄老人¶
不到山陰十二春鏡(一作/㑹)中相見白頭新此生不復為¶
年少今日從他弄老人¶
　　　聴劉安唱歌¶
子(一作/午)夜新聲何處傳悲翁(一作/歌)更憶太平年即今法¶
曲無人唱已逐霓裳飛上天¶
　　　櫻桃曲¶
<pb:KR4h0140_WYG_267-7b>¶
百舌猶来上苑花逰人獨自憶京華遥知寢廟嘗新後¶
勅賜櫻桃向㡬家¶
　　　山中(一作朱放詩題/作山中聴子規)¶
野人愛向(一作/自愛)山中宿況在葛洪丹井西庭前有箇長¶
松樹夜半子規来上啼¶
　　　贈(一作/貽)朱放¶
野客歸時無四鄰黔婁別久案常貧漁樵舊路不堪入¶
何處空山猶有人¶
<pb:KR4h0140_WYG_267-8a>¶
　　　江村亂後¶
江村日暮尋遺老江水東流横浩浩竹裏閒窗不見人¶
門前舊路生青草¶
　　　望簡寂觀¶
青嶂青溪直復斜白雞白犬到人家仙人住在最髙處¶
向晚春泉流白花¶
　　　五兩歌送張夏¶
竿頭五兩風褭褭水上雲㠶逐飛鳥送君初出揚州時¶
<pb:KR4h0140_WYG_267-8b>¶
靄靄曈曈江溢曉¶
　　　臨海所居三首¶
此是昔年征戰處曽經永日絶人行千家寂寂對流水¶
唯有汀洲春草生¶
此去臨溪不是遥樓中望見赤城標不知疊嶂重霞裏¶
更有何人度石橋¶
家在雙峰蘭若邊一聲秋磬發孤煙山連極浦鳥飛盡¶
月上青林人未眠(此首題一作/江上故居)¶
<pb:KR4h0140_WYG_267-9a>¶
　　　聴角思歸¶
故園黄葉滿青苔夢後城頭曉角哀此夜斷腸人不見¶
起行殘月影徘徊¶
　　　酬栁相公(紀事有時宰曽招致將以/好官命之况以詩答之)¶
天下(一作/四海)如今已太平相公何事(一作/用)喚狂生箇身恰¶
(一作此/生還)似籠中鶴東望滄溟(一作/瀛洲)呌數(一作/一)聲¶
　　　題明霞臺¶
野人本自不求名欲向山中過一生莫嫌憔悴無知己¶
<pb:KR4h0140_WYG_267-9b>¶
別有煙霞似弟兄¶
　　　哭絢法師¶
楚客停橈欲問誰白沙江草麴塵絲生公手種殿前樹¶
唯有花開鶗鴂悲¶
　　　送栁宜城葬¶
鳴笳巳逐春風咽匹馬猶依舊路嘶遥望栁家門外樹¶
恐聞黄鳥向人啼¶
　　　宫詞五首¶
<pb:KR4h0140_WYG_267-10a>¶
禁栁煙中聞曉烏風吹玉漏盡銅壺内官先向蓬莱殿¶
金合開香瀉御鑪¶
玉樓天半起笙歌風送宫嬪笑語和月殿影開聞夜漏¶
水精簾卷近銀(一作/秋)河¶
玉階容衛宿千官風獵青旂曉㐲寒侍女先来薦瓊蘂¶
露漿新下九霄盤¶
九重天樂降神仙步舞分行踏錦筵嘈囋一聲鐘鼓歇¶
萬人樓下拾金錢¶
<pb:KR4h0140_WYG_267-10b>¶
金吾持㦸䕶新簷天樂聲傳萬姓瞻樓上美人相倚看¶
紅妝透出水精簾¶
　　　尋桃花嶺潘三姑臺¶
桃花嶺上覺天低人上青山馬隔溪行到三姑學仙處¶
還如劉阮二郎迷¶
　　　夜中望仙觀¶
日暮銜花飛鳥還月明溪上見青山遥知玉女窗前樹¶
不是仙人不得攀¶
<pb:KR4h0140_WYG_267-11a>¶
　　　送李侍御往呉興(一題作送李侍郎從宣/城取洞庭路往呉興)¶
世間只(一作/唯)有情難說今夜應無不醉人若向洞庭山¶
下過暗知澆瀝聖姑神¶
　　　奉和韓晉公晦日呈諸判官(一本無/下四字)¶
江南無處不聞歌晦日中軍樂更多不是風光催栁色¶
却縁威令動陽和¶
　　　子規¶
杜宇寃亡積有時年年啼血動人悲若教恨魄皆能化¶
<pb:KR4h0140_WYG_267-11b>¶
何樹何山着子規¶
　　　海鷗詠¶
萬里飛来為客鳥曾蒙丹鳯借枝柯一朝鳯去梧桐死¶
滿目鴟鳶奈爾何¶
　　　贈韋清(一作/青)將軍¶
身執金吾主禁兵腰間寳劍重横行接輿亦是狂歌者¶
更就將軍乞一聲(青善/歌)¶
　　　贈僧二首¶
<pb:KR4h0140_WYG_267-12a>¶
家住義興東舍溪溪邊莎草雨無泥上人一向心入定¶
春鳥年年空自啼¶
出頭皆是新年少何處能容老病翁更把浮榮喻生滅¶
世間無事不虚空¶
　　　登樓望水¶
鳥啼花發栁含煙擲却風光憶少年更上髙樓望江水¶
故鄉何處一歸船¶
　　　湖中(一作洞/庭秋日)¶
<pb:KR4h0140_WYG_267-12b>¶
青草湖邊日色低黄茅嶂裏鷓鴣啼丈夫飄蕩今如此¶
一曲長歌楚水西¶
　　　歳日作(一作歳/日口號)¶
不覺老將春共至更悲攜手㡬人全還丹寂寞羞明鏡¶
手把屠蘇讓少年¶
　　　山中贈客¶
山中好處無人別澗梅偽作山中雪野客相逢夜不眠¶
山中童子燒松節¶
<pb:KR4h0140_WYG_267-13a>¶
　　　王郎中妓席五詠¶
　　　　箜篌¶
玉作搔頭金歩揺髙張苦調響連宵欲知寫盡相思夢¶
度水尋雲不用橋¶
　　　　舞¶
汗浥新裝畫不成絲催急節舞衣輕落花遶樹疑無影¶
回雪從風暗有情¶
　　　　歌(一作王郎/中席歌妓)¶
<pb:KR4h0140_WYG_267-13b>¶
栁拂青樓花滿衣能歌宛轉世應稀空中㡬處聞清響¶
欲遶行雲不遣飛¶
　　　　筝¶
秦聲楚調怨無窮隴水胡笳咽復通莫遣黄鶯花裏囀¶
參差撩亂妬春風¶
　　　　笙¶
欲寫人間離別心須聴鳴鳯似龍吟江南曲盡歸何處¶
洞水山雲知淺深¶
<pb:KR4h0140_WYG_267-14a>¶
　　　送李山人還玉溪¶
好鳥共鳴臨水樹幽人獨欠買山錢若為種得千竿竹¶
引取君家一眼泉¶
　　　送少微上人還鹿門¶
少微不向呉中隠為箇生縁在鹿門行入漢江秋月色¶
襄陽耆舊㡬人存¶
　　　宿昭應¶
武帝祈靈太乙壇新豐樹色繞千官那(一作/豈)知今夜長¶
<pb:KR4h0140_WYG_267-14b>¶
生殿獨閉山門(一作/空山)月影寒¶
　　　題琅邪上方¶
東晉王家在(一作/住)此溪南朝樹色隔窗低碑沈字滅昔¶
人逺谷鳥猶向寒花啼¶
　　　安仁港口望仙人城¶
樓臺采翠逺分明聞說仙家在此城欲上仙城無路上¶
水邊花裏有人聲¶
　　　寄袐書包監¶
<pb:KR4h0140_WYG_267-15a>¶
一別長安路㡬千遥知舊日主人憐賈生只是三年謫¶
獨自無才已四年¶
　　　小孤山¶
古廟楓林江水邊寒鴉接飯雁横天大孤山逺小孤出¶
月照洞庭歸客船¶
　　　送李秀才逰嵩山¶
嵩山石壁挂飛流無限神仙在上頭采得新詩題石壁¶
老人惆悵不同逰¶
<pb:KR4h0140_WYG_267-15b>¶
　　　從剡溪至赤城¶
靈溪宿處接靈山窈映髙樓向月閒夜半鶴聲殘夢裏¶
猶疑琴曲洞房間¶
　　　葉上題詩從苑中流出¶
花落深宫鶯亦悲(一作愁見鶯/啼栁絮飛)上陽宫女斷腸時君恩¶
不閉東流水葉上題詩寄與(一作/欲寄)誰¶
　　　崦裏桃花¶
崦裏桃花逢女冠林間杏葉落仙壇老人方授上清籙¶
<pb:KR4h0140_WYG_267-16a>¶
夜聴步虚山月寒¶
　　　聴子規(一本題上有/攝山二字)¶
棲霞山中子規鳥口邊血出啼不了山僧後夜初出(一/作)¶
(入/)定聞似不聞山月曉¶
　　　竹枝曲(一作/詞)¶
帝子蒼梧不復歸洞庭葉下荆(一作/楚)雲飛巴人夜唱竹¶
枝後腸斷曉猿聲漸稀¶
　　　尋僧二首¶
<pb:KR4h0140_WYG_267-16b>¶
方丈玲瓏花竹閒已將心印出人間家家門外長安道¶
何處相逢是寳山¶
彌天釋子本髙情往往山中獨自行莫怪狂人㳺楚國¶
蓮花只在淤泥生¶
　　　桃花曲¶
魏帝宫人舞鳯樓隋家天子泛龍舟君王夜醉春眠晏¶
不覺桃花逐水流¶
　　　贈逺¶
<pb:KR4h0140_WYG_267-17a>¶
暫出河邊思逺道却来窗下聴新鶯故人一別㡬時見¶
春草還從舊處生¶
　　　早春思歸有唱竹枝歌者坐中下淚¶
𣺌𣺌春生楚水波楚人齊唱竹枝歌與君皆是思歸客¶
拭淚看花奈老何¶
　　　送郭秀才¶
故人曽任丹徒令買得青山擬獨耕不作草堂招逺客¶
却將垂栁借啼鶯¶
<pb:KR4h0140_WYG_267-17b>¶
　　　宫詞¶
長樂宫連上苑春玉樓金殿豔歌新君門一入無由出¶
唯有宫鶯得見人¶
　　　悼稚¶
稚子比来騎竹馬猶疑只在屋東西莫言道者無悲事¶
曽聴巴猿向月啼¶
　　　山僧蘭若¶
絶頂茅菴老此生寒雲孤木伴經行世人那得知幽徑¶
<pb:KR4h0140_WYG_267-18a>¶
　遥向青峰禮磬聲¶
　　　　句¶
　崦合桃花水窗鳴栁谷泉(題栁谷泉見/應天府志)　頺垣化為陂¶
　陸地堪乗舟(以下並見張/為主客圖)　汀洲𣺌𣺌江蘺短疑是疑¶
　非兩斷腸　巫峡朝雲暮不歸洞庭春水晴空滿　龍¶
　吟四澤欲興雨鳯引九雛警宿烏(七星管/歌通典)　新婦磯邊¶
　月明女兒浦口潮平(漁父詞野/客叢談)¶
　¶
<pb:KR4h0140_WYG_267-18b>¶
　¶
　¶
　¶
　¶
　¶
　¶
　¶
御定全唐詩卷二百六十七¶
