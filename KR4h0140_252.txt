# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.054111
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百五十二
<pb:KR4h0140_WYG_252-1a>¶
　欽定四庫全書¶
御定全唐詩卷二百五十二¶
　　劉太真¶
　劉太真宣州人師蕭頴士天寶末舉進士大厯中拜起¶
　居郎歴臺閣自中書舍人轉工部刑部二侍郎坐事貶¶
　信州刺史貞元四年重九賜宴曲江亭帝製詩序賜羣¶
　寮各一本命𥳑文詞之士應制同用清字明日於延英¶
　門進之於是朝臣畢和上自考定以太真李紓等為上¶
<pb:KR4h0140_WYG_252-1b>¶
　等集三十巻今存詩三首¶
　　　　宣州東峰亭各賦一物得古壁苔(同賦袁傪崔/何王緯髙傪)¶
　　　　(李岑蘇寓/袁邕郭澹)¶
　苒苒溫寒泉綿綿古危壁光含孤翠動色與暮雲寂深¶
　淺松月閒幽人自登歴¶
　　　　顧十二況左遷過韋蘇州房杭州韋睦州三使¶
　　　　君皆有郡中燕集詩詞章髙麗鄙夫之所仰慕¶
　　　　顧生既至留連笑語因亦成篇以繼三君子之¶
<pb:KR4h0140_WYG_252-2a>¶
　　　風焉¶
寵至乃不驚罪及非無由奔迸歴畏途緬邈赴偏(一作/荒)¶
陬牧此彫弊甿屬當賦斂秋夙興諒無補旬暇焉敢休¶
前日懐友生獨登城上樓迢迢西北望逺思不可收今¶
日車騎来曠然銷人憂晨迎東齋飯晩度南溪遊以我¶
碧流水泊君青翰舟莫将遷客程不為勝境留飛札謝¶
三守斯篇希見酬¶
　　　貢院寄前主司蕭尚書聴(一作吕/渭詩)¶
<pb:KR4h0140_WYG_252-2b>¶
獨坐貢闈裏愁心芳草生山公昨夜事應見此時情¶
　袁傪¶
袁傪官御史中丞兵部侍郎詩二首¶
　　　東峰亭同劉太真各賦一物得垂㵎藤¶
寒澗流不息古藤終日垂迎風仍未定拂水更相宜新¶
花與舊葉惟有幽人知¶
　　　喜陸侍御破石埭草寇東峰亭賦詩¶
古寺東峰上登臨興有餘同觀白簡使新報赤囊書㡬¶
<pb:KR4h0140_WYG_252-3a>¶
處閒烽堠千方慶里閭欣欣夏木長寂寂晩煙徐戰罷¶
言歸馬還師賦出車因知越范蠡湖海意何如¶
　崔何¶
崔何官御史詩二首¶
　　　東峰亭各賦一物得嶺上雲¶
佇立増逺意中峰見孤雲溶溶傍危石片片宜夕曛漸¶
向羣木盡殘飛更氤氲¶
　　　喜陸侍御破石埭草寇東峰亭賦詩¶
<pb:KR4h0140_WYG_252-3b>¶
絶景西溪寺連延近郭山髙深清扄外行止翠㣲閒江¶
澈煙塵靜川源草樹閒中丞健步到柱史㨗書還一戰¶
清戎越三吴變險艱功名麟閣上得詠入秦闗¶
　王緯¶
王緯官給事中詩二首¶
　　　東峰亭各賦一物得幽徑石¶
片石東溪上陰崖剩阻脩雨餘青石靄嵗晩緑苔幽從¶
来不可轉今日為人留¶
<pb:KR4h0140_WYG_252-4a>¶
　　　喜陸侍御破石埭草寇東峰亭賦詩¶
蜂蠆聚吴州推賢奉聖憂忠誠資上策仁勇佐前籌草¶
木成鵝鸛戈鋋復斗牛戎車一戰後殘壘五兵收野靜¶
山戎險江平水面流更憐羇旅客從此罷葵丘¶
　郭澹¶
郭澹天寳大厯閒人詩二首¶
　　　東峰亭各賦一物得臨軒桂¶
青青芳桂樹幽隂在庭軒向日陰還合從風葉乍翻共¶
<pb:KR4h0140_WYG_252-4b>¶
看霜雪後終不變涼暄¶
　　　喜陸侍御破石埭草寇東峰亭賦詩¶
介胄鷹揚出山林蟻聚空忽聞飛簡報曽是坐籌功逈¶
夜昏氛滅危亭眺望雄茂勲推世上餘興寄杯中喜色¶
煙霞改歡忻里巷同幸兹尊俎末飲至又從公¶
　髙傪¶
高傪天寶大厯閒人詩一首¶
　　　東峰亭各賦一物得林中翠¶
<pb:KR4h0140_WYG_252-5a>¶
杳靄無定狀霏微常滿林清風光不散過雨色偏深幽¶
意賞難盡終朝再招尋¶
　李岑¶
李岑天寶大厯閒人詩一首¶
　　　東峰亭各賦一物得棲煙鳥¶
從来養毛羽昔日曾飛遷變轉對朝陽差池棲夕煙遇¶
此枝葉覆夙舉冀冲天¶
　蘇㝢¶
<pb:KR4h0140_WYG_252-5b>¶
蘇㝢天寶大厯閒人詩一首¶
　　　東峰亭各賦一物得寒溪草¶
羃䍥溪邊草遊人不厭看餘芳幽處老深色望中寒幸¶
得陪情興青青賞未闌¶
　袁邕¶
袁邕天寶大厯閒人詩一首¶
　　　東峯亭各賦一物得陰崖竹¶
終嵗寒苔色寂寥幽思深朝歌猶夕嵐日永流清陰龍¶
<pb:KR4h0140_WYG_252-6a>¶
鍾負煙雪自有凌雲心¶
　李紓(一作/舒)¶
李紓字仲舒天寶末拜祕書省校書郎大歴初以吏部¶
侍郎李卿薦為左補闕累遷司封員外郎知制誥改中¶
書舎人歴禮部侍郎嘗奏享武成王不當視文宣廟又¶
奉詔為興元紀功述及郊廟樂章諸所論著甚衆貞元¶
中重陽應制詩與劉太真皆為上等今其詩不傳存樂¶
章十三首¶
<pb:KR4h0140_WYG_252-6b>¶
　　　唐徳明興聖廟樂章(唐書禮儀志曰明皇天寶/二年三月追尊臯繇為徳)¶
　　　(明皇帝涼武昭王為興聖皇帝其廟樂第一迎/神第二登歌奠幣第三迎俎第四酌獻第五亞)¶
　　　(獻終獻第/六送神)¶
　　　　迎神¶
元尊九徳佐堯光宅烈祖太宗方周作伯響懐霜露樂¶
變金石白雲清風髣髴来格¶
　　　　登歌奠幣¶
四時有典百事来祭尊祖奉宗嚴禋大帝禮先蒼璧奠¶
<pb:KR4h0140_WYG_252-7a>¶
備黜制於萬斯年熙成帝系¶
　　　　迎俎¶
盛牲實俎涓選休成鼎煁陽燧玉盥陰精有飶嘉豆既¶
和大羮侑以清樂細齊人情¶
　　　　徳明酌獻¶
清廟奕奕和樂雍雍器尊犧象禮屬宗公白水方祼黄¶
流在中謨明之徳萬古清風¶
　　　　興聖酌獻¶
<pb:KR4h0140_WYG_252-7b>¶
閟宫靜謐合樂周張泰尊始獻百末重觴震澹存誠庶¶
㡬廸嘗遥源之祚天漢靈長¶
　　　　亞獻終獻¶
惟清惟肅靡聞靡見舉備九成俛終三獻慶彰曼夀胙¶
撤嘉薦瘞玉埋牲禮神斯徧¶
　　　　送神¶
元精囘復靈貺繁滋風灑蘭路雲揺桂旗髙丘緬邈涼¶
部逶遲瞻望靡及纒綿永思¶
<pb:KR4h0140_WYG_252-8a>¶
　　　讓皇帝廟樂章¶
　　　　迎神¶
皇矣天宗徳先王季因心則友克讓以位爰命有司式¶
尊前志神其降靈昭饗祀事¶
　　　　奠幣¶
惟帝時若去而上仙祀用商武樂備宫懸白璧加薦𤣥¶
纁告䖍子孫拜後承兹吉蠲¶
　　　　迎爼¶
<pb:KR4h0140_WYG_252-8b>¶
祀盛體薦禮協粢盛方周假廟用魯純牲捧撤祗敬擊¶
拊和鳴受釐歸胙既戒而平¶
　　　　酌獻¶
八音具舉三夀既盥潔兹宗彛瑟彼圭瓚蘭肴重錯椒¶
醑飄散降祚維城永為藩翰¶
　　　　亞獻終獻¶
秩禮有序和音既同九儀不忒三揖将終孝感藩后相¶
維辟公四時之典永永無窮¶
<pb:KR4h0140_WYG_252-9a>¶
　　　　送神¶
奠獻巳事昏昕載分風揺雨散靈衛絪緼龍駕帝服已¶
(一作/上)騰五雲泮宫復閟寂寞無聞¶
　于邵¶
于邵字相門京兆萬年人天寶末進士登科書判超絶¶
授崇文館校書郎歴比部郎中出為巴州刺史時夷獠¶
聚衆圍州邵遣使諭降儒服出城羣盜羅拜解散節度¶
使李抱玉以聞遷梓州後為禮部侍郎史館修撰當時¶
<pb:KR4h0140_WYG_252-9b>¶
大詔令皆出其手貞元中重陽應制詩居次等今不傳¶
存樂章五首¶
　　　釋奠武成王樂章(唐釋奠武成王舊以文宣王/樂章用之貞元中詔于邵補)¶
　　　(造/)¶
　　　　迎神¶
卜畋不從兆發非熊乃傾荒政爰佐一戎盛烈載垂命¶
祀維崇日練上戊宿嚴閟宫迎奏嘉至感而遂通¶
　　　　奠幣登歌¶
<pb:KR4h0140_WYG_252-10a>¶
　管磬升壇薌集上公進嘉幣執信以通僾如及恢帝功¶
　錫后邑四維張百度立綿億載邈難挹¶
　　　　　迎爼酌獻¶
　五齊絜九牢碩梡橜循罍斚滌進具物揚鴻勣和奏發¶
　髙靈寂䖍告終繁祉錫昭秩祀永無易¶
　　　　　亞獻終獻¶
　貳觴以獻三變其終顧此非馨尚達斯衷茅縮可致神¶
　歆載融始神翊周極溺除凶時維降祐永絶興戎¶
<pb:KR4h0140_WYG_252-10b>¶
　　　　　送神¶
　明祀方終備樂斯闋黝纁就瘞豆籩告撤肸蠁尚餘光¶
　景云滅返歸虚極神心則恱¶
　¶
　¶
　¶
　¶
御定全唐詩巻二百五十二¶
