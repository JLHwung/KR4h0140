# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:51.602842
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百十五
<pb:KR4h0140_WYG_515-1a>¶
　欽定四庫全書¶
御定全唐詩巻五百十五¶
　　朱慶餘¶
　　　　省試晦日與同志昆明池泛舟¶
　故人同泛處逺色望中明靜見沙痕露微思月魄生周¶
　回餘雪在浩𣺌暮雲平戲鳥随蘭棹空波盪石鯨刼灰¶
　難問理島樹偶知名自省曽追賞無如此日情¶
　　　　送崔拾遺赴闕¶
<pb:KR4h0140_WYG_515-1b>¶
　清貌凌寒玉朝来拜拾遺行承天子詔去感主人知劒¶
　佩分班日風霜獨立時名髙住不得非與九霄期¶
　　　　酬李處士見贈¶
　于上非無援才多却累身雲霄未得路江海作閒人乆¶
　别唯謀道相逢不話貧行藏一如此可便老風塵¶
　　　　送僧遊温州¶
　夏滿随所適江湖非繫縁卷經離嶠寺隔葦上秋船水¶
　落無風夜猿啼欲雨天石門期獨往謝守有遺篇¶
<pb:KR4h0140_WYG_515-2a>¶
　　　夢謝亭¶
夢後何人見孤亭似舊時褰開誠得地㝠感竟因詩不¶
往過應少悲来下獨遲顧慙非謝客靈貺杳難追¶
　　　河亭¶
孤亭臨絶岸猨鳥識幽蹊花落曽誰到詩成獨未題潮¶
痕經雨在石筍與杉齊謝守便登陟秋来屐齒低¶
　　　送吴秀才之山西¶
澤潞西邊路蘭橈北去人出門誰恨别投分不縁貧桮¶
<pb:KR4h0140_WYG_515-2b>¶
酒從年少知音在日新東湖發詩意夏卉竟如春¶
　　　和處州嚴郎中遊南溪¶
四望非人境從前洞穴深潭清蒲逺岸嵐積樹無隂看¶
草初移屐捫蘿忽並簪世嫌山水僻誰伴謝公吟¶
　　　秋宵讌别盧侍御¶
風亭絃管絶玉漏一聲新緑茗香醒酒寒燈靜照人清¶
班無意戀素業本来貧明發青山道誰逢去馬塵¶
　　　酬于訢校書見貽(第一句缺一字/第二句缺三字)¶
<pb:KR4h0140_WYG_515-3a>¶
能(闕/)得從軍清嬴(闕/)　　綺羅徒滿目山水不離心暫¶
别愁花老相思倚竹隂家貧無以養未可話抽簪¶
　　　送石協律歸吴興别業¶
識来無定居此去復何如一與耕者遇轉將朝客疎資¶
身唯(一作/空)藥草(一作/石)教子但詩書曽許黄庭本斯言豈¶
合(一作/復)虚¶
　　　同盧校書逰新興寺¶
山深雲景别有寺亦堪過才子將迎逺林僧氣性和潭¶
<pb:KR4h0140_WYG_515-3b>¶
清蒲影定松老鶴聲多豈不思公府其如野興何¶
　　　送馬秀才¶
清貎不識睡見来嘗苦吟風塵歸省日江海寄家心與¶
鶴期前島随僧過逺林相於竟何事無語與知音¶
　　　贈律師院¶
粉壁通蓮徑扁舟到不迷葦聲過枕上湖色滿忩西但¶
見修行苦誰論夏臘低閒看種来樹已覺與身齊¶
　　　送僧往台嶽¶
<pb:KR4h0140_WYG_515-4a>¶
五城初罷講海上憶閒行觸雪麻衣靜登山竹錫輕天¶
寒嶽寺出日晚島泉清坐與幽期遇何人識此情¶
　　　送惠雅上人西逰¶
五湖僧獨往此去與誰期興逺常憐鶴禪餘肯廢詩望¶
雲回寺晚為講到城遲還想安居日應當後夏時¶
　　　將之上京留别淮南書記李侍御¶
半似無名位門當靜處開人心皆向徳物色不供才酒¶
興春邊過軍謀意外来取名榮相府却慮詔書催¶
<pb:KR4h0140_WYG_515-4b>¶
　　　送祝秀才歸衢州¶
舊隐縠溪上憶歸年巳深學徒花下别鄉路雪邊尋騎¶
吏陪春賞江僧伴晚吟髙科如在意當自惜光隂¶
　　　過孟浩然舊居¶
命合終山水才非不稱時冢邊空有樹身後獨無兒散¶
盡詩篇本長存道徳碑平生誰見重應只是王維¶
　　　送虛上人逰天台¶
青冥通去路誰見獨随縁此地春前别何山夜後禪石¶
<pb:KR4h0140_WYG_515-5a>¶
橋隠深樹朱闕見晴天好是修行處師當住㡬年¶
　　　孔尚書致仕因而有寄贈¶
髙人心易足三表乞身閒與世長疎索唯僧得往還直¶
聲留闕下生事(一作/計)在林間時復逢清(一作/晴)景乗車看¶
逺山¶
　　　和處州韋使君新開南溪¶
地里光圖讖樵人共說深悠然想髙躅坐使變荒岑疏¶
鑿因殊舊亭臺亦自今靜容猨暫下閒與鶴同尋轉斾¶
<pb:KR4h0140_WYG_515-5b>¶
馴禽起褰帷瀑溜侵石稀潭見底嵐暗樹無隂躋險難¶
通屐攀栖稱抱琴雲風開物意潭水識人心攜榼廵花¶
遍移舟惜景沈世嫌山水僻誰伴謝公吟¶
　　　送羅先輩書記歸後却還閩中留别¶
同是越人從小别忽歸鄉里見皆驚湖邉訪舊知誰在¶
幕下留歡但覺榮望嶺又生紅槿思登車豈倦白雲程¶
况當季父承㤙日廉問南州政已成¶
　　　送浙東陸中丞¶
<pb:KR4h0140_WYG_515-6a>¶
坐將文教鎮藩維花滿東南聖主知公務肯容私暫入¶
豐年長與徳相隨無賢不是朱門客有子皆如玉樹枝¶
自愛此身居樂土詠歌林下日(一作/自)忘疲¶
　　　送元處士逰天台¶
青㝠路口絶人行獨與僧期上赤城樹列煙嵐春更好¶
溪藏氷雪夜偏明空山雉雊禾苗短野館風来竹氣清¶
若過石橋看瀑布不妨髙處便題名¶
　　　吴興新隄¶
<pb:KR4h0140_WYG_515-6b>¶
春隄一望思無涯樹勢還同水勢斜深映菰蒲三十里¶
晴分功利㡬千家謀成既不勞人力境逺偏宜隔浪花¶
若與青山長作固汀洲肯恨栁絲(一作/條)遮¶
　　　酬蕭員外見寄¶
麥風吹雨正徘徊忽報書從郡閤来道薄謬應宗伯選¶
詩成徒費謝公才九霄示路空知感十上(一作/載)驚魂尚¶
未回勝寄幸容溪館宿龍鍾慙見妓筵開儻期霽後陪¶
新興一滴還須當一桮¶
<pb:KR4h0140_WYG_515-7a>¶
　　　台州鄭員外郡齋雙鶴¶
丹頂分明音響别况聞来處隔雲濤情懸碧落飛何晚¶
立近清池意自髙向夜雙栖驚玉漏臨軒對舞拂朱袍¶
仙郎為爾開籠早莫慮回翔損羽毛¶
　　　送竇秀才¶
江南才子日紛紛少有篇章得似君清話未同山寺宿¶
離歌已向客亭聞梅天馬上愁黄鳥澤國帆前見白雲¶
通籍名髙年又少回頭應笑晚從軍¶
<pb:KR4h0140_WYG_515-7b>¶
　　　送邵州林使君¶
軒車此去也逢時地近(一作/屬)湘南頗入詩一月計程那¶
是逺中年出守未為遲水邊花氣熏章服嶺上嵐光照¶
(一作/濕)畫旗想得化行風土變州人應為立生祠¶
　　　送饒州張使君¶
白頭為郡清秋别山水南行豈覺賖楚老只(一作/巳)應思¶
入境吴兒從此去移家館依髙嶺分樟葉路出重江見¶
葦花務退唯當吟詠苦留心曽不在生(一作/天)涯¶
<pb:KR4h0140_WYG_515-8a>¶
　　　題開元寺¶
西入山門十里程粉墻書字甚分明蕭帝壊陵深虎跡¶
廣師遺院閉松聲長廊畫剥僧形影石壁塵昏客姓名¶
何必更將空色遣眼前人事是浮生¶
　　　與龎復言攜酒望洞庭¶
南湖春色通平逺貪記詩情㤀酒桮帆自巴陵山下過¶
雨從神女峡邊来青蒲映水踈還宻白鳥翻空去復回¶
盡日與君同看望了然勝見畫屏開¶
<pb:KR4h0140_WYG_515-8b>¶
　　　送浙東周判官¶
乆聞從事滄江外誰謂無官巳白頭来備戎裝嘶數騎¶
去持丹詔入孤舟蟬鳴逺驛(一作/驛樹)殘陽樹(一作/逺)鷺起湖¶
田片(一作/夕)雨秋到日重陪丞相宴鏡湖新月在城樓¶
　　　塞下曲¶
萬里去(一作/事)長征連年慣野營入羣来擇馬抛伴去擒¶
生箭撚雕翎濶弓盤鵲角輕問看行近逺西過受降城¶
　　　送僧¶
<pb:KR4h0140_WYG_515-9a>¶
客行皆有為(一作/求)師去是閒逰野望攜金策禪棲寄(一/作)¶
(倚/)石樓山深松翠冷潭靜菊花秋㡬處題青壁袈裟濺¶
瀑流¶
　　　望早日¶
忩下聞鷄後蒼茫映逺林纔分天地色便禁虎狼心是¶
處程塗逺何山洞府深此時堪竚望萬象豁塵襟¶
　　　旅中秋月有懐¶
乆客未還鄉中秋倍可傷暮天飛旅鴈故國在衡陽島¶
<pb:KR4h0140_WYG_515-9b>¶
外歸雲迥林間墜葉黄數宵千里夢時見舊書堂¶
　　　十六夜月¶
昨夜忽巳過氷輪始覺虧孤光猶不定浮世更堪疑影¶
落澄江海寒生靜路岐皎然銀漢外長有衆星随¶
　　　行路難¶
世事澆浮後艱難向此生人心不自足公道為誰平徳¶
喪淳風盡年荒蔓草盈堪悲山下路非祗客中行¶
　　　閒居冬末寄友人¶
<pb:KR4h0140_WYG_515-10a>¶
短亭分袂後倚檻思偏孤雨雪落殘臘輪蹄在逺塗人¶
情難故舊草色易凋枯共有男兒事何年入帝都¶
　　　望九疑¶
浮生猶役役未得便尋真白日如無路青山豈有人煙¶
收遥岫小雨過晚川新倚杖何凝望中宵夢往頻¶
　　　送陳逸人¶
樂道辭榮祿安居桂水東得閒多事外知足少年中藥¶
圃無凡草松庭有素風朝昏吟歩處琴酒與誰同¶
<pb:KR4h0140_WYG_515-10b>¶
　　　湖中閒夜遣興¶
釣艇同琴酒良宵背水濵風波不起處星月盡随身浦¶
迥湘煙巻林香嶽氣春誰知此中興寧羡五湖人¶
　　　題娥皇廟¶
娥皇揮涕處東望九疑天往事難重問孤峰尚慘然夜¶
深寒峒響秋近碧蘿鮮未省明君意遺蹤萬古傳¶
　　　送友人赴舉(第一句第七/句並缺二字)¶
世路(闕/)　乆嗟君進取身十年雖苦志萬里托何人處¶
<pb:KR4h0140_WYG_515-11a>¶
困非乖道求名本為親惟應(闕/)　意先與化龍鱗¶
　　　中秋月¶
自古分功定唯應缺又盈一宵當皎潔四海盡澄清靜¶
覺風微起寒過雪乍傾孤髙稀此遇吟賞倍牽情¶
　　　宿山居¶
山店燈前客醻身未有媒鄉關貧後别風雨夜深来上¶
國求丹桂衡門長緑苔堪驚雙鬢雪不待嵗寒催¶
　　　夏末留别洞庭知巳¶
<pb:KR4h0140_WYG_515-11b>¶
清秋時節近分袂獨凄然此地折髙栁何門聴暮蟬浪¶
揺湖外日山背楚南天空感迢迢事榮歸在㡬年¶
　　　過洞庭¶
帆挂狂風起茫茫既徃時波濤如未息舟楫亦堪疑旅¶
鴈投孤島長天下四維前程有平處誰敢與心期¶
　　　旅中過重陽¶
一嵗重陽至覊逰在異鄉登髙思舊友滿目是窮荒草¶
際飛雲片天涯落鴈行故山籬畔菊今日為誰黄¶
<pb:KR4h0140_WYG_515-12a>¶
　　　送人下第歸¶
獨立身難達新春與志違異鄉青草長故國白頭歸岸¶
濶湖波溢程遥楚岫微髙秋期再㑹此去莫忘機¶
　　　叙吟¶
雅道辛勤乆潛疑鬢雪侵未能酬片善難更免孤吟有¶
景皆牽思無愁不到心遥天一輪月㡬夜見西沈¶
　　　塞下感懐¶
塞下閒為客鄉心豈易安程塗過萬里身事尚孤寒竟¶
<pb:KR4h0140_WYG_515-12b>¶
日風沙急臨秋草木殘何年方致主時拂劔塵看¶
　　　宿江舘¶
江館迢遥處知音信漸賖夜深鄉夢覺忩下月明斜起¶
鴈看荒草驚波尚白沙那堪動鄉思故國在天涯¶
　　　早梅¶
天然根性異萬物盡難陪自古承春早嚴冬鬭雪開豔¶
寒宜雨露香冷隔塵埃堪把依松竹良塗一處栽¶
　　　夏日訪貞上人院¶
<pb:KR4h0140_WYG_515-13a>¶
炎夏尋靈境髙僧澹蕩中命棊隈緑竹盡日有清風流¶
水離經閣閒雲入梵宫此時袪萬慮直似出塵籠¶
　　　春日旅次¶
林中鶯又囀為客恨因循故里遥千里青春過數春弟¶
兄来漸少嵗月去何頻早晚榮(一作/營)歸計中堂㑹所親¶
　　　贈至寂禪師¶
處世唯披衲禪門㡬歲寒法空無所染性悟不多看竟¶
日門長掩相逢草自殘有時尋道侣飛錫度峯巒¶
<pb:KR4h0140_WYG_515-13b>¶
　　　閒居即事¶
深嶂多幽景閒居野興清滿庭秋雨過連夜緑苔生石¶
靣横琴坐松隂採藥行超然塵事外不似絆浮名¶
　　　廢宅花¶
數樹荒庭上芬芳映緑苔自縁逢暖發不是為人開色¶
艷鶯猶在香消蝶巳回相從無勝事誰向此傾桮¶
　　　寄友人¶
當代知音少相思在此身一分南北路長問往来人是¶
<pb:KR4h0140_WYG_515-14a>¶
處應為客何門許掃塵憑書正惆悵蜀魄數聲新¶
　　　塗中感懐¶
世上名利牽塗中意惨然到家能㡬日為客便經年跡¶
似萍随水情同鶴在田何當功業(一作/勤苦)遂歸路下遥天¶
　　　贈道者¶
獨住神仙境門當瀑布開地多臨水石行不惹塵埃風¶
起松花散琴鳴鶴翅回還歸九天上時有故人来¶
　　　長安春日野中¶
<pb:KR4h0140_WYG_515-14b>¶
青春思楚地閒歩出秦城滿眼是岐路何年見弟兄煙¶
霞装媚景霄漢指前程盡日徘徊處歸鴻過玉京¶
　　　長城¶
秦帝防邉繳關心倍可嗟一人如有徳四海盡為家往¶
事乾坤在荒基草木遮至今徒者骨猶自哭風沙¶
　　　酬李躔侍御¶
此去非關興君行不當遊無因兩處馬共飲一溪流¶
　　　别李侍御後亭夜坐却寄¶
<pb:KR4h0140_WYG_515-15a>¶
巳作亭下别未忘燈下情吟多欲就枕更漏轉分明¶
　　　題錢宇别墅¶
林居向晚饒清景惜去非關戀酒桮石凈每因杉露滴¶
地幽漸覺水禽来藥蔬秋後供僧盡竹杖吟中望月回¶
紅葉閒飄籬落迥行人逺見草堂開¶
　　　近試上張籍水部(一作閨意/獻張水部)¶
洞房昨夜停紅燭待暁堂前拜舅姑装罷低聲問夫壻¶
畵眉深淺入時無¶
<pb:KR4h0140_WYG_515-15b>¶
　　　留别盧元休歸荆門¶
江邊離别心言罷各霑襟以我去帆逺知君離恨深雲¶
開孤鳥出浪起白鷗沈更作来年約陽臺許伴尋¶
　　　采蓮¶
隔煙花草逺濛濛恨箇来時路不同正是停橈相遇處¶
鴛鴦飛去(一作/出)急流中¶
　　　都門晚望¶
緑槐花堕御溝邉歩出都門雨後天日暮野人耕種罷¶
<pb:KR4h0140_WYG_515-16a>¶
烽樓原上一條烟¶
　　　舜井¶
碧甃磷磷不記年青蘿鎻在小山顛向来下視千山水¶
疑是蒼梧萬里天¶
　　　商州王中丞留喫枳殻¶
方物就中名最逺只應愈疾味偏佳若交盡乞(一作/喫)人¶
人與采盡商山枳殻花¶
　　　登𤣥都閣¶
<pb:KR4h0140_WYG_515-16b>¶
野色晴宜上閣看樹隂遥映御溝寒豪家舊宅無人住¶
空見朱門鎖牡丹¶
　　　贈鳳翔栁司錄¶
杏園北寺題名日數到如今四十年㸃檢生涯與官職¶
一莖野竹在身邉¶
　　　啄木兒¶
丁丁向晚急還稀啄遍(一作/盡)庭槐未肻歸終日與君除¶
蠧害莫嫌(一作/嗔)無事不頻(一作/平)飛¶
<pb:KR4h0140_WYG_515-17a>¶
　　　榜曲¶
荷花明滅水煙空惆悵来時徑不同欲到前洲堪入處¶
鴛鴦飛出碧流中¶
　　　逢山人¶
星月相逢現此身自然無跡又無塵秋来若向金天㑹¶
便是青蓮葉上人¶
　　　過耶溪¶
春溪繚繞出無窮兩岸桃花正好風恰是扁舟堪入處¶
<pb:KR4h0140_WYG_515-17b>¶
鴛鵞飛起碧流中¶
　　　賀張水部員外拜命¶
省中官最美無似水曹郎前代佳名遜當時重姓張白¶
鬚吟麗句紅葉吐朝陽徒有歸山意君恩未可忘¶
　　　送璧州劉使君¶
王府登朝後巴鄉典郡新江分入峡路山見採鞭人舊¶
業孤城夢生祠㡬處身知君素清儉料得却来貧¶
　　　贈江夏盧使君¶
<pb:KR4h0140_WYG_515-18a>¶
詩人中最屈無與使君儔白髪雖求退明時合見收登¶
山猶自徤縦酒可多愁好是能騎馬相逢見鄂州¶
　　　送崔秀才逰江陵¶
樽前荆楚客雲外思滎迴秦野春巳盡商山花正開鷗¶
驚㠶乍起虹見雨初来自有歸期在蟬聲處處催¶
　　　觀濤¶
木落霜飛天地清空江百里見潮生鮮飇出海魚龍氣¶
晴雪噴山雷鼓聲雲日半隂川漸滿客㠶皆過浪難平¶
<pb:KR4h0140_WYG_515-18b>¶
髙樓曉望無窮意丹葉黄花繞郡城¶
　　　南湖¶
湖上微風小檻凉翻翻菱荇滿廻塘野船着岸入春草¶
水鳥帶波飛夕陽蘆葉有聲疑露雨浪花無際似瀟湘¶
飄然蓬艇東歸客盡日相看憶楚鄉¶
　　　鏡湖西島言事¶
慵拙幸便荒僻地縦聞猨鳥亦何愁偶因藥酒欺梅雨¶
却著寒衣過麥秋嵗計有餘添橡實生涯一半在漁舟¶
<pb:KR4h0140_WYG_515-19a>¶
　世人若便無知巳應向此溪成白頭¶
　　　　送劉思復南河従軍¶
　七千里别寜無恨且貴従軍樂事多不駐莭旄先候發¶
　偶逢山寺亦難過蠻人獨放畬田火海獸羣逰落日波¶
　逺作受恩身不易莫抛書劒近笙歌¶
　¶
　¶
　¶
<pb:KR4h0140_WYG_515-19b>¶
　¶
　¶
　¶
　¶
　¶
　¶
　¶
御定全唐詩巻五百十五¶
