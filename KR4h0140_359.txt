# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.126006
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百五十九
<pb:KR4h0140_WYG_359-1a>¶
　欽定四庫全書¶
御定全唐詩巻三百五十九¶
　　劉禹錫¶
　　　　送春詞¶
　昨來樓上迎春處今日登樓又送歸蘭蕊殘妝含露泣¶
　柳條長袖(一作/袂)向風揮佳人對鏡容顔改楚客臨江心¶
　事違萬古至今同此恨無如一醉盡忘機¶
　　　　送李尚書鎮滑州(自浙西觀察使徴拜兵/部侍郎月餘有此拜也)¶
<pb:KR4h0140_WYG_359-1b>¶
　南徐報政入文昌東郡須才别建章視草名髙同蜀客¶
　擁旄年少勝荀(一作/周)郎黄河一曲當城下緹騎千重照¶
　路傍自古相門還出相如今人望在巖廊(其後果繼/韋平之族)¶
　　　　送渾大夫赴豐州(自大鴻臚拜/家承舊勲)¶
　鳯銜新詔降恩華又見旌旗出渾(一作/漢)家故吏來辭辛¶
　屬國精兵願逐李輕車氊裘君長迎風馭錦帶(一作/領)酋¶
　豪踏雪衙其柰明年好春日無人喚㸔牡丹花¶
　　　　送源中丞充新羅冊立使(侍中/之孫)¶
<pb:KR4h0140_WYG_359-2a>¶
相門才子稱華簮持節東行捧徳音身帶霜威辭鳯闕¶
口傳天語到雞林煙開鰲背千尋碧日浴鯨波萬頃金¶
想見扶桑受恩處(一作/後)一時西拜盡傾心¶
　　　送王司馬之陜州(自太常丞/授工為詩)¶
暫輟清齋出太常空攜詩巻赴(一作/過)甘棠府公既有朝¶
中舊(一作/畫)司馬應容酒後狂案牘來時唯署字風煙入¶
興便成章兩京大道多遊客每遇詞人戰一場¶
　　　洛中送楊處厚入闗便遊蜀(一本有謁韋/令公四字)¶
<pb:KR4h0140_WYG_359-2b>¶
洛陽秋日正凄凄君去西秦更向西舊學三冬今轉富¶
曾傷六翮飬初齊王城曉入(一作/日)窺丹鳯蜀路晴來(一/作)¶
(天/)見碧雞早識卧龍應有分不妨從此躡丹梯¶
　　　送周使君罷渝州歸郢州别墅¶
君思郢上吟歸去故自渝南擲郡章野戍岸邉留畫舸¶
緑蘿隂下到(一作/有)山荘池荷雨後衣香起(一作/老)庭草春¶
深綬帶長只恐鳴騶催上道不容待得晩菘嘗¶
　　　奉送浙西李僕射相公赴鎮(奉送至臨泉驛書/扎見徴拙詩時在)¶
<pb:KR4h0140_WYG_359-3a>¶
　　　(汝/州)¶
建節東行是舊遊歡聲喜氣滿吳州郡人重得黄丞相¶
童子争迎郭細侯詔下初辭温室樹夣中先到景陽樓¶
自憐不識平津閣遥望旌旗汝水頭¶
　　　重送浙西李相公頃㢘問江南已經七載後歴滑¶
　　　(一作/清)臺劒南兩鎮遂入相今復領舊地新加旌旄¶
江北萬人㸔玉節江南千騎引金鐃鳯從池上遊滄海¶
鶴到遼東識舊巢城下清波含百谷窓中逺岫列三茅¶
<pb:KR4h0140_WYG_359-3b>¶
碧雞白馬回翔久却憶朱方是樂郊¶
　　　送前進士蔡京赴學究科(時崔相公楊/尚書掌選)¶
耳聞戰鼓帶經鋤振發聲名自里閭巳是世間能賦客¶
更攻窓下絶編書朱門逹者誰能識綘帳書生盡不如¶
幸遇天官舊丞相知君無翼上空虛¶
　　　送唐舎人出鎮閩中¶
暫辭鴛鷺出蓬瀛忽擁貔貅鎮粤城閩嶺夏雲迎皂葢¶
建溪秋樹映紅旗山川逺地由來好富貴當年别有情¶
<pb:KR4h0140_WYG_359-4a>¶
了却人間婚嫁事復歸朝右(一作/闕)作公卿¶
　　　送李中丞赴楚州¶
緹騎朱旗入楚城士林皆賀振家聲兒童但喜迎賓守¶
故吏猶應記姓(一作/小)名萬頃水田連郭秀四時烟月映¶
淮清憶君初得崑山玉同向揚州擕手行¶
　　　奉送李户部侍郎自河南尹再除本官歸闕¶
昔年内署(一作/吏)振雄詞今日東都結去思宫女猶傳洞¶
簫賦國人先詠衮衣詩華星却復文昌位别鶴重歸太¶
<pb:KR4h0140_WYG_359-4b>¶
乙池想到金閨待通(一作/稱)籍一時驚喜(一作/起)見風儀¶
　　　送蘄州李郎中赴任¶
楚闗(一作/門)蘄水路非賖東望雲山日夕佳薤葉照人呈¶
夏簟松花滿盌試新茶樓中飲興因明月江上詩情為¶
晩霞北地交親長引領早将𤣥鬢到京華¶
　　　送國子令狐博士赴興元覲省¶
相門才子髙陽族學(一作/才)省清資五品官諫院過時榮¶
棣蕚謝庭歸去踏芝蘭山中花帶煙嵐(一作/霞)晩棧底江¶
<pb:KR4h0140_WYG_359-5a>¶
涵雪水寒伯仲到家人盡賀柳營蓮府遞相歡¶
　　　送李二十九兄員外赴邠寧使幕¶
家襲韋平身(一作/生)業文素風清白至今貧南宫通籍新¶
郎吏西侯(一作/族)從戎舊主人城外草黄秋有雪烽頭烟¶
静虜無塵鼎門為别霜天曉賸(一作/剰)把離觴三五廵¶
　　　送分司陳郎中秪召直史館重修三聖實録¶
蟬鳴官樹引行車言自成周赴玉除逺取南朝貴公子¶
重修東觀帝皇(一作/王)書常時載筆窺金匱暇日登樓到¶
<pb:KR4h0140_WYG_359-5b>¶
石渠若問舊人劉子政如今白首在南徐(一作頭白/在商於)¶
　　　送慧則法師歸上都因呈廣宣上人(并引名師/精浄  經)¶
　　佛示滅後大弟子演聖言而成經傳心印曰法承¶
　　法而能專曰宗由宗而分教曰支坐而攝化者勝¶
　　義皆空之宗也行而宣教者摧破邪山之支也釋¶
　　子慧則生於像季思濟劫溺乃學於一支開彼羣¶
　　迷以為盡妙理者莫如法門變凡夫者莫如佛土¶
　　悟無染者莫如散花故業於净名深逹實相自京¶
<pb:KR4h0140_WYG_359-6a>¶
　　師渉漢沔歴鄢郢登衡湘聽徒百千耳感心化法¶
　　無住道行而歸顧予有社内之因故言别之日愛¶
　　縁瞥起時也秋盡詠江淹雜擬以送之前見宣上¶
　　人為我致謝¶
昨日東林(一作/鄰)㸔講時都人象(一作/乗)馬蹋琉璃雪山童¶
子應前世金粟如來是本師一錫言歸九城路三衣(一/作)¶
(年/)曾拂萬年枝休公九别如相問楚客逄秋心更悲¶
　　　送義舟師却還黔南(并引/)¶
<pb:KR4h0140_WYG_359-6b>¶
　　黔之鄉在秦楚為爭地近世人多過言其幽荒以¶
　　談笑聞者又從而張皇之猶夫束藴逐原燎或近¶
　　乎語妖適有沙門義舟道黔江而來能畫地為山¶
　　川及條其風俗纎悉可信且曰貧道以一錫遊他¶
　　方衆矣至黔而不知其逺始遇前節使而聞今節¶
　　使益賢而文故其佐多才士麾圍之下曳裾秉筆¶
　　彬然與兔園同風蕃僧以外學嗜篇章時或攝衣¶
　　為末至客其來也約主人乗秋風而還今乞詞以¶
<pb:KR4h0140_WYG_359-7a>¶
　　颺之如捧意珠行住坐卧知相好耳余曰唯命筆¶
　　為七言以應之¶
黔江秋水浸雲霓獨泛慈航路不迷猨狖窺齋林葉動¶
蛟龍聞咒浪花低如蓮半偈心常悟問菊新詩手自攜¶
常說摩圍似靈鷲却将山屐上丹梯¶
　　　送景𤣥師東歸(并引/)¶
　　廬山僧景𤣥袖詩一幅來謁往往有句輕而遒如¶
　　鶴雛襹褷未有六翮而歩舒視逺戞然一唳乃非¶
<pb:KR4h0140_WYG_359-7b>¶
　　泥滓間物獻詩已歛祴而辭且曰其來也與故山¶
　　秋為期夫丐者僧事也今無他請唯文是求故賦¶
　　一篇以代瓔珞耳¶
東林寺裏一沙彌心愛當時才子詩山下偶随流水出¶
秋來却赴白雲期灘頭躡屐挑沙菜路上停舟讀古碑¶
想到舊房抛(一作/攜)錫杖小松應有過簷枝¶
　　　漢夀城春望(古荆州刺史治亭其下/有子胥廟兼楚王故墳)¶
漢夀城邉野草春荒祠古墓對荆榛田中牧豎燒芻狗¶
<pb:KR4h0140_WYG_359-8a>¶
陌上行人㸔石麟華表半空經霹靂碑文纔見滿埃塵¶
不知何日東瀛變此地還成要路津¶
　　　荆門(一作/州)道懐古¶
南國山川舊帝畿宋臺梁館尚依稀馬嘶古道(一作/樹)行¶
人歇麥秀空城野(一作/澤)雉飛風吹落葉填宫井火入荒¶
陵(一作墳/一作林)化寳衣徒使詞臣庾開府咸陽終日苦思歸¶
　　　朗州竇員外見示與澧州元郎中郡齋贈答長¶
　　　句二篇因以繼和¶
<pb:KR4h0140_WYG_359-8b>¶
鴛鷺差池出建章綵旗朱户蔚(一作/鬰)相望新恩共理犬¶
牙地昨日同含雞舌香白芷江邉分驛路山桃蹊外接¶
甘棠應憐一罷金閨籍枉渚逢春(一作/相逢)十度傷¶
　　　早春對雪奉寄澧州元郎中¶
新賜魚書墨未乾賢人暫出逺人安朝驅旌斾行時令¶
夜見星辰憶舊官梅蕊覆堦鈴閣暖雪峰當户㦸枝寒¶
寧知楚客思公子北望長吟澧有蘭¶
　　　竇朗州見示與澧州元郎中早秋贈答(一作/作)命¶
<pb:KR4h0140_WYG_359-9a>¶
　　　同作(一作/答)¶
鄰境諸侯同舎郎芷江蘭浦恨無梁秋風門外旌旗動¶
暁露庭中橘柚香玉簟微凉冝白晝金笳入暮應清商¶
騷人昨夜聞鶗鴂(一作/啼鳥)不歎流年惜衆芳¶
　　　松滋渡(一作/洞)望峽中¶
渡頭輕雨灑寒梅雲際溶溶雪水來夢渚草長迷楚望¶
夷陵土黑有秦灰巴人淚應猿聲落蜀客船從鳥道回¶
十二碧峰何處所永安宫外是(一作/有)荒臺¶
<pb:KR4h0140_WYG_359-9b>¶
　　　衢州徐員外使君遺以縞紵兼竹書箱因成一¶
　　　篇用答佳貺(按此郡本自婺州析/置使君自台州遷)¶
爛柯山下舊仙郎列宿來添婺女光逺放歌聲分白紵¶
知傳家學與青箱水朝滄海何時去蘭在幽林亦自芳¶
聞說天台有遺愛人將琪樹比甘棠¶
　　　唐秀才贈端州紫石硯以詩答之¶
端州石硯人間重贈我因知正草𤣥闕里廟堂空舊物¶
開方竈下豈天然玉蜍吐水霞光静綵翰揺風綘錦鮮¶
<pb:KR4h0140_WYG_359-10a>¶
此日傭工記名姓因君數到(一作/致)墨池前¶
　　　覽董評事思歸之什因以詩贈¶
㡬年油幕佐征東却泛滄浪狎釣童欹枕醉眠成戯蝶¶
抱琴閒望送歸鴻文儒自襲膠西相倚伏(一作/杖)能齊塞¶
上翁更說扁舟動鄉思青菰已熟柰秋風¶
　　　謝寺雙檜(揚州法雲寺謝鎮/西宅古檜存焉)¶
雙檜蒼然古貎竒含煙吐霧鬱參差晚依禪客當金殿¶
初對将軍映畫旗龍象界中成寳蓋鴛鴦瓦上出髙枝¶
<pb:KR4h0140_WYG_359-10b>¶
長明燈是前朝熖曾照青青年少時¶
　　　寄楊(一作/韓)八夀州¶
風獵紅旗入夀春滿城歌舞向朱輪八公山下清淮水¶
千騎塵中白面人桂嶺雨餘多鶴迹茗園晴望似龍鱗¶
聖朝方用敢言者次第應須舊諫臣¶
　　　洛中寺北樓見賀監草書題詩¶
髙樓賀監昔曾登壁上筆蹤龍虎騰中國書流尚(一作/讓)¶
皇象北朝文士重徐陵偶因獨(一作/特)見空驚目恨不同¶
<pb:KR4h0140_WYG_359-11a>¶
時便伏膺唯恐塵埃轉磨滅再三珍重囑山僧¶
　　　聞韓賔擢第歸覲以詩美之兼賀韓十五曹長¶
　　　時韓牧永州¶
零陵香草滿郊坰丹穴雛飛入翠屏孝若歸來成(一作/呈)¶
畫讚孟陽别後有山銘蘭陔舊地花(一作/多)纔結桂樹新¶
枝色更(一作/尚)青為報儒林丈人道如今從此鬢星星¶
　　　宣上人遠寄和禮部王侍郎放榜後詩因而繼¶
　　　和¶
<pb:KR4h0140_WYG_359-11b>¶
禮闈新榜動長安九陌人人走馬㸔一日聲名遍天下¶
滿城桃李屬春官自吟白雪詮詞賦指示青雲借羽翰¶
借問至公誰印可支郎天(一作/大)眼定中觀¶
　　　贈東嶽張鍊師¶
東嶽真人張鍊師高情雅淡世間稀堪為列女書青簡¶
乆事元君住翠微金縷機中抛錦字玉清臺(一作/壇)上著¶
霓衣雲衢不要吹簫伴只擬乘鸞獨自飛¶
　　　秘書崔少監見示墜馬長句因而和之¶
<pb:KR4h0140_WYG_359-12a>¶
麟臺少諫舊仙郎洛水橋邉墜馬傷塵汚腰間青襞綬¶
風飄掌上紫遊韁上車著作應來問折臂三公定送方¶
猶頼徳全如醉者不妨吟詠入篇章¶
　　　寄楊虢州與之舊姻¶
避地江湖知㡬春今來本郡擁朱輪阮郎無復里中舊¶
楊僕却為闗外人各繫一官難命駕每懐(一作/追)前好易¶
沾巾玉城山裏多靈藥擺落功名且養神¶
　　　秋日題竇員外崇徳里新居(竇時判/度支案)¶
<pb:KR4h0140_WYG_359-12b>¶
長愛街西風景閒到君居處暫(一作/便)開顔清光門外一¶
渠水秋色&KR0633;頭數㸃山疎種碧松通(一作/過)月朗多栽紅¶
藥待春還莫言堆案無餘地認得詩人在此間¶
　　　䝉恩轉儀曹郎依前充集賢學士舉韓潮州自¶
　　　代因寄七言¶
翔鸞闕下謝恩初通籍由來在石渠暫入南宫判祥瑞¶
還歸内殿閲圗書故人猶在三江外同病凡經二紀餘¶
今日薦君嗟久滯不惟文體似相如¶
<pb:KR4h0140_WYG_359-13a>¶
　　　途次華州陪錢大夫登城北樓春望因覩李崔¶
　　　令狐三相國唱和之什翰林舊侣繼踵華城山¶
　　　水清髙鸞鳯翔集皆忝宿眷遂題此詩¶
城樓四望出風塵見盡闗西渭北春百二山河雄(一作/歸)¶
上國一雙旌斾委名臣壁中今日題詩處(一作/句)天上同¶
時草詔人莫怪齊竽呈濫吹宦途雖别舊情親¶
　　　始聞秋風¶
昔㸔黄菊與君别今聽𤣥蟬我却回五夜颼飀枕前覺¶
<pb:KR4h0140_WYG_359-13b>¶
一年顔状鏡中來馬思邉草拳毛動鵰眄青雲睡眼開¶
天地肅清堪四望為君扶病上髙臺¶
　　　洛中初冬拜表有懐上京故人¶
鳯樓南面控三條拜表郎官早渡橋清洛曉光鋪碧簟¶
上陽霜葉剪紅綃省門簮組初成列雲路鴛鸞想退朝¶
寄謝慇懃九天侣搶榆水擊各逍遥¶
　　　尉遲郎中見示自南遷牽復却至洛城東舊居¶
　　　之作因以和之¶
<pb:KR4h0140_WYG_359-14a>¶
曾遭飛語十年謫新受恩光萬里還朝服不妨遊洛浦¶
郊園依舊㸔(一作/著)嵩山竹含天籟清商樂水遶庭臺碧¶
玉環留作功成退身地如今只是暫時閒¶
　　　洛中詶福建陳判官見贈¶
潦倒聲名擁腫材一生多故苦邅廻南宫舊籍遙相管¶
東洛閒(一作/闗)門晝未開静對道流論藥石偶逄詞客與¶
瓊瑰怪君近日文鋒利新向延平㸔劔來¶
　　　和蘇十郎中謝病閒居時嚴常侍蕭給事同過¶
<pb:KR4h0140_WYG_359-14b>¶
　　　訪歎初有二毛之作¶
清羸隠几望雲空左掖鴛鸞到室中一巻素書消永日¶
數莖斑髪(一作/鬢)對秋風菱花照後容雖改蓍草占來命¶
已通莫怪人人驚早白縁君尚是黒頭翁¶
　　　酬淮南廖參謀秋夕見過之作(林公昔為揚州/從事參謀從釋)¶
　　　(子反/初服)¶
揚州從事夜相尋無限新詩月下吟初服已驚(一作/經)𤣥¶
髪長高情猶向碧(一作/白)雲深語餘時舉一杯酒坐久方¶
<pb:KR4h0140_WYG_359-15a>¶
聞四(一作/數)處砧不逐繁華訪閒散知君擺落俗人心¶
　　　題王郎中宣義里新居¶
愛君新買街西宅客到如遊鄠杜間雨後退朝貪種樹¶
申時出省趂㸔山門前巷陌三條近&KR0633;内池亭萬境閒¶
見擬移居作鄰里不論時節請開闗¶
　　　酬朗州崔員外與任十四兄侍御同過鄙人舊¶
　　　居見懐之什時守吳郡¶
昔日居鄰招屈亭楓林橘樹鷓鴣聲一辭御苑青門去¶
<pb:KR4h0140_WYG_359-15b>¶
十年蠻江白芷生自此曾沾宣室召如今又守闔閭城¶
何人萬里能相憶同舍仙郎與外兄(任侍御余外兄崔/員外南宫同官)¶
　　　劉駙馬水亭避暑¶
千竿竹翠數蓮紅水閣虛凉玉簟空琥珀琖紅(一作/烘)疑¶
漏(一作/瀉)酒水晶簾瑩(一作/宻)更通風賜氷滿盌沈朱實法¶
饌盈盤覆碧籠盡日逍遥避(一作/却)煩暑再三珍重主人¶
翁¶
　　　述舊賀遷寄陜虢孫常侍(南宫左輔/兩處交代)¶
<pb:KR4h0140_WYG_359-16a>¶
南宫幸襲芝蘭後左輔曾交印綬來多病未離清洛苑¶
新恩已歴望仙臺闗頭古塞桃林静城下長河竹箭回¶
聞說隨車有零雨此時偏動子荆才¶
　　　江陵嚴司空見示與成都武相公唱和因命同¶
　　　作¶
南荆西蜀大行臺幕府旌門相對開名重三司平水土¶
威雄八陣役風雷彩雲朝望青城起錦浪秋經白帝來¶
不是郢中清唱發誰當丞相掞天才¶
<pb:KR4h0140_WYG_359-16b>¶
　　　廟庭偃松詩(并/)¶
　　侍中後閣前有小松不待年(一作/特立)而偃丞相晋公¶
　　為賦詩美其猶龍蛇然植於髙檐喬木間上嵌旁¶
　　軋盤蹙傾亞似不得天和者公以遂物性為意乃¶
　　加憐焉命畚土以壮其趾使無欹索綯以牽其幹¶
　　使不仆盥潄之餘以潤之顧眄之輝以照之發於¶
　　仁心感召和氣無復夭閼坐能敷舒曏之跧蹙化¶
　　為竒古故雖袤丈而有偃號焉予嘗詣閣白事公¶
<pb:KR4h0140_WYG_359-17a>¶
　　為道所以且示以詩竊感嘉木之逢時斐然成詠¶
勢軋枝偏根已危髙情一見與扶持忽從顦顇有生意¶
却為離披無俗姿影入巖廊行樂處韻含天籟宿齋時¶
謝公莫道山東去待取(一作/時取)隂成滿鳯池¶
　　　贈致仕滕庶子先輩(時及第人/中最老)¶
朝服歸來晝錦榮登科記上更無兄(一作/名)壽觴每使(一/作)¶
(許/)曾孫獻勝境長攜衆妓行钁鑠據鞍時(一作/能)騁徤殷¶
勤把酒尚多情凌寒却向山隂去衣繡郎君雪裏行(一/作)¶
<pb:KR4h0140_WYG_359-17b>¶
(迎時令子為御/史主務在越中)¶
　　　哭吕衡州時予方謫居¶
一夜霜風凋玉芝蒼生望絶去林悲空懐濟世安人畧¶
不見男婚女嫁時遺草一函歸太史旅(一作/孤)墳二尺近¶
要離朔方徙嵗行當滿(一作/晩)欲為君刋第二碑¶
　　　䕫州竇員外使君見示悼妓詩顧余嘗試之(一/作)¶
　　　(面/)因命同作¶
前年曾見兩鬟時今日驚吟悼妓詩鳯管學成知有籍¶
<pb:KR4h0140_WYG_359-18a>¶
龍媒欲換歎無期空廊月照常行地後院花開舊折枝¶
寂寞魚山青草裏何人更立智瓊祠¶
　　　竇䕫州見寄寒食日憶故姬小紅吹笙因和之¶
鸞聲窈𣺌管參差清韻初調衆樂隨幽院妝成花下弄¶
髙樓月好夜深吹忽驚暮雨(一作/槿)飄零盡唯有朝雲夣¶
想期聞道今年寒食日東山舊路獨行遲¶
　　　哭龎京兆(少年有俊氣常/擢制科之首)¶
俊骨英才氣褎然䇿名飛歩冠羣賢逢時已自致髙位¶
<pb:KR4h0140_WYG_359-18b>¶
得疾(一作/病)還因倚少年天上别歸京兆府人間空數(一/作)¶
(歎/)茂陵阡今朝繐帳哭君處前日見鋪歌舞筵¶
　　　送李庚先輩赴選¶
一家何啻十朱輪諸父雙飛秉大鈞曾脫素衣叅幕客¶
却為精舍讀書人離筵雒水侵杯色征路函闗向晩塵¶
今日山公舊賓主(一作居/賓主話)知君不負帝城春¶
　　　陽山廟觀賽神(梁松南征至此遂/為其神在朗州)¶
漢家都尉舊征蠻血食如今配此山曲蓋幽深蒼檜下¶
<pb:KR4h0140_WYG_359-19a>¶
洞簫愁絶(一作/吹絶)翠屏間荆巫脉脉傳神語野老娑娑(一/作)¶
起醉顔日落風生廟門外㡬人連蹋竹歌還¶
　　　送僧元暠東遊(并序/)¶
　　予䇿名二十年百慮而無一得然後知世所謂道¶
　　無非畏途唯出世間法可盡心耳繇是在席硯(一/作)¶
　　(觀/)者多旁行四句之書備將迎者皆赤髭白足之¶
　　侣深入智地静通還源客塵觀盡妙氣來宅内視¶
　　胸中猶煎鍊然開士元暠姓陶氏本丹陽名家世¶
<pb:KR4h0140_WYG_359-19b>¶
　　有人爵不藉其資於昆尼禪那極細宻之義於初¶
　　中後日習總持之門妙音奮迅願力昭答雅聞予¶
　　事佛而佞亟來相從或問師隳形之自對曰小失¶
　　怙恃惟棘心以求上乗積四十年有羸老将至而¶
　　不懈始悲浚泉之有冽今痛防墓之未遷塗蒭莫¶
　　備薪火恐滅諸相皆離此心長懸雖萬姓歸佛盡¶
　　為釋種如河入海無復水名然具一切智者豈惟¶
　　遺百行求無量義者寧容斷聞思今聞南諸侯雅¶
<pb:KR4h0140_WYG_359-20a>¶
　　多大士思扣以苦調而希其末光無容至前有足¶
　　悲者予聞是說已力不足而悲有餘因為詩以送¶
　　之庶乎踐霜露者聽(一作/聆)之有惻¶
寳書翻譯學初成振錫如飛白足輕彭澤因家凡㡬世¶
靈山預會是前生傳燈巳悟無為理濡露猶懐罔極情¶
從此多逢大居士何人不願解珠瓔¶
　　　贈日本僧智藏¶
浮杯萬里過滄溟遍禮名山適性靈(一作/舊扃)深夜降龍潭¶
<pb:KR4h0140_WYG_359-20b>¶
水黑新秋放鶴野田青身無彼我那懐土心㑹真如不¶
讀經為問中華學道者幾人雄猛得寧馨¶
　　　送元簡上人適越¶
孤雲出岫本無依勝境(一作/景)名山即是歸久向吳門遊¶
好寺還思越水洗塵機浙江濤驚獅子吼稽嶺峯疑靈¶
鷲飛更入天台石橋去(一作/路)垂珠璀璨拂三衣¶
　　　送宗密上人歸南山草堂寺因謁(一作/詣)河南尹¶
　　　白侍郎¶
<pb:KR4h0140_WYG_359-21a>¶
　宿習修來得慧根多聞第一却忘言自從七祖傳心印¶
　不要三乗入便門東泛滄江(一作/浪)尋古跡西歸紫閣出¶
　塵喧河南白尹大檀越好把真經相對翻¶
　　　　西塞山懐古¶
　西晉(一作/王濬)樓船下益州金陵王氣黯(一作/漠)然收千尋鐡¶
　鎻沈江底一片降旛出石頭人世㡬回傷往事(一作荒/苑至今)¶
　(生茂/草)山形依舊枕江(一作/寒)流今逢(一作/從今)四海為家日故¶
　壘蕭蕭蘆荻秋(一作而今四海歸皇/化兩岸蕭蕭蘆荻秋)¶
<pb:KR4h0140_WYG_359-21b>¶
　　　　廣宣上人寄在蜀與韋令公唱和詩巻因以令¶
　　　　公手扎答詩示之¶
　碧雲佳句久傳芳曾向成都住草堂振錫常過長者宅¶
　披衣(一作/文)猶帶令公香一時風景添詩思八部人天入¶
　道場若許相期同結社吾家本自有柴桑¶
　¶
　¶
御定全唐詩卷三百五十九¶
