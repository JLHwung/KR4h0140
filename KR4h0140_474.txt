# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.043074
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百七十四
<pb:KR4h0140_WYG_474-1a>¶
　欽定四庫全書¶
御定全唐詩卷四百七十四¶
　　徐凝¶
　徐凝睦州人元和中官至侍郎詩一巻¶
　　　　送馬向入蜀¶
　逰子岀咸京巴山萬里程白雲連鳥道青壁遰猨聲雨¶
　雪經泥坂煙花望錦城工文人共許應紀蜀中行¶
　　　　送李補闕歸朝¶
<pb:KR4h0140_WYG_474-1b>¶
　駟馬歸咸秦(一作/城闕)雙鳧出(一作/去)海門還從清切禁再沐¶
　聖眀恩禮樂中朝貴(一作/盛)文章大雅存江湖多放(一作/旅)¶
　逸獻替欲誰論¶
　　　　送日本使還¶
　絶國將無外扶桑更有東來朝逢聖日歸去及秋風夜¶
　泛潮迴際晨征蒼莽中鯨波騰水府蜃氣壯仙宫天眷¶
　何期逺王文久已同相望杳不見離恨托飛鴻¶
　　　　題開元寺牡丹¶
<pb:KR4h0140_WYG_474-2a>¶
此花南地知難種慚愧僧閒用意栽海燕解憐頻睥睨¶
胡蜂未識更徘徊虛生芍藥徒勞妒羞殺玫瑰不敢開¶
惟有數苞紅蕚在含芳只待舎人來¶
　　　香爐峰¶
香爐一峰絶頂在寺門前盡是玲瓏石時生旦暮煙¶
　　　白銅鞮¶
騕褭錦障泥樓頭日又西留歡住不住素齒白銅鞮¶
　　　楊叛兒¶
<pb:KR4h0140_WYG_474-2b>¶
哀怨楊叛兒駘蕩郎知否香死博山爐煙生白門栁¶
　　　春寒¶
亂雪從教舞回風任聴吹春寒能作底已被栁條欺¶
　　　廬山獨夜¶
寒空五老雪斜月九江雲鐘聲知何䖏蒼蒼樹裏聞¶
　　　天台獨夜¶
銀地秋月色石梁夜溪聲誰知屐齒盡為破煙(一作/蒼)苔¶
行¶
<pb:KR4h0140_WYG_474-3a>¶
　　　送寒巖歸士¶
不挂絲纊衣歸向寒巖棲寒巖風雪夜又過巖前溪¶
　　　送陳司馬¶
家寄茅洞中身逰越城下寧知許長史不憶陳司馬¶
　　　武夷山仙城¶
武夷無上路毛徑不通風欲共麻姑住仙城半在空¶
　　　避暑二首¶
一株金染密數畆碧鮮疎避暑臨溪坐何妨直釣魚¶
<pb:KR4h0140_WYG_474-3b>¶
斑多筒簟冷髪少角冠清避暑長林下寒蝉又有聲¶
　　　浙西李尚書奏毁滛昏廟¶
傳聞廢滛祀萬里静山陂欲慰靈均恨先燒靳尚祠¶
　　　酬相公再逰雲門寺¶
逺羡五雲路逶迤千騎回遺簪唯一去貴賞不重来¶
　　　杭州祝濤頭二首¶
不道沙堤盡猶欺石棧頑寄言飛白雪休去打青山¶
倒打錢塘郭長驅白浪花吞吳休得也輸却五千家¶
<pb:KR4h0140_WYG_474-4a>¶
　　　問漁叟¶
生事同漂梗機心在野船如何臨逝水白髪未忘筌¶
　　　雲封菴¶
登巖背山河立石秋風裏隠見浙江濤一尺東溝水¶
　　　漢宫曲¶
水色簾前流玉霜趙家飛燕侍昭陽掌中舞罷簫聲絶¶
三十六宫秋夜長¶
　　　和嵩陽客月夜憶上清人¶
<pb:KR4h0140_WYG_474-4b>¶
獨夜嵩陽憶上仙月眀三十六峰前瑶池月勝嵩陽月¶
人在玉清眠不眠¶
　　　八月望夕雨¶
今年八月十五夜寒雨蕭蕭不可聞如練如霜在何䖏¶
吴山越水萬重雲¶
　　　觀浙江濤(一作/看潮)¶
浙江悠悠海西緑(一作/曲)驚濤日夜(一作一/日波濤)兩翻覆錢塘¶
郭裏看潮人直至(一作/到)白頭看不足¶
<pb:KR4h0140_WYG_474-5a>¶
　　　廬山瀑布¶
虛空落泉(一作瀑/布瀑布)千仭(一作/丈)直雷奔入江(一作/海)不暫息¶
今古長如白練飛一條界(一作/解)破青山色¶
　　　嘉興寒食¶
嘉興郭裏逢寒食落日家家拜掃回唯有縣前蘇小小¶
無人送與紙錢來¶
　　　憶揚州¶
蕭娘臉下難勝淚桃葉睂頭(一作/尖)易得愁天下三分眀¶
<pb:KR4h0140_WYG_474-5b>¶
月夜二分無頼是揚州¶
　　　八月燈夕寄㳺越施秀才¶
四天淨色寒如水八月清輝冷似霜想得越人今夜見¶
孟家珠在鏡中央¶
　　　八月十五夜¶
皎皎秋空八月圓常娥端正桂枝鮮一年無似如今夜¶
十二峰前看不眠¶
　　　題伍員廟¶
<pb:KR4h0140_WYG_474-6a>¶
千載空祠雲海頭夫差亡國已千秋浙波只有靈濤在¶
拜奠青山人不休¶
　　　員嶠先生¶
員嶠先生無白髪海煙深䖏採青芝逢人借問陶唐主¶
欲進氷蠶五色絲¶
　　　莫愁曲¶
玳瑁牀頭刺戰袍碧紗窗外葉騷騷若為教作遼西夢¶
月冷如丁(一作/針)風似刀¶
<pb:KR4h0140_WYG_474-6b>¶
　　　寄白司馬¶
三條九陌花時節萬戸千車㸔牡丹争遣江州白司馬¶
五年風景憶長安¶
　　　相思林¶
逰客逺逰新過嶺毎逢芳樹問芳名長林遍是相思樹¶
争遣愁人獨自行¶
　　　寄海嶠丈人¶
萬丈只愁滄海淺一身誰測嵗華遥自言来此雲邊住¶
<pb:KR4h0140_WYG_474-7a>¶
曽㸔秦王樹石橋¶
　　　寄潘先生¶
至人知姓不知名聞道黄金骨節輕世上仙方無覓處¶
欲来西岳事先生¶
　　　宫中曲二首¶
披香侍宴揷山花厭著龍綃著越紗恃頼傾城人不及¶
檀妝唯約數條霞¶
身輕入寵盡㤙私腰細偏能舞柘枝一日新妝抛舊様¶
<pb:KR4h0140_WYG_474-7b>¶
六宫爭畫黒煙睂¶
　　　七夕¶
一道鵲橋横𣺌𣺌千聲玉佩過玲玲别離還有經年客¶
悵望不如河鼔星¶
　　　八月九月望夕雨¶
八月繁雲連九月兩回三五晦漫漫一年悵望秋將盡¶
不得常娥正面看¶
　　　喜雪¶
<pb:KR4h0140_WYG_474-8a>¶
長愛謝家能詠雪今朝見雪亦狂歌楊花道即偷人句¶
不那楊花似雪何¶
　　　春飲¶
烏家若下蟻還浮白玉尊前倒即休不是春来偏愛酒¶
應湏得酒遣春愁¶
　　　二月望日¶
長短一年相似夜中秋未必勝中春不寒不暖㸔眀月¶
況是從来少睡人¶
<pb:KR4h0140_WYG_474-8b>¶
　　　讀逺書¶
兩轉三回讀逺書畫簷愁見燕歸初百花時節教人懶¶
雲髻朝来不欲梳¶
　　　古樹¶
古樹欹斜臨古道枝不生花腹生草行人不見樹少時¶
樹見行人㡬番老¶
　　　獨住僧¶
百補袈裟一比丘數莖長&KR0703;覆青眸多應獨住山林慣¶
<pb:KR4h0140_WYG_474-9a>¶
唯照寒泉自剃頭¶
　　　傷畫松道芬上人(因畫釣臺/江山而逝)¶
百法驅馳百年夀五勞消瘦五株松昨来聞道嚴𨹧死¶
畫到青山第㡬重¶
　　　觀釣臺畫圖¶
一水寂寥青靄合兩崖崔崒白雲殘畫人心到啼猨破¶
欲作三聲出樹難¶
　　　荆巫夢思¶
<pb:KR4h0140_WYG_474-9b>¶
楚水白波風嫋嫋荆門暮色雨蕭蕭相思合眼夢何䖏¶
十二峰髙巴字遥¶
　　　浙東故孟尚書種栁¶
孟家種栁東城去臨水逶迤思故人不似當時大司馬¶
重来得見漢南春¶
　　　長洲覽古¶
吴王上國長洲奢翠黛寒江一道斜傷見摧殘舊宫樹¶
美人曽揷九枝花¶
<pb:KR4h0140_WYG_474-10a>¶
　　　却歸舊山望月有寄¶
年年明月總相似大抵人情自不同今夜故山依舊見¶
班家扇様碧峰東¶
　　　再歸松溪舊居宿西林¶
五粒松深溪水清衆山揺落月偏眀西林静夜重来宿¶
暗記人家犬吠聲¶
　　　翫花五首¶
一樹梨花春向暮雪枝殘䖏怨風来明朝漸校無多去¶
<pb:KR4h0140_WYG_474-10b>¶
㸔到黄昏不欲回¶
麴塵溪上素紅枝影在溪流半落時時人自惜花腸斷¶
春風却是等閒吹¶
朱霞燄燄山枝動綠野聲聲杜宇来誰為蜀王身作鳥¶
自啼還自有花開¶
誰家躑躅青林裏半見殷花燄燄枝憶得倡樓人送客¶
深紅衫子影門時¶
花到薔薇明豔絶燕支顆破麥風秋一番弄色一番退¶
<pb:KR4h0140_WYG_474-11a>¶
小婦輕妝大婦愁¶
　　　長慶春¶
山頭水色薄籠煙久客新愁長慶年身上五勞仍病酒¶
夭桃窗下背花眠¶
　　　山鷓鴣詞¶
南越嶺頭山鷓鴣傳是當時守貞女化為飛鳥怨何人¶
猶有啼聲帶蠻語¶
　　　鄭女出參丈人詞¶
<pb:KR4h0140_WYG_474-11b>¶
鳳釵翠翹雙宛轉出見丈人梳洗晩掣曵羅綃跪拜時¶
栁條無力花枝軟¶
　　　春雨¶
花時悶見聫綿雨雲入人家水毁堤昨日春風源上路¶
可憐紅錦枉抛泥¶
　　　和白使君木蘭花¶
枝枝轉勢雕弓動片片揺光玉劍斜見說木蘭征戍女¶
不知那作酒邊花¶
<pb:KR4h0140_WYG_474-12a>¶
　　　正月十五夜呈幕中諸公¶
宵逰二萬七千人獨坐重城圏一身歩月逰山俱不得¶
可憐辜負白頭春¶
　　　樂府新詩¶
一聲盧女十三弦早嫁城西好少年不羡越溪歌者苦¶
采蓮歸去緑窗眠¶
　　　春陪相公㸔花宴㑹二首¶
丞相邀歡事事同玉簫金管咽東風百分春酒莫辭醉¶
<pb:KR4h0140_WYG_474-12b>¶
明日的無今日紅¶
木蘭花謝可憐條逺道音書轉寂寥春去一年春又盡¶
㡬回空上望江橋¶
　　　牡丹¶
何人不愛牡丹花占斷城中好物華疑是洛川神女作¶
千嬌萬態破朝霞¶
　　　過馬當¶
風波隠隠石蒼蒼送客靈鴉拂去檣三月盡頭雲葉秀¶
<pb:KR4h0140_WYG_474-13a>¶
小姑新著好衣裳¶
　　　金谷覽古¶
金谷園中數尺土問人知是緑珠臺綠珠歌舞天下絶¶
唯與石家生禍胎¶
　　　上陽紅葉¶
洛下三分紅葉秋二分翻作上陽愁千聲萬片御溝上¶
一片出宫何䖏流¶
　　　洛城秋砧¶
<pb:KR4h0140_WYG_474-13b>¶
三川水上秋砧發五鳳樓前眀月新誰為秋砧眀月夜¶
洛陽城裏更愁人¶
　　　和川守侍郎緱山題仙廟¶
王子緱山石殿眀白家詩句詠吹笙安知散席人間曲¶
不是寥天鶴上聲¶
　　　和夜題玉泉寺¶
嵗嵗雲山玉泉寺年年車馬洛陽塵風清月冷水邉宿¶
詩好官髙能㡬人¶
<pb:KR4h0140_WYG_474-14a>¶
　　　和秋逰洛陽¶
洛陽自古多才子唯愛春風爛漫游今到白家詩句出¶
無人不詠洛陽秋¶
　　　和嘲春風¶
源上拂桃燒水發江邊吹杏暗園開可憐半死龍門樹¶
懊惱春風作底来¶
　　　侍郎宅泛池¶
蓮子花邉回竹岸鷄頭葉上盪蘭舟誰知洛北朱門裏¶
<pb:KR4h0140_WYG_474-14b>¶
便到江南綠水逰¶
　　　和侍郎邀宿不至¶
蟾蜍有色門應鎖街鼔無聲夜自深料得白家詩思苦¶
一篇詩了一彈琴¶
　　　自鄂渚至河南將歸江外留辭侍郎¶
一生所遇唯元白天下無人重布衣欲别朱門淚先盡¶
白頭逰子白身歸¶
　　　蠻入西川後¶
<pb:KR4h0140_WYG_474-15a>¶
守隘一夫何䖏在長橋萬里只堪傷紛紛塞外烏蠻賊¶
驅盡江頭濯錦娘¶
　　　憶紫溪¶
長憶紫溪春欲盡千巖交映水回斜巖空水滿溪自紫¶
水態更籠南燭花¶
　　　誇紅槿¶
誰道槿花生感促可憐相計半年紅何如桃李無多少¶
併打千枝一夜風¶
<pb:KR4h0140_WYG_474-15b>¶
　　　題縉雲山鼎池二首¶
黄帝旌旗去不回空餘片石碧崔嵬有時風巻鼎湖浪¶
散作晴天雨㸃来¶
天地茫茫成古今仙都凡有幾人尋到来唯見山髙下¶
只是不知湖淺深¶
　　　宿冽上人房¶
浮生不定若蓬飄林下真僧偶見招覺後始知身是夢¶
更聞寒雨滴芭蕉¶
<pb:KR4h0140_WYG_474-16a>¶
　　　汴河覽古¶
煬帝龍舟向此行三千宫女采橈輕渡河不似如今唱¶
為是楊家怨思聲¶
　　　柬白丈人¶
昔時丈人𩯭髪白千年松下鋤茯苓今来見此松樹死¶
丈人斬新𩯭髪青¶
　　　覽鏡詞¶
寳鏡磨来寒水清青衣把就綠窗眀潘郎懊惱新秋髪¶
<pb:KR4h0140_WYG_474-16b>¶
拔却一莖生兩莖¶
　　　寄𤣥陽先生¶
不能相見見人傳&KR0008;岸山中岱㟁邊顔貌只如三二十¶
道年三百亦藏年¶
　　　白人¶
煖風入煙花漠漠白人梳洗㝷常薄泥郎為揷瓏璁釵¶
争教一朶牙雲落¶
　　　奉酬元相公上元¶
<pb:KR4h0140_WYG_474-17a>¶
出擁樓船千萬人入為台輔九霄身如何更羡看燈夜¶
曽見宫花拂面春¶
　　　奉和鸚鵡¶
毛羽曽經翦䖏殘學人言語道暄寒任饒長被金籠闔¶
也免栖飛雨雪難¶
　　　將至妙喜寺¶
清風嫋嫋越水陂逺樹蒼蒼妙喜寺自有車輪與馬蹄¶
未曽到此波心地¶
<pb:KR4h0140_WYG_474-17b>¶
　　　紅蕉¶
紅蕉曽到嶺南㸔校小芭蕉㡬一般差是斜刀翦紅絹¶
巻来開去葉中安¶
　　　見少室¶
適我一簞孤客性問人三十六峰名青雲無忘白雲在¶
便可嵩陽老此生¶
　　　語兒見新月¶
㡬䖏天邉見新月經過草市憶西施娟娟水宿初三夜¶
<pb:KR4h0140_WYG_474-18a>¶
曽伴愁蛾到語兒¶
　　　回施先輩見寄新詩二首¶
九幽仙子西山巻讀了絛繩繫又開此巻玉清宫裏少¶
曽㝷真誥讀詩来¶
紫河車裏丹成也皁莢枝頭早晚飛料得仙宫列仙籍¶
如君進士出身稀¶
　　　送沈亞之赴郢掾¶
千萬乘驄沈司户不須惆悵郢中逰㡬年白雪無人唱¶
<pb:KR4h0140_WYG_474-18b>¶
今日唯君上雪樓¶
　　　答白公¶
髙景争来草木頭一生心事酒前休山公自是仙(一作/山)¶
人侣攜手醉登城上樓¶
　　　句¶
青山舊路在白首醉還鄉(別白/公)　試到第三橋便入千¶
頃花(以上並/見紀事)　亂後見淮水歸心忽迢遥(京都還/汴口作)　乍¶
疑鯨噴浪忽似鷁&KR0466;風呀呷汀洲動喧闐里巷空(競渡/見詩)¶
<pb:KR4h0140_WYG_474-19a>¶
　(式/)¶
　¶
　¶
　¶
　¶
　¶
　¶
　¶
<pb:KR4h0140_WYG_474-19b>¶
　¶
　¶
　¶
　¶
　¶
　¶
　¶
御定全唐詩巻四百七十四¶
