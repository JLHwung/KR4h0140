# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.731974
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百十九
<pb:KR4h0140_WYG_119-1a>¶
　欽定四庫全書¶
御定全唐詩卷一百十九¶
　　崔國輔¶
　崔國輔吴郡人開元中應縣令舉授許昌令累遷集賢¶
　直學士禮部員外郎後坐事貶晉陵郡司馬詩一巻¶
　　　　從軍行¶
　塞北胡霜下營州索兵救夜裏偷道行將軍馬亦瘦刀¶
　光照塞月陣色明如晝傳聞賊滿山已共前鋒鬬¶
<pb:KR4h0140_WYG_119-1b>¶
　　　　雜詩¶
　逄著平樂兒論交鞍馬前與酤(一作/興酣)一斗酒恰用十千¶
　錢後余在關内作事多迍邅何肯相救援(一作何䖏/肯相救)徒¶
　聞寳劒篇¶
　　　　古意¶
　紅荷楚水曲彪炳爍晨霞未得兩回摘秋風吹却花時¶
　芳不待妾玉珮無䖏誇悔不盛年時嫁與青樓家¶
　　　　宿法華寺¶
<pb:KR4h0140_WYG_119-2a>¶
松雨時復滴寺門清且凉此心竟誰證回憇支公牀壁¶
畫感靈跡龕經傳異香獨遊寄象外忽忽歸南昌¶
　　　題豫章館¶
楊栁映春江江南轉佳麗吴門緑波裏越國青山際遊¶
宦常徃来津亭暫臨憇驛前蒼石沒浦外湖沙細向晚¶
宴且乆孤舟冏然逝雲留西北客氣歇東南帝獨有萋¶
萋心誰知怨芳嵗¶
　　　石頭灘(一作/瀨)作¶
<pb:KR4h0140_WYG_119-2b>¶
悵矣秋風時余臨石頭瀨因髙見逺境(一作/超逺)盡此數州¶
内(一作望盡/此州内)羽山數(一作/一)㸃青海岸雜光(一作/花)碎離離¶
樹木少漭漭湖波(一作淼/淼波潮)大日暮千里帆南飛落天外¶
湏臾遂入夜楚色有㣲靄尋逺跡(一作/路)已窮遺榮事多¶
昧一身猶未理安得濟時代且泛朝夕潮荷衣蕙為帶¶
　　　漂母岸¶
泗水入淮䖏南邊古岸存秦時有漂母於此飯(一作/饋)王¶
孫王孫初未遇寄食何(一作/多)足論後為楚王来黄金(一/作)¶
<pb:KR4h0140_WYG_119-3a>¶
(誓/欲)答母恩事跡遺在此空傷千載魂茫茫水中渚上有¶
一孤墩(一作寒洲漲未/觧荒隴草空繁)遥望不可到蒼蒼烟樹昬幾年¶
崩塜色每(一作/暮)日落潮痕古地多陻圯時哉不敢言向¶
夕淚霑裳遂(一作/只)宿蘆洲村¶
　　　對酒吟¶
行行日將夕荒村古塜(一作/路)無人跡蒙籠荆棘一鳥吟¶
(一作/飛)屢唱(一作/勸)提壺沽酒喫古人不達酒不足遺恨精¶
靈傳此曲寄言世上(一作/當代)諸少年平生且盡杯中醁¶
<pb:KR4h0140_WYG_119-3b>¶
　　　奉和華清宫觀行香應制¶
天子蘂(一作/藻)珠宫樓臺碧落通豫遊皆汗漫齋䖏即崆¶
峒雲物三光裏君臣一氣中道言何所說寳厯自無窮¶
　　　七夕¶
太守仙潢族含情七夕多扇風生玉漏置水瀉銀河閣¶
下陳書籍閨中曝綺羅遥思漢武帝青鳥幾時過¶
　　　宿范浦¶
月暗潮又落西陵渡暫停村烟和海霧舟火亂江星路¶
<pb:KR4h0140_WYG_119-4a>¶
轉定山遶(一作/逺)塘連范浦横鴟夷近何去空山臨滄溟¶
　　　奉和聖製上已祓禊應制¶
元已秦中節吾君灞上遊鳴鑾通禁苑别館遶芳洲鵷¶
鷺千官列魚龍百戲浮桃花春欲盡榖雨夜来收慶向¶
堯樽祝歡從楚棹謳逸詩何足對窅作掩東周¶
　　　九日侍宴應制¶
運偶千年聖時傳九日神堯樽列鐘鼓漢闕闢鉤陳金¶
籙三清降瓊筵五老廵始驚蘭佩出復詠柏梁新雲雁¶
<pb:KR4h0140_WYG_119-4b>¶
樓前晚霜花酒裏春歡娱無限極書劍太平人¶
　　　杭州北郭戴氏荷池送侯愉¶
秋近萬物肅况當臨水時折花贈歸客離緒斷荷絲誰¶
謂江國永故人感在兹道存過北郭情極望東菑喬木¶
故園意鳴蟬窮巷悲扁舟竟何待中路每遲遲¶
　　　怨詞二首¶
妾有羅衣裳秦王在時作為舞春風多秋来不堪著¶
樓頭(一作/前)桃李疎池上芙蓉落織錦猶未成蛩聲入羅¶
<pb:KR4h0140_WYG_119-5a>¶
幕¶
　　　古意二首¶
玉籠薫繡裳著罷眠洞房不能(音/耐)春風裏吹却蘭麝香¶
種棘遮蘼蕪畏人来采(一作/摘)殺比至狂夫還看看幾花¶
發¶
　　　襄陽曲二首¶
蕙草嬌紅蕚時光舞碧雞城中羙年少相見白銅鞮¶
少年襄陽地来徃襄陽城城中輕薄子知妾觧秦筝¶
<pb:KR4h0140_WYG_119-5b>¶
　　　魏宫詞¶
朝日照(一作/㸃)紅妝擬上銅雀臺畫眉猶未了(一作/竟)魏帝¶
使人催¶
　　　長信草(一作長信宫/一作婕妤怨)¶
長信宫中草年年愁䖏生故(一作/時)侵珠履跡不使玉階¶
行¶
　　　長樂少年行(一作/古意)¶
遺却珊瑚鞭白馬驕不行章臺折楊栁春日(一作/草)路傍¶
<pb:KR4h0140_WYG_119-6a>¶
情¶
　　　湖南曲(一作/古意)¶
湖南送(一作/與)君去(一作/别)湖北送(一作/憶)君歸湖裏鴛鴦鳥¶
(一作/起)雙雙他自飛¶
　　　中流曲(一作/古意)¶
歸時(一作/来)日尚早更欲向芳洲渡口水流急迴船不自¶
由¶
　　　王孫遊¶
<pb:KR4h0140_WYG_119-6b>¶
自與王孫别頻看黄鳥飛應由春草誤著䖏不成歸¶
　　　采蓮曲¶
玉溆花争發金塘水亂流相逄畏相失並著采蓮舟¶
　　　子夜冬歌¶
寂寥抱冬心裁羅又(一作/文)褧褧夜乆頻挑燈霜寒剪刀¶
冷¶
　　　麗人曲¶
紅顔稱絶代欲並真無侣獨有鏡中人由来自相許¶
<pb:KR4h0140_WYG_119-7a>¶
　　　小長干曲¶
月暗送潮(一作/湖)風相尋路不通菱歌唱不徹知在此塘¶
中¶
　　　王昭君(一作吟/歎曲)¶
漢使南還盡胡中妾獨存紫臺綿望絶秋草不堪論¶
　　　秦女巻衣(一作妾/薄命)¶
雖入秦帝宫不上秦帝牀夜夜玉窗裏與他巻衣(一作/羅)¶
裳¶
<pb:KR4h0140_WYG_119-7b>¶
　　　今别離¶
送别未能旋相望連水口船行欲映洲幾度急揺手¶
　　　衛艶詞¶
淇上桑葉青青樓含白日比時遥望君車馬城中出¶
　　　渭水西别李崙(一作/季崙)¶
隴右(一作/外)長亭堠山隂古塞秋不知嗚咽水何事向西¶
流¶
　　　古意¶
<pb:KR4h0140_WYG_119-8a>¶
净掃黄金階飛霜皎(一作/厚)如雪下簾彈箜篌不忍見秋¶
月¶
　　　送韓十四被魯王推遞徃濟南府¶
西候情何極南冠怨有餘梁王雖好事(一作/士)不察獄中¶
書¶
　　　白紵辭二首¶
洛陽梨花落(一作/白)如霰河陽桃葉生復齊坐惜(一作怨/又作恐)¶
玉(一作/舞)樓春欲盡紅綿粉絮裛妝啼(此首一作/香風詞)¶
<pb:KR4h0140_WYG_119-8b>¶
董賢女弟在椒風窈窕繁華貴後宫璧帶金釭皆翡翠¶
一朝零落變成空¶
　　　九日¶
江邊楓落菊花黄少長登髙一望郷九日陶家雖載酒¶
三年楚客已霑裳¶
　　　王昭君¶
一回望月一回悲望月月移人不移何時得見漢朝使¶
為妾傳書斬畫師¶
<pb:KR4h0140_WYG_119-9a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_119-9b>¶
　¶
　¶
　¶
　¶
　¶
　¶
　¶
御定全唐詩巻一百十九¶
