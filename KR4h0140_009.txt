# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.452721
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷九
<pb:KR4h0140_WYG_009-1a>¶
　欽定四庫全書¶
御定全唐詩巻九¶
　　蜀太后徐氏¶
　成都徐耕生二女皆有國色能為詩蜀王建納之姊為¶
　賢妃娣為淑妃王衍即位冊賢妃為順聖太后淑妃為¶
　翊聖太妃咸康元年衍奉太后太妃同禱青城山凡游¶
　歴之處各賦詩刻於石共十六首¶
　　　　丈人觀¶
<pb:KR4h0140_WYG_009-1b>¶
　早與元妃慕至化(一作/𤣥)同躋靈嶽訪眞仙當時信有壺¶
　中景今(一作/此)日親來洞裏天儀仗影空寥廓外金絲聲¶
　揭翠㣲巔惟慙未致華胥理徒卜(一作/祝)昇平萬萬年¶
　　　　𤣥都觀¶
　千尋緑嶂夾流溪登眺因知海(一作/衆)岳低瀑布迸舂青¶
　石碎輪茵横翦翠峯齊歩黏苔蘚龍橋滑日閉煙蘿(一/作)¶
　(巒/)鳥徑迷莫道穹天無路到此山便是碧雲梯¶
　　　　丈人觀謁先帝御容¶
<pb:KR4h0140_WYG_009-2a>¶
聖帝歸梧野躬來謁聖顏旋登三徑路似陟九嶷山日¶
照堆嵐迥雲横積翠間期修封禪禮方俟再躋攀¶
　　　題金華宫¶
再到金華頂𤣥都訪道回雲披分景象黛鎻(一作/斂)顯樓¶
臺雨滌前山淨風吹去路開翠屏夾流水何必羡蓬萊¶
　　　丹景山至徳寺¶
周囘雲水遊丹景因與眞妃眺上方晴日曉升金晃曜¶
寒泉夜落玉丁當松梢月轉琴栖影柏徑風牽麝食香¶
<pb:KR4h0140_WYG_009-2b>¶
䖍煠六銖宜鑄祀惟祈聖祉保遐昌¶
　　　題彭州陽平化¶
尋眞游勝境廵禮到陽平水逺波瀾碧山髙氣象清殿¶
嚴孫氏貌碑暗係師名夜月登壇醮(一作夜醮/古壇月)松風森¶
磬聲¶
　　　三學山夜看聖燈¶
䖍禱游靈境元妃夙志同玉香焚静夜銀燭炫遼空泉¶
潄雲根月鐘敲檜杪風印金標聖迹飛石顯神功滿望¶
<pb:KR4h0140_WYG_009-3a>¶
天涯極平臨日脚紅猿來齋石上僧集講筵中頓作超¶
三界渾疑證六通願成修偃化社稷保延洪¶
　　　題天廻驛¶
周遊靈境散幽情千里江山暫得行所恨風(一作/煙)光看¶
未足却驅金翠入龜城¶
　蜀太妃徐氏¶
　　　丈人觀¶
獲陪翠輦喜殊常同渉仙壇豈厭長不羡乘鸞入煙霧¶
<pb:KR4h0140_WYG_009-3b>¶
此中便是五雲鄉¶
　　　𤣥都觀¶
登尋丹壑到𤣥都接日紅霞照座隅即向周回巖下看¶
似看曾進畫圖無¶
　　　游丈人觀謁先帝御容¶
共謁御容儀還同在禁闈笙歌(一作/篁)喧寶殿彩仗耀金¶
徽清淚霑羅袂紅霞拂繡衣九嶷山水逺無路繼湘妃¶
　　　題金華宫¶
<pb:KR4h0140_WYG_009-4a>¶
碧煙(一作/雲)紅霧漾(一作/撲)人衣宿露蒼(一作/沾)苔石徑危風¶
巧觧吹松上曲蝶嬌頻采臉邊脂同尋僻境思攜手暗¶
指遥山學畫睂好把身心清淨處(一作/出)角冠霞帔事希¶
夷¶
　　　和題丹景山至徳寺¶
丹景山頭宿梵宫玉輪(一作/軒)金輅駐虚空軍持無水注¶
寒碧蘭若有花開晩紅武士盡排青嶂下内人皆在講¶
筵中我家帝子傳王業積善終期四海同¶
<pb:KR4h0140_WYG_009-4b>¶
　　　題彭州陽平化¶
雲浮翠輦屆陽平眞似驂鸞到上清風起半厓聞虎嘯¶
雨來當面見龍行晩尋水澗聽松韻夜上星壇看月明¶
長恐前身居此境玉皇教向錦城生¶
　　　三學山夜看聖燈¶
聖燈千萬炬旋向碧空生細雨濕(一作/瀝)不暗好風吹更¶
明磬敲金地響僧唱梵天聲若說無心法此光如有情¶
　　　題天廻驛¶
<pb:KR4h0140_WYG_009-5a>¶
　翠驛紅亭近玉京夢魂猶是在青城比來出看江山景¶
　却被江山看出行¶
　¶
　¶
　¶
　¶
　¶
　¶
<pb:KR4h0140_WYG_009-5b>¶
　¶
　¶
　¶
　¶
　¶
　¶
　¶
御定全唐詩巻九¶
