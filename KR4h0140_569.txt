# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.770507
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百六十九
<pb:KR4h0140_WYG_569-1a>¶
　欽定四庫全書¶
御定全唐詩卷五百六十九¶
　　李羣玉¶
　　　　新荷¶
　田田八九葉散㸃綠池初嫩碧纔平水圓隂巳蔽魚浮¶
　萍遮不合弱荇繞猶疎半在春波底芳心巻未舒¶
　　　　初月二首¶
　灧灩流光淺娟娟汎露(一作/霧)輕雲間龍爪落簾上玉鉤¶
<pb:KR4h0140_WYG_569-1b>¶
　明桂樹枝猶小仙人影未成欲為千里别倚幌獨含情¶
　凝顰立户前細魄向娟娟破鏡徒相問刀頭恐隔年輕¶
　輕揺逺水脉脉下春煙别後春江上隨人何處圓¶
　　　　石瀦(一作/緒)¶
　古岸陶為器髙林盡一焚燄紅湘浦口煙濁洞庭雲迥¶
　野煤飛亂遥空爆響聞地形穿鑿勢恐到祝融墳¶
　　　　雲安¶
　灘惡黄牛吼城孤白帝秋水寒巴字急歌迥竹枝愁樹¶
<pb:KR4h0140_WYG_569-2a>¶
暗(一作/倚)荆王館雲昏蜀客舟瑶姬不可見行雨在髙丘¶
　　　石頭城¶
伯業隨流水寒蕪上古城長空横海色斷岸落潮聲八¶
極悲(一作/皆)扶拄五湖來(一作吾/家永)止傾東南天子氣掃地¶
入函京¶
　　　湖□(一作/閣)¶
楚色籠青草秋風(一作/光)洗洞庭夕霏生水寺初月盡(一/作)¶
(落/)雲汀櫂響來空濶漁歌發(一作/去)杳㝠欲浮闌下艇一¶
<pb:KR4h0140_WYG_569-2b>¶
到斗牛星¶
　　　失鶴¶
瑶臺煙霧外一去不迴(一作/没還)心(一作從昔/有遐心)清(一作/暗)海蓬¶
壺逺秋風碧落深墮翎留片雪雅操入孤琴豈(一作/不)是¶
籠中物雲蘿莫更(一作/更莫)尋¶
　　　臘夜雪霽(一作/霽雪)月彩交光開閣臨軒竟睡不得¶
　　　命家(一作/童)僕吹笙數曲獨引一壺奉寄江陵副¶
　　　使杜中丞¶
<pb:KR4h0140_WYG_569-3a>¶
月華臨霽雪皓彩射貂裘桂酒寒無醉銀笙凍不流懐¶
哉梁苑客思作剡溪遊竟夕吟瓊樹川途恨(一作/限)阻修¶
　　　長沙陪裵大夫登北樓¶
巖嶂隨髙歩琴尊奉勝遊金風吹綠簟湘(一作/湘)水入朱¶
樓朗抱雲開月髙情鶴見秋登臨多暇日非為賦消憂¶
　　　登蒲澗寺後二巖三首¶
五仙騎五羊何代降兹鄉澗有堯年韭山餘禹日糧樓¶
臺籠海色草樹發(一作/美)天香浩(一作/吟)嘯(一作/笑)波(一作/秋)光¶
<pb:KR4h0140_WYG_569-3b>¶
(一作/煙波)裏浮溟興甚長¶
行盡﨑嶇路驚從汗漫遊青天豁眼快(一作/客)碧海醒心¶
秋便欲尋河漢因之犯斗牛九霄身自致(一作/到)何必遇¶
(一作/問)浮丘(一作揚帆赴飛/鳥一濟日邉舟)¶
南溟吞越絶極望碧鴻濛龍渡潮聲裏雷喧雨氣中趙¶
佗丘壠滅馬援鼓鼙空遐想魚鵬化開襟九萬風¶
　　　早鴻¶
木落波浪動南飛聞夜鴻參差天漢霧嘹唳月明風野¶
<pb:KR4h0140_WYG_569-4a>¶
水蓮莖折寒泥稻穗空無令一行侣相失五湖中¶
　　　旅泊¶
揺落江天裏飄零倚客舟短篇纔遣悶小釀不供愁沙¶
雨潮㾗細林風月影稠書空閑度日深擁破貂裘¶
　　　半醉¶
處俗常如病看花亦似秋若無時復酒寧遣鎮長愁漸¶
覺身非我都迷蜨與周何煩五色藥尊下即丹(一作/浮)丘¶
　　　晝寐(一作/寢)¶
<pb:KR4h0140_WYG_569-4b>¶
筠桂晩蕭疎任人嘲宰予鳥驚林下夢風展枕前書正¶
作莊生蝶誰知惠子魚人間無樂事直擬到華胥¶
　　　晩蓮¶
露冷芳意盡稀疎空碧荷殘香隨暮雨枯蘂墮寒波楚¶
客罷竒服吳姬停(一作/倚)櫂歌渉江無可寄幽恨竟如何¶
　　　將之番禺留别湖南府幕¶
本乏煙霞(一作/霄)志那隨鴛鷺遊一枝仍未定數粒欲何¶
求溟漲道途逺荆吳雲(一作/暮)雪愁㑹登梅嶺翠南翥入¶
<pb:KR4h0140_WYG_569-5a>¶
炎洲¶
　　　宵民¶
大雅無憂怨宵民有愛憎魯侯天不遇臧氏爾何能慘¶
慘心如虺營營舌似蠅誰於銷骨地一鍳玉壺氷¶
　　　吾道¶
吾道成㣲哂時情付絶言鳳兮衰巳盡犬也吠何繁輕¶
重憂衡曲妍媸慮鏡昏方忻耳目淨誰到翟公門¶
　　　與三山人夜話(一作與濮陽夏侯/吳三山人夜話)¶
<pb:KR4h0140_WYG_569-5b>¶
靜談雲鶴(一作/壑)趣髙㑹兩三賢酒思彈琴夜茶芳向火¶
天兔裘堆滕暖鳩杖倚牀偏各猒池籠窄相看意浩然¶
　　　春寒¶
撥火垂簾夕將暄向冷天悶斟壺酒暖愁聽雨聲眠處¶
世心悠(一作/倐)爾干時思(一作/事)索然春光看已半明日又¶
藏煙¶
　　　廣江驛餞筵留别¶
别筵欲盡秋一醉海西樓夜雨寒潮水孤鐙萬里舟酒¶
<pb:KR4h0140_WYG_569-6a>¶
飛鸚鵡重歌送鷓鴣愁惆悵三年客難期此處遊¶
　　　桑落洲¶
九江寒露夕㣲浪北風生浦嶼漁人火蒹葭鳬鴈聲頽¶
雲晦廬岳㣲鼓辨湓城逺憶天邉弟曾從此路行¶
　　　杜門¶
且詠閒居賦飛翔去未能春風花嶼酒秋雨竹溪鐙世¶
路變陵谷時情騐友朋逹生書一巻名利付春氷¶
　　　池州封員外郡齋雙鶴丹頂霜翎仙態浮曠罷¶
<pb:KR4h0140_WYG_569-6b>¶
　　　政之日因呈此章¶
瀟灑二白鶴對之髙興清寒溪侣雲水朱閣伴琴笙顧¶
慕稲粱惠超遥江海情應攜帝鄉去仙闕看飛鳴¶
　　　經費拾遺所居呈封員外¶
雲臥竟不起少㣲空隕光唯應孔北海為立鄭公鄉舊¶
館苔蘚合幽齋松菊荒空餘書帶草日日上階長¶
　　　送秦鍊師¶
紫府靜沈沈松軒思别琴水流寧有意雲汎本無心錦¶
<pb:KR4h0140_WYG_569-7a>¶
洞桃花逺青山竹葉深不因時賣藥何路更相尋¶
　　　湘隂縣送遷客北歸¶
不須留薏苡重遣世人疑瘴染面如蘗愁熏頭似絲黄¶
梅住雨外青草過湖時今日開湯網㝠飛亦未遲¶
　　　九日陪崔大夫讌清河亭¶
玉醴浮金菊雲亭敞玳筵晴(一作/青)山低畫浦斜鴈逺書¶
天謝朓離都日殷公出守年不知瑤水讌誰和(一作/製)白¶
雲篇(近見去年聖/製黄菊聯句)¶
<pb:KR4h0140_WYG_569-7b>¶
　　　送房處士閑遊¶
採(一作/主)藥陶貞白尋山許逺遊刀圭藏妙用巖洞契㝠¶
搜花月(一作/竹)三江水琴尊一葉舟羡君隨野鶴(一作/性)長¶
揖稲粱愁¶
　　　贈花¶
酒為看花醖花須趁酒紅莫(一作/𡨕)令芳樹晩使我綠尊¶
空金谷園無主桃(一作/仙)源路不通縱非乘露折(一作/酒興)長¶
短盡隨風¶
<pb:KR4h0140_WYG_569-8a>¶
　　　洞庭風雨二首¶
面南一片黑俄起北風顛浪潑巴陵樹雷燒鹿角田(在/青)¶
(草/北)魚龍方簸蕩雲雨正喧闐想赭君山日秦皇怒赫然¶
巨浸吞湘(一作/沅)澧西風忽怒號水將天共黒雲與浪爭¶
髙羽化思乘鯉山漂欲(一作/長)抃鰲陽烏猶曝翅真(一作/直)¶
恐濕蟠桃¶
　　　臨水薔薇¶
堪愛復堪傷無情不久長浪揺千臉笑(一作/淚)風舞一叢¶
<pb:KR4h0140_WYG_569-8b>¶
芳(一作/身香)似濯文君錦如窺(一作/啼)漢女妝所思雲雨外何¶
處寄馨香¶
　　　中秋維舟君山看月二首(一本作長/律一首)¶
汗漫鋪澄碧朦朧吐玉盤雨師清滓穢川后埽波瀾氣¶
射緐星滅光籠八表寒來從雲漲迥路上碧霄寛¶
熠燿遊何處蟾蜍食漸殘櫂翻銀浪急林映白虹攢練¶
彩連河曉氷暉壓樹乾夜深髙不動天下仰頭看¶
　　　桂州經佳人故居琪樹(一本無琪/樹二字)¶
<pb:KR4h0140_WYG_569-9a>¶
種樹人何在攀枝空歎嗟人無重見日樹有每年花滿¶
(一作/舊)院雀(一作/蕉)聲莫半庭春景(一作/色)斜東風不知恨徧¶
地落餘霞¶
　　　贈元紱¶
相逢在總角與子即同心隠石那知玉披沙始(一作/喜)遇¶
金蘭秋香不死松晩翠方深各保芳堅性寧憂霜霰侵¶
　　　中秋廣江驛示韋益¶
莫惜三更坐難消萬里情同㸔一片月俱在廣州城淚¶
<pb:KR4h0140_WYG_569-9b>¶
逐金波滿魂隨夜鵲(一作/鶴)驚支頤鄉思斷無語到雞鳴¶
　　　九日越臺¶
旭日髙山上秋天大海隅黄花羅粔籹絳實簇茱茰病¶
久歡情薄郷遥客思孤無心同落帽天際望歸途¶
　　　中秋越臺看月¶
海雨洗塵(一作/煙)埃月從空碧來水光籠草樹練影挂樓¶
臺皓曜迷鯨目晶熒失蚌胎宵分凭檻望應合見蓬萊¶
　　　長沙開元寺昔與故長林許侍御題松竹(一作/石)聨句¶
<pb:KR4h0140_WYG_569-10a>¶
墻隂數行字懐舊慘傷情薜荔侵年月莓苔壓姓名逝¶
川前後水浮世短長生獨立秋風暮凝顰隔郢城¶
　　　傷友¶
玉棺來九天鳬舄掩窮泉蕪没池塘嶼(一作/興)凄凉翰墨¶
筵短期存大夢舊好委浮煙我有幽蘭曲因君遂絶弦¶
　　　法性寺六祖戒壇¶
初地無階級餘基數尺低天香開茉莉梵樹落菩提驚¶
(一作/警)俗生真性青蓮出淤泥何人得心法衣鉢在曹溪¶
<pb:KR4h0140_WYG_569-10b>¶
　　　東湖二首¶
晩景㣲雨歇逍遥湖上亭波閒魚弄餌樹靜鳥遺翎性¶
野難依俗詩𤣥自入𠖇何繇遂瀟灑髙枕對雲汀¶
雨氣消殘暑蒼蒼月欲升林間風捲簟樹下水揺鐙迥¶
野垂銀鏡層巒挂玉繩重期浮小檝來摘半湖菱¶
　　　湖閣曉晴寄呈從翁二首¶
嶺日開寒霧湖光蕩霽華風烏揺逕(一作/涇)桞水蜨戀幽¶
花蜀國地西極吳門天一涯輕舟欄下去㸃㸃入湘霞¶
<pb:KR4h0140_WYG_569-11a>¶
髙秋憑逺檻萬里看新晴重霧披天急千雲觸石輕湖¶
山四五㸃湘雁兩三聲遥想潘園裏琴尊興轉清¶
　　　同張明府遊漊(一作/樓)水亭¶
草色綠溪晩梅香生縠文雲天歛餘霽水木籠㣲曛垂¶
釣坐方(一作/芳)嶼幽禽時一聞何當五栁下酌醴吟庭筠¶
　　　七月十五夜看月¶
朦朧南溟月汹湧出雲濤下射長鯨眼遥分玉兔毫勢¶
來星斗動路越青㝠髙竟夕瞻光彩昂頭把白醪¶
<pb:KR4h0140_WYG_569-11b>¶
　　　北風¶
病髪乾垂枕臨風強起梳蜨飛魂尚弱蟻鬬體猶虛瘦¶
骨呻吟後羸容几杖初庭幽行藥靜凉暑(一作/景)翠筠疎¶
　　　遊玉芝觀¶
尋仙向玉清獨倚雪初晴木落寒郊迥煙開疊嶂明片¶
雲盤鶴影孤磬雜松聲且共探𤣥理歸途月未生¶
　　　中秋夜南樓寄友人¶
海月出銀(一作/白)浪湖光射髙樓朗吟無淥酒賤價買清秋¶
<pb:KR4h0140_WYG_569-12a>¶
氣冷魚龍寂輪髙星漢幽他鄉此夜客對景(一作/酌)餞多愁¶
　　　三月五日陪裵大夫汎長沙東湖(一作張/又新詩)¶
上巳餘風景芳辰集逺坰綵舟浮滉蕩繡轂下娉婷林¶
榭回蔥蒨笙歌轉杳㝠湖光迷翡翠草色醉蜻蜓鳥弄¶
桐花日魚翻榖雨萍從今留勝㑹誰肻(一作/看)畫蘭亭¶
　　　龜¶
靜養千年壽重泉自隠居不應隨跛鼈寜肻滯凡魚靈¶
腹惟𤣥露芳巢必翠蕖揚花(一作/光)輸蚌蛤犇月恨蟾蜍¶
<pb:KR4h0140_WYG_569-12b>¶
曳尾辭泥後支牀得水初冠山期不小鑄印事寧虛有¶
志酬毛寳無心畏豫且他時清洛汭㑹薦帝堯書¶
　　　長沙春望寄涔陽故人¶
清明别(一作/前)後雨晴時極浦空顰一望眉湖畔春山煙¶
黯黯(一作/㸃㸃)雲中逺樹黑(一作/墨)離離依㣲水戍聞疎鼓掩映¶
河橋見酒旗風暖草長愁自(一作/似)醉行吟無處寄相思¶
　　　金塘路中¶
山連(一作/川)楚越復吳秦蓬梗何年是住身黄葉黄花古¶
<pb:KR4h0140_WYG_569-13a>¶
城路秋風秋雨别家人氷霜想(一作/怯)度商於(一作/村)凍桂¶
玉愁居帝里貧十口繫心抛不得每回囬首即長顰¶
　　　自遣¶
翻覆升沈百歳中前途一半巳成空浮生暫寄夢中夢¶
世事如聞風裏風脩竹萬竿資閴寂(一作/灑落)古書千卷要¶
窮通一壺濁酒暄和景誰㑹陶然失馬翁¶
　　　送于少監自廣州還紫邏¶
鳴臯(一作/髙)山水似麻源謝監東還憶故(一作/舊)園海嶠煙霞¶
<pb:KR4h0140_WYG_569-13b>¶
輕(一作/輸)逸翰洛川花木待回軒宦情薄去詩千首世事閒¶
來酒一尊明日中書見顔范(一作/範)始(一作/如)應通籍入金門¶
　　　石門韋明府為致東陽潭石鯽(一作/魚)鱠¶
錦鱗銜餌(一作/釣)出清漣暖日江亭動鱠筵疊雪亂飛消箸¶
底散絲繁灑拂刀前太湖浪說朱衣鮒漢浦休誇縮項¶
鯿雋味品流知第一更勞霜橘助芳鮮¶
　　　規公業在淨名得甚深義僕近獲顧長康月宫¶
　　　真影對戴安道所畫文殊走筆此篇以屈瞻禮¶
<pb:KR4h0140_WYG_569-14a>¶
五濁之世塵㝠㝠達觀棲心于此經但用須彌藏芥子¶
安知牛跡笑東溟生公吐辯真無敵顧氏傳神實有靈¶
今日淨開方丈室一飛白足到茅亭¶
　　　玉真觀¶
髙情帝女慕乘鸞紺髮初簪玉葉冠(公主玉葉冠時/人莫計其價)秋¶
月無雲生碧落素蕖寒(一作/含)露出清瀾層城煙霧將歸¶
逺浮世塵埃久住(一作/駐)難一自(一作/日)簫聲飛去後洞宫深¶
掩(一作洞/深空探)碧瑶壇¶
<pb:KR4h0140_WYG_569-14b>¶
　　　辱綿州于中丞書信¶
一緘垂露到雲林中有孫陽念驥心萬木自凋山不動¶
百川皆(一作/空)旱海(一作/水)長深風標想見瑶䑓鶴詩韻如¶
聞渌水琴他日縱陪池上酌巳應難到暝猿吟(渴疾漸加/酒尸日減)¶
　　　送崔使君蕭山禱雨甘澤遽降¶
謝公一拜敬亭祠五馬旋歸下散絲不假土龍呈夭矯¶
自然石燕起參差預聽禾稼如雲語應有空濛似霧時¶
(一作/詩)巳向為霖報消息潁川徴詔是前期¶
<pb:KR4h0140_WYG_569-15a>¶
　　　重經巴丘追感(開成初陪故員外/從翁詩酒遊泛)¶
昔年髙接李膺歡日汎仙舟醉碧瀾詩句亂隨青草發¶
(一作/落)酒腸俱逐洞庭寛浮生聚散雲相似徃事㣲茫(一/作)¶
(㝠/)夢一般今日片帆城下去(一作/過)秋風回首淚闌干¶
　　　湘隂江亭却寄友人¶
湘岸初晴淑景遲風光正是客愁時幽花暮落騷人浦¶
芳草春深帝子祠徃事隔年如過夢舊遊回首謾勞(一/作)¶
(追/)思煙波自此扁舟去小酌文園(一作酌/酒聫文)杳未期¶
<pb:KR4h0140_WYG_569-15b>¶
　　　哭郴州王使君¶
銀章朱紱照雲驄六換魚書恵化崇瑶樹忽傾滄海裏¶
(一作蒼/栢下)醉鄉翻在夜臺中東山妓逐飛花散北海尊隨¶
逝水空曽是綺羅筵上客一來長慟向春風¶
　　　九日巴丘楊公臺上讌集(一本無/上字)¶
凄凄霜日上髙臺水國秋深客思哀萬疊銀山寒浪起¶
(一作/去)一行斜字早鴻來誰家擣練孤城暮何處題衣逺¶
信回江漢路長身不定菊花三笑旅萍開¶
<pb:KR4h0140_WYG_569-16a>¶
　　　奉和張舎人送秦鍊師歸岑公山¶
仙翁歸卧翠㣲岑一夜(一作/葉)西風月峽深松逕(一作/澗)定知¶
芳草合玉書應念素塵侵閑雲不繫東西影野鶴寧知¶
(一作/傷)去住心蘭浦蒼蒼春欲暮落花流水怨(一作/思)離琴(一作/襟)¶
　　　送陶少府赴選¶
陶君官興本蕭疎長傍青山碧水居久向三茅窮藝術¶
仍傳五桞舊琴書迹同飛鳥棲髙樹心似閑雲在太虛¶
自是葛洪求藥價不闗梅福戀簪裾¶
<pb:KR4h0140_WYG_569-16b>¶
　　　寄張祜(祜亦未面頻/寄聲相聞)¶
越水吳山任興行五湖雲月挂髙情不遊都邑稱平子¶
只向江東作歩兵昔歳芳聲到童稚老來(一作/年)佳句徧¶
公卿如(一作/知)君氣力波瀾地留取隂何沈范名¶
　　　寄長沙許侍御¶
三(一作/二)年文㑹許追隨和徧南朝(一作/江南)雜體詩未把(一作/以)¶
彩毫還郭璞乞留殘錦與丘遲竹齋琴酒歡成夢水寺煙¶
霞賞(一作/相)對誰今日秋風滿湘浦秪應(一作/只令)搔首詠瓊枝¶
<pb:KR4h0140_WYG_569-17a>¶
　　　望月懐友(一作/寄人)¶
浮雲巻盡看(一作/月)朣朧直出滄溟上碧空盈手水(一作/氷)¶
光寒不濕流天素彩(一作/影)靜無風酒花蕩漾金尊裏櫂¶
影飄颻玉浪中川路正長難可越美人千里思何窮¶
　　　和吳中丞悼笙妓¶
麗質仙姿煙逐風鳳凰聲斷吹臺(一作/樓)空多情草色怨¶
還綠無主杏花春自紅墮珥尚存芳樹下餘香漸減(一作/滅)¶
玉堂中唯應去抱雲和管從此長歸阿母宫¶
<pb:KR4h0140_WYG_569-17b>¶
　　　薛侍御處乞鞾¶
越客南來誇桂麖良工用意巧縫成看時共說茱茰皺¶
著處嫌無鸜鵒鳴百里奚身悲甚似五羊皮價敢全輕¶
日於文苑陪髙歩贏得芳塵接武名¶
　　　九子坡(一作/坂)聞鷓鴣¶
落照蒼茫秋草明鷓鴣啼處逺人行正穿詰(一作/屈)曲﨑¶
嶇路更聽鉤輈格磔聲曾泊桂江深岸雨亦于梅嶺阻¶
歸程此時為爾腸千斷乞放(一作/定是)今宵白髪生¶
<pb:KR4h0140_WYG_569-18a>¶
　　　凉公從叔春祭廣利王廟¶
龍驤伐鼓下長川直濟雲濤古廟前海客歛威驚火斾¶
天吳收浪避樓船隂靈向(一作/㢠)作南溟主祀典髙齊五¶
岳肩從此華夷封域靜潛熏玉燭奉堯年¶
　　　長沙紫極宫雨夜愁坐¶
獨坐髙齋寒擁衾洞宫臺殿窅沈沈春鐙含思靜相伴¶
夜雨滴愁更向深窮逹未知他日事是非皆到此時心¶
羇棲摧(一作/催)剪平生志抱膝時為梁甫吟¶
<pb:KR4h0140_WYG_569-18b>¶
　　　送人隠居(一作盧逸/人隠居)¶
碁局茅亭幽澗濵竹寒江靜逺無人邨梅尚斂風前笑¶
沙草初偷雪後春鵬鷃喻中消日月滄浪歌裏放心神¶
平生自有煙霞志久欲抛身狎隠淪¶
　　　江樓閒望懐闗中(一作/内)親故(一作/知)¶
揺落江天欲盡秋逺鴻髙送一行愁音書寂絶秦雲外¶
身世蹉跎楚水頭年貌暗隨黄葉去時情深付碧波流¶
風凄日冷江湖(一作/湘光)晩駐目寒空獨倚樓¶
<pb:KR4h0140_WYG_569-19a>¶
　　　請告南歸留别同舘(中元/作)¶
一㸃鐙前獨坐身西風初動帝城砧不勝庾信郷闗思¶
遂作陶潛歸去吟書閣乍離情黯黯彤庭迴望肅沈沈¶
應憐一别瀛洲侣萬里單飛雲外深¶
　　　仙明洲口號¶
長愛沙洲水竹居暮江春樹綠隂初浪翻新月金波淺¶
風損輕雲玉葉疎半浦夜歌聞盪槳一星幽火照义魚¶
二年此處尋佳句景物常輸楚客書¶
<pb:KR4h0140_WYG_569-19b>¶
　　　送蕭十二校書赴郢州婚姻¶
蓬萊(一作/山)才子即蕭郎綵服青書(一作/春)卜鳳凰玉珮定¶
催紅粉色錦衾應惹翠雲(一作/芸)香馬穿暮雨荆山逺人¶
宿寒鐙郢夢長領取和鳴好風景(古樂府有鳳/兮歸故鄉)石城花¶
月送歸鄉¶
　　　送隠者歸羅浮¶
春山(一作/天)杳杳日遲遲路入雲峰白犬隨兩巻素(一作/囊)¶
書留貰酒一柯樵斧坐看棋蓬莱道士飛霞履(一作/札)清¶
<pb:KR4h0140_WYG_569-20a>¶
逺仙人寄好詩自此塵寰音信斷山川風月永相思¶
　　　獻王中丞(時有/除拜)¶
登仙望絶李膺舟從此青蠅㸃遂稠半夜劒(一作/憤)吹牛¶
斗動二年門掩雀羅愁張儀㑹展平生舌韓信那慙跨¶
下羞他日圖勲畫麟閣定呈肝膽始應休¶
　　　哭小女癡(一作/凝)兒¶
平生未省夢熊羆稚女如花墜(一作/墮)曉枝條蔓縱横輸¶
葛藟子孫蕃育羡螽斯方同王衍鍾情切猶念商瞿有¶
<pb:KR4h0140_WYG_569-20b>¶
慶遲負爾五年恩愛淚眼中惟有涸泉知(一作眼中惟/涸更無知)¶
　　　醉後贈馮姬¶
黄昏歌舞促瓊筵銀燭臺西見小蓮二寸横波回慢水¶
一雙纖手語香弦桂形淺拂梁家黛瓜字初分碧玉年¶
願托襄王雲雨夢陽臺今夜降神仙¶
　　　廣州陪凉公從叔越臺讌集¶
一逕松梢踏石梯歩窮身在白雲西日銜赤浪金車沒¶
天拂滄波翠幕(一作/笠)低髙鳥散(一作/四)飛驚大斾長風萬¶
<pb:KR4h0140_WYG_569-21a>¶
里巻秋鼙玉鉤挂海笙歌合珠履三千半似泥¶
　　　留别馬使君¶
俱來海上歎煙波君佩銀魚我觸羅蜀(一作/涇)國才㣲甘¶
放蕩専城年少豈蹉跎應憐旅夢千重思共愴離心一¶
曲歌唯有管弦知客意分明吹出感㤙多¶
　　　將欲南行陪崔八讌海榴亭¶
朝讌華堂暮未休幾人偏得謝公留風傳鼓角霜侵㦸¶
雲卷笙歌月上樓賔館盡開徐孺榻客帆空戀李膺舟¶
<pb:KR4h0140_WYG_569-21b>¶
謾誇書劔無歸處水逺山長歩歩愁¶
　　　湖寺清明夜遣懐¶
桞暗花香愁不眠獨凭危檻思凄然野雲將雨渡㣲月¶
沙鳥帶聲飛逺天久向飢寒抛弟妹每因時節憶團圓¶
餳飡冷酒明年在未定萍蓬何處邉¶
　　　九日¶
年年羞見菊花開十度悲秋上楚臺半嶺殘陽銜樹落¶
一行斜雁向人來行雲永絶襄王夢野水偏傷宋玉懐¶
<pb:KR4h0140_WYG_569-22a>¶
(一作/才)絲管闌珊歸客盡黄昏獨自詠詩迴¶
　　　同鄭相并歌姬小飲戲贈(一作杜丞相悰/筵中贈美人)¶
裙拖六幅湘江水鬢聳巫山一段(一作/千朶)雲風格(一作/貌態)只¶
應天上有歌聲豈合世間聞胸前瑞雪鐙斜照眼&KR1284;桃¶
花酒半醺不是相如憐賦客爭(一作/肻)教容易見文君¶
　　　秣陵懐古¶
野花黄葉舊吳宫六代豪華燭散風龍虎勢衰佳氣歇¶
鳳皇名在故臺空市朝遷變秋蕪綠墳塜(一作/瓏)髙低落¶
<pb:KR4h0140_WYG_569-22b>¶
照紅霸業鼎圖人去盡獨來惆悵水雲中¶
　　　黄陵廟¶
小姑(一作孤/一作哀)洲北浦雲邉二女容華(一作啼粧/一作明粧)自(一作/共)¶
儼然野廟向江春寂寂古碑無字草芊芊風迥日(一作/東風)¶
(近/)暮吹芳芷月落(一作/落日)山深哭杜鵑猶似含顰望巡狩¶
九疑愁斷(一作如黛/一作愁絶)隔湘川¶
　　　送唐侍御福建省兄¶
桂枝攀盡賈家(一作/賢)才霄漢春風棣蕚開世掌(一作/事)綸¶
<pb:KR4h0140_WYG_569-23a>¶
言傳大筆官分鴻序壓霜臺閩山翠卉迎飛斾越水清¶
紋散落梅到日池塘春草綠謝公應夢惠(一作/阿)連來¶
　　　送秦鍊師歸岑公山¶
紫泥飛詔下金鑾列象分明世仰觀北省諫書藏舊草¶
南宫郎署握新蘭春歸鳳沼恩波暖曉入鴛行瑞氣寒¶
偏是此生棲息者滿衣零淚一時乾¶
　　　潯陽觀水¶
朝宗漢水接陽臺唅呀填坑吼作雷莫見九江平穩去¶
<pb:KR4h0140_WYG_569-23b>¶
還從三峽嶮巇來南經夢澤寛浮日西出岷山劣泛盃¶
直至滄溟涵貯盡深沈不動浸昭回¶
　　　謫仙吟贈趙道士¶
汗漫東遊黄鶴雛縉雲仙子住清都三元麟鳳推髙座¶
六甲風雷閟小壺日月暗資靈夀藥山河直擬(一作/常值)化¶
生符若為失意居蓬島鼇足塵飛桑樹枮¶
　　　長沙陪裵大夫夜讌¶
東山夜讌酒成河銀燭熒煌照綺羅四面雨聲籠笑語¶
<pb:KR4h0140_WYG_569-24a>¶
　滿堂香氣泛笙歌泠泠玉漏初三滴灩灩金觴巳半&KR0755;¶
　共向柏臺窺雅量澄陂萬頃見天和¶
　　　　寳劍¶
　雷煥豐城掘劍池年深事逺跡依稀泥沙難掩衝天氣¶
　風雨終思發匣時夜電尚揺池底影秋蓮空吐鍔邉輝¶
　自從星拆中台後化作雙龍去不歸¶
　　　　人日梅花病中作¶
　去年今日湘南(一作/西)寺獨把寒梅愁斷腸今年此日江¶
<pb:KR4h0140_WYG_569-24b>¶
　邉宅臥見瓊枝低壓墻半落半開臨野岸團情團思醉¶
　韶光玉鱗寂寂飛斜月素豔亭亭對(一作/帶)夕陽已被兒¶
　童苦攀折更遭風雨(一作/雪)損馨香洛陽桃李漸撩亂回¶
　首行宫春景長¶
　¶
　¶
　¶
御定全唐詩巻五百六十九¶
