# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.563375
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百六
<pb:KR4h0140_WYG_306-1a>¶
　欽定四庫全書¶
御定全唐詩巻三百六¶
　　朱灣¶
　朱灣字巨川西蜀人自號滄洲子貞元元和間為李勉¶
　永平從事詩一巻¶
　　　　九日登青山¶
　昔人惆悵處繫馬又(一作/共)登臨舊地煙霞在多時草木¶
　深水將空合色雲與我無心想見(一作/緬想)龍山㑹良辰亦¶
<pb:KR4h0140_WYG_306-1b>¶
　似今¶
　　　　秋夜宴王郎中宅賦得露中菊¶
　衆芳春競發寒菊露偏滋受氣何曽異開花獨自遲晩¶
　成猶待賞(一作/有分)欲採未過時忍棄東籬下看随秋草衰¶
　(一作看他/迭盛衰)¶
　　　　奉使設宴戱擲籠籌¶
　今日陪樽爼良籌復在兹獻酬君有禮賞罰我無私莫¶
　怪斜相向還將正自持一朝權入手看取令行時¶
<pb:KR4h0140_WYG_306-2a>¶
　　　詠雙陸骰子¶
采采應縁白鑽心不為名掌中猶可重手下莫言輕有¶
對唯求敵無私直任爭君看一擲後當取擅場聲¶
　　　詠壁上酒瓢呈蕭眀府¶
不是難提挈行蔵固有期安身未得所開口欲從誰應¶
物心無倦當壚柄㑹持莫將成廢器還有對樽時¶
　　　詠玉¶
歌(一作/獻)玉屢招疑終朝省復思既哀黄鳥興還復白圭¶
<pb:KR4h0140_WYG_306-2b>¶
詩請益先求友將行必擇師誰知不鳴者獨下董生帷¶
　　　送陳偃賦得白鳥翔翠微(一作賦得白鶴翔/翠微送陳偃下第)¶
不知鷗與鶴天畔弄晴暉背日分眀見臨川相暎微淨¶
中雲一㸃回處雪孤飛正好南(一作/髙)枝住(一作/立)翩翩何¶
所歸(一作/依)¶
　　　題叚上人院壁畫古松¶
石上盤古根謂言天生有(一作/朽)安知草木性變在畫師¶
手隂深方丈間直趣幽且閒木紋離披勢搓捽中裂空¶
<pb:KR4h0140_WYG_306-3a>¶
心火燒出掃成三寸五寸枝便是(一作/作)千年萬年物莓¶
苔濃淡色(一作/意)不同一面(一作/半)死皮生蠧蟲風霜未必¶
來到此氣色杳在寒山中孤標可玩不可取能使支公¶
道場古¶
　　　逼寒節寄崔七(崔七湖州崔/使君之子)¶
閒庭只是長莓苔三徑曾無車馬來旅館尚愁寒食火¶
羇心嬾向不然灰門前下客雖彈鋏溪畔窮魚且曝腮¶
他日趨庭應問禮須言陋巷有顔回¶
<pb:KR4h0140_WYG_306-3b>¶
　　　長安喜雪(一作陳/羽詩)¶
千門萬户雪花浮㸃㸃無聲落瓦溝全似玉塵消更積¶
半成冰片結還流光含曉色清天苑輕逐微風遶御樓¶
平地已霑盈尺潤年豐須荷富人侯¶
　　　宴楊駙馬山亭(一作陳/羽詩)¶
垂楊拂岸草茸茸繡户窗前花影重鱠下玉盤紅縷細¶
酒開金甕緑醅濃中朝駙馬何平叔南國詞人陸士龍¶
落日泛舟同醉處回潭百丈映千峰¶
<pb:KR4h0140_WYG_306-4a>¶
　　　過宣上人湖上蘭若¶
十年湖上結幽期偏向東林遇逺師未道姓名童子識¶
不酬言語上人知閒花落日滋苔徑細雨和煙著栁枝¶
問我别来何所得解將無事當無為¶
　　　同達奚宰遊竇子眀仙壇(一作同張眀/府遊仙臺)¶
松檜隂深一徑微中峰石室到人稀仙官不住青山在¶
故老相傳白日飛華表問栽何歳木片雲留著去時衣¶
今朝茂宰尋真處暫駐雙鳧且莫歸¶
<pb:KR4h0140_WYG_306-4b>¶
　　　平陵寓居再逢寒食¶
㡬迴江上泣途窮每遇良辰歎轉蓬火燧知從新節變¶
灰心還與故人同莫聼黄鳥愁啼處自有花開乆(一作/向)¶
客中貧病固應無撓事但將懐抱醉春風¶
　　　尋隐者韋九山人於東溪草堂¶
尋(一作/窮)得仙源訪隐淪漸來深處漸無塵初行竹裏唯¶
通馬直到花間始見人四靣雲山誰作主數家煙火自¶
為鄰路傍樵客何須問朝市如今不是秦¶
<pb:KR4h0140_WYG_306-5a>¶
　　　假攝池州留别東溪隐居¶
一官仍是假豈願數離羣愁鬢看如雪浮名認是雲暫¶
辭南國隐莫勒北山文今後松溪月還應夢見君¶
　　　詠柏板¶
赴節心長在從繩道可(一作/自)觀須知片木用莫向(一作/作)¶
散材看空為歌偏苦仍愁和即難既能親掌握願得接¶
同歡¶
　　　筝柱子¶
<pb:KR4h0140_WYG_306-5b>¶
散木今何幸(一作/在)良工不棄捐力微慙一柱材薄仰(一/作)¶
(命/)羣弦且喜聲相應寜辭跡屢遷知音如見賞雅調為¶
君傳¶
　　　送李司直歸浙東幕兼寄鮑行(一作/參)軍持節大¶
　　　夫初拜東平郡王(一作朱/長文詩)¶
翩翩書記早曽聞二十年來願見君今日相逢悲白髪¶
同時㡬許在青雲人從北固山邊(一作/前)去水到西陵(一/作)¶
(谿/)渡口分㑹(一作/曾)作王門曵裾客為余前謝鮑叅軍¶
<pb:KR4h0140_WYG_306-6a>¶
　　　七賢廟¶
常慕晉髙士放心日沈冥湛然對一壺土木為我形下¶
馬訪陳迹披榛詣荒庭相看兩不言猶謂醉未醒長嘯¶
或可擬幽琴難再聽同心不共世空見蘚門青¶
　　　同清江師月夜聽堅正二上人為懐州轉法華¶
　　　經歌¶
若耶谿畔雲門僧夜閒燕坐聽真乘蓮花祕偈藥草喻¶
二師身住口不住鑿井求泉㑹到源閉門避火終迷路¶
<pb:KR4h0140_WYG_306-6b>¶
前心後心皆此心梵音妙音柔軟音清泠霜磬有時動¶
寂歴空堂宜夜深向來不寐何所事一念纔生百慮息¶
風翻亂葉林有聲雪映閒庭月無色𤣥闗密跡難可思¶
醒人悟兮醉人疑衣中繫寳覺者誰臨川内史字得之¶
　　　寒城晩角(滑州/作)¶
髙臺髙髙畫角雄五更初發寒城中寒城北臨大河水¶
淇門賊烽隔岸是長風送過黎陽川我軍氣雄賊心死¶
羇人此夜寐不成萬里邊情枕上生乍似隴頭戍寒泉¶
<pb:KR4h0140_WYG_306-7a>¶
　幽咽流不住又如巴江頭啼猨帶雨斷續愁忽憶嫖姚¶
　北征伐空山宿兵寒對月一聲老將起三奏行人發冀¶
　馬為之嘶朔雲為之結二十年來天下兵到處不曽無¶
　此聲洛陽陌長安路角聲朝朝兼暮(一作/角聲)暮平居聞之¶
　尚難度何况天山征戍兒雲中下營雪裏吹¶
　　　　重陽日陪韋卿讌¶
　何必龍山好南亭賞不暌清規陳侯事雅興謝公題入¶
　座青峰近當軒逺樹齊仙家自有月莫歎夕陽西¶
<pb:KR4h0140_WYG_306-7b>¶
　¶
　¶
　¶
　¶
　¶
　¶
　¶
御定全唐詩巻三百六¶
