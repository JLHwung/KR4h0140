# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:09.247532
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百七十八
<pb:KR4h0140_WYG_878-1a>¶
　欽定四庫全書¶
御定全唐詩巻八百七十八¶
　　　　牛口謠¶
　豆入牛口勢不得乆(竇建徳未敗時有此謠後/果扵牛口谷為太宗所擒)¶
　　　　髙昌童謡(貞觀十四年交河道行軍大總管侯/君集伐高昌滅之先是其國中有童)¶
　　　　(謡如此國王文泰使人/捕其初唱者不能得也)¶
　高昌兵馬如霜雪漢家兵馬如日月日月照霜雪囘首¶
　(一作/幾何)自消滅(一本無/二馬字)¶
<pb:KR4h0140_WYG_878-1b>¶
　　　咸亨後謡¶
　莫浪語阿婆嗔三叔聞時笑殺人(其驗為則天即位孝/和嗣之阿婆者則天)¶
　(也三叔者孝/和為第三也)¶
　　　　調露初京城民謡¶
　側堂堂撓堂堂(堂言唐也側者不正撓者不/安再言堂者唐再受命之象)¶
　　　　嵩嶽童謡(調露中高宗欲封中嶽屬突厥叛而/止後欲封吐蕃入宼復停永淳年又)¶
　　　　(幸嵩嶽至山下未及行禮遘/疾還至宫而崩先是童謡云)¶
　嵩山凡幾層不畏登不得只畏不得登三度徴兵馬傍¶
<pb:KR4h0140_WYG_878-2a>¶
道打騰騰¶
　　　李敬𤣥謡(中書令李敬𤣥為元帥討吐蕃聞前/軍沒狼狽而走王杲曹懐舜等並驚)¶
　　　(退時軍/中謡曰)¶
洮河李阿婆鄯州王伯母見賊不敢鬬總由曹新婦¶
　　　永淳中童謡(永淳元年七月東都大雨/人多殍殕先是童謡曰)¶
新禾不入箱新麥不入場迨及八九月狗吠空垣牆¶
　　　楊桞謡¶
楊栁楊栁漫頭駝(永淳後天下皆唱此後徐敬業出為/栁州司馬作偽敇自授揚州司馬起)¶
<pb:KR4h0140_WYG_878-2b>¶
(兵討武氏李孝逸擒/之斬首驛馬䭾入洛)¶
　　　裵炎謡(炎為中書令時徐敬業欲反令駱賓王/畫計取炎同起事賓王乃為此謡炎訪)¶
　　　(學者令解之賓王北面拜曰此真人矣遂與/敬業等合謀起兵炎從内應則天因誅炎)¶
一片火兩片火緋衣小兒當殿坐¶
　　　武后長夀元年民間謡(則天時選舉大濫天下/有是謡舉人沈全交取)¶
　　　(而續之御史紀先知劾其誹謗之罪太后/笑曰但使卿輩不濫何恤人言先知大慙)¶
補闕連車載拾遺平斗量欔槌侍御史(欔一作杷齊魯/謂凹齒杷曰欔)¶
盌脫侍中郎¶
<pb:KR4h0140_WYG_878-3a>¶
　　　續謡¶
評事不讀律博士不尋章糊心宣撫使眯目聖神皇¶
　　　天樞謡¶
一條麻索挽天樞絶去也(長夀三年天后於定鼎門内/立述徳天樞民因作謡明皇)¶
(即位敕令推倒收銅/入上方此其騐也)¶
　　　武后時謡¶
張公喫酒李公醉(張公者斥易之兄弟/也李公者言李氏也)¶
　　　武后時童謡¶
<pb:KR4h0140_WYG_878-3b>¶
紅緑複帬長千(一作/十)里萬(一作/五)里香¶
　　　神龍後烏鵲窠謠¶
山南烏鵲窠山北金駱駝䥥柯不鑿孔斧子不施柯(五/行)¶
(去云山南唐也烏鵲窠者人居寡也山北胡也金駱駝/者虜獲而重載也䥥柯斧子者言突厥強盛百姓不得)¶
(斫桑養蠶種/禾刈榖也)¶
　　　吏部謡(崔湜與岑羲鄭愔並為吏部/贓汚狼籍京中為之謡曰)¶
岑愔獠子後崔湜令公孫三人相比校莫賀咄骨渾¶
　　　黄犢子謡(景龍中民謡時/又有阿韋娘歌)¶
<pb:KR4h0140_WYG_878-4a>¶
黄牸犢子挽紖斷兩脚蹋地鞋&KR0008;斷(一本此下又有城/南黄牸犢子韋一)¶
(句/)¶
　　　安樂寺童謡¶
可憐安樂寺了了樹頭懸(景龍中安樂公主於洺州造/安樂寺制擬宫掖用錢數百)¶
(萬童謡云云後誅逆韋/并殺安樂斬首懸竿上)¶
　　　鯉魚兒謡¶
可憐聖善寺身著緑毛衣牽來河裏飲蹋殺鯉魚兒(景/龍)¶
(中民謡敗後譙王從均州入/都作亂  走投洛川而死)¶
<pb:KR4h0140_WYG_878-4b>¶
　　　羊頭山謡(山在潞州南六十里景龍二年/明皇為别駕臨潞州有童謡云)¶
羊頭山北作朝堂¶
　　　金橋童謡¶
聖人執節度金橋(橋在潞州南二里明皇扵景龍三/年十月二十五日由此橋朝京師)¶
　　　天寶中京兆謡(天寶中李峴為京兆尹甚得人/心㑹連兩六十餘日楊國忠以)¶
　　　(其災歸咎峴出為長沙太守時/京師米麥踊貴百姓為謡云)¶
欲得米麥賤無過追李峴(一作欲粟/賤追李峴)¶
　　　天寶初語(天寶初楊貴妃常以假鬢為首/餙而好服黄帬時人為之語曰)¶
<pb:KR4h0140_WYG_878-5a>¶
義髻抛河裏黄帬逐水流¶
　　　楊氏謡(天寶十載上元節楊氏五宅夜逰與廣/寧公主騎從争西市門楊氏奴揮鞭致)¶
　　　(公主堕馬駙馬程昌裔扶救因及數撾上令决/殺楊氏奴一人亦罪昌裔停官於是楊家轉横)¶
　　　(京師長吏為之側/目故當時謡曰)¶
男不封侯女作妃君㸔女却是門楣¶
　　　神雞童謡(賈昌七嵗觧鳥語音明皇選為雞坊/五百小兒長甚愛幸之父死縣官為)¶
　　　(𦵏噐䘮車乗傳洛陽道當時/天下號神雞童為之語曰)¶
生兒不用識文字鬭雞走馬勝讀書賈家小兒年十三¶
<pb:KR4h0140_WYG_878-5b>¶
富貴榮華代不如能令金距期勝負白羅繡衫隨輭輿¶
父死長安千里外差夫治道輓䘮車¶
　　　燕燕謡(安禄山未反/時有此二謡)¶
燕燕飛上天天上女兒鋪白氊氊上有千錢¶
　　　幽州謡¶
舊來誇戴竿今日不堪㸔但㸔五月裏清水河邉見契¶
丹(青𤨏高議又載一謡云山上一羣鹿大/鹿來相逐啼殺澗下羊却被豬兒觸)¶
　　　兩京童謡¶
<pb:KR4h0140_WYG_878-6a>¶
不怕上蘭單惟愁答辨難無錢求案典生死任都官(天/寶)¶
(禄山之亂士庻多投身於偽庭先是兩京童謡有此後/克復之日朝士繫三司獄鞫問家産罄盡骨肉分㪚生)¶
(死無/路)¶
　　　兩頭朱童謡¶
一隻箸兩頭朱五六月化為膽(此為朱泚謡也後果/於六月兵敗而死)¶
　　　打麥謡¶
打麥麥打三三三(既而旋/其袖曰)舞了也(元和九年六月三日/盗殺宰相武元衡先)¶
(是長安中有此謡解者以為打麥刈麥時也麥打謂暗/中突擊也三三三謂六月三日也舞了謂元衡死也)¶
<pb:KR4h0140_WYG_878-6b>¶
　　　張權輿作裵度偽謡(長慶中度為李逢吉所搆/罷相敬宗立欲復用之逄)¶
　　　(吉大懼其黨張權輿作偽謡欲/以傾度天子明其誣卒相度)¶
非衣小兒坦其腹天上有口被驅逐¶
　　　馬僕射謡¶
齋鐘動也和尚不上堂(馬㒒射既立功業頗有陶侃之/志客有揚其意者先著此謡於)¶
(軍中因託言善相者云公相非人臣豈不聞謡乎和尚/公之名齋鐘動謂時至不上堂不自取也馬因具寶物)¶
(直數十萬令通田恱為用客/一去不知所之馬始悔焉)¶
　　　咸通七年童謡¶
<pb:KR4h0140_WYG_878-7a>¶
草青青被嚴霜鵲始巢復㸔顚狂¶
　　　咸通十四年成都謡¶
咸通癸已出無所之蛇去馬來道路稍開頭無片瓦地¶
有殘灰(是嵗嵗隂在已明年/在午已蛇也午馬也)¶
　　　乾符六年童謡¶
八月無霜塞草青將軍騎馬出空城漢家天子西廵狩¶
猶向江東更索兵¶
　　　僖宗時童謡¶
<pb:KR4h0140_WYG_878-7b>¶
金色蝦蟇争努眼翻却曹州天下反(王仙芝反於曹州/黄巢繼之此謡之)¶
(應/)¶
　　　黄巢軍中謡¶
逄儒則肉師必覆(初巢軍中有此謡巢入閩/俘民紿稱儒者皆釋之)¶
　　　中和初童謡¶
黄巢走泰山東死在翁家翁(黄巢未敗前有此謡後敗/走泰山至狼虎谷為其下)¶
(所殺其死處/民家果姓翁)¶
　　　山隂老人偽謡(董昌時有山隂縣老人偽上言/曰願大王帝於越三十年前已)¶
<pb:KR4h0140_WYG_878-8a>¶
　　　(聞謡言故來獻昌得/之大喜因僭偽號)¶
欲識聖人姓千里草青青欲識聖人名日從日上生¶
　　　胡楚賓謡(唐秋浦詩人有胡楚賓顧雲張喬伍/喬殷文圭諸人楚賓文思甚敏必酒)¶
　　　(中下筆當/時有謡云)¶
胡楚賓李翰林詞同三峽水字值䨇南金¶
　　　後唐軍士謡¶
除去菩薩扶立生鐡(潞王之入洛許賞軍士人錢百緡望/後不能給賞錢二十緡軍士猶怨)¶
(乃為此謡以閔帝仁弱/潞王剛嚴有悔心故也)¶
<pb:KR4h0140_WYG_878-8b>¶
　　　周顯德中齊州謡¶
蹋陽春人間二月雨和塵陽春蹋盡西風起腸斷人間¶
白髮人¶
　　　天祐中江南童謡¶
東海鯉魚飛上天(李昪初為徐温養子冐徐姓名知誥/後繼温為南唐東海徐氏之望鯉李)¶
(也/)¶
　　　眞人謡(唐末民間有此謡元宗因/名其子為𢎞冀以應之)¶
有一眞人在冀川開口持弓向外邉(一本此下又有子/子孫孫萬萬年一)¶
<pb:KR4h0140_WYG_878-9a>¶
(句/)¶
　　　李後主童謡¶
索得娘來忘却家後園桃李不生花豬兒狗兒都死盡¶
養得貓兒患赤瘕(南唐近事解此謡云娘為李主再娶/周后豬狗死謂祚盡戌亥年赤瘕目)¶
(病貓有目病則不能捕/䑕謂不見丙子之年也)¶
　　　秦人竹&KR2411;謡¶
&KR2411;&KR2411;引黒牛天差不自由但㸔戊寅嵗揚在蜀江頭(王/氏)¶
(見聞云竹&KR2411;食竹之䑕肉肥脆生深山竹林無人境岐/梁睚眦之年此物徧入人家房内秦人口腹飫焉忽有)¶
<pb:KR4h0140_WYG_878-9b>¶
(童謡云云智者不能議之庚午嵗梁劉知俊叛梁入秦/岐王以為涇州節度知俊為人色黒而其生嵗在丑&KR2411;)¶
(者劉也始知&KR2411;&KR2411;引黒牛之應後奔蜀王建用之令反/攻岐有功竟忌而殺之嵗戊寅建不豫見劉為祟因粉)¶
(劉骨投之江其言揚/在蜀江頭亦驗云)¶
　　　蜀人謡(建隂忌劉知俊材蜀人亦共嫉之建諸/子皆以宗承為名乃於里巷搆為謡言)¶
　　　(云云建慮為子孫害/益惡之故殺知俊)¶
黒牛無繫絆椶繩一時斷(一作黒牛出/圏椶繩斷)¶
　　　秦城芭蕉謡¶
花開來裏花謝也裏(天水地寒不産芭蕉戎帥亭臺有/二本入冬即埋蔵於地窟候春再)¶
<pb:KR4h0140_WYG_878-10a>¶
(植之庚午辛未間有童謡云云時節氣變而不寒芭蕉/花開蜀人犯封疆年年一來不失芭蕉開謝之候自隴)¶
(之西竟為蜀有蓋劔外/節氣先布於秦城也)¶
　　　蜀童謡¶
我有一帖藥其名曰阿魏賣與十八子(蜀王衍時有此/謠乾元末衍兄)¶
(宗弼果賣國歸唐而宗弼乃/王建養子本姓魏氏皆騐)¶
　　　蜀中埽地和尚¶
水行仙怕秦川(王建據蜀之後有一僧常持大帚每過/即汛埽人以埽地和尚目之埽畢輒冩)¶
(二語其後王衍果有秦/川之禍水行仙衍字也)¶
<pb:KR4h0140_WYG_878-10b>¶
　　　福州謡¶
騎馬來騎馬去(王潮以光啓二年丙午拜泉州刺史至/晉開運二年丙午南唐滅王氏謠之騐)¶
(也/)¶
　　　閩人謠¶
風吹楊菜鼓山下不得錢郎戈不罷(王審知時有此謡/後延羲延政兄弟)¶
(相攻國中大亂忠獻王錢佐時年十九遣兵伐之敗/淮將楊業蔡遇等盡取福州之地鼔山福州山名)¶
　　　廣州童謠¶
羊頭二四白天雨至(後宋師以辛未年二月四日平南/漢羊未之神天雨者王師如時雨)¶
<pb:KR4h0140_WYG_878-11a>¶
(之/義)¶
　　　桂管童謠¶
大蟲來(湖南馬殷命其將李勲擊南越拔桂管十八城/勲勇壯絶倫人號曰李老虎先是桂管兒童每)¶
(聚戲呼大蟲/來至是果騐)¶
　　　湖南童謠¶
湖南城郭好長街竟栽栁樹不栽槐百姓奔竄無一事¶
只是椎芒織草鞋(初馬氏城中街道多種槐樹栁無一/二希萼逐希廣自代之初皆變為種)¶
(栁無復有槐又居人夜織草鞋槌芒聲聞郊野俄有童/謠四句人無少長皆誦之未㡬國亂民竄死者十七八)¶
<pb:KR4h0140_WYG_878-11b>¶
(槐言懐兄弟尋戈失孔懐之義草/鞋逺行所用言百姓之奔竄也)¶
　　　長沙童謠¶
鞭打馬馬急(一作/須)走(楚王馬希萼為其弟希崇所簒希/萼於衡山自立為王希崇求救於)¶
(吴吴遣將邊鎬來伐希崇將拒之或以童/謠為諌不得巳降鎬馬氏遂舉族入吴)¶
　　　湘中童謠¶
馬去不用鞭齩牙過今年(江南將邊鎬下長沙既遷馬/氏之族朗州衙將劉言復為)¶
(亂襲鎬鎬遁歸/謡言鞭邊也)¶
　　　長沙童謠¶
<pb:KR4h0140_WYG_878-12a>¶
　三羊五馬馬子離羣羊子無舎(或問龎巨昭湖南與淮/南國祚長短巨昭曰吾)¶
　(入長沙聞童謠云云自今以後馬氏/當五主楊氏當三主後皆如其言)¶
　　　　丹陽語¶
　待錢來待錢來(丹陽民常有此戲語後錢鏐授鎮帥/潤州刺史遂據有錢塘乃其應也)¶
　　　　遼述律后謠¶
　青牛嫗曾避路(遼太祖后述律氏生而有䧺畧嘗至遼/上二河之㑹有女子乗青牛車倉卒避)¶
　(路忽不見未幾童謡云云諺謂地祗/為青牛嫗後果配太祖稱地皇后云)¶
　¶
<pb:KR4h0140_WYG_878-12b>¶
　¶
　¶
　¶
　¶
　¶
　¶
　¶
御定全唐詩巻八百七十八¶
