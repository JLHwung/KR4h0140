# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.440982
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八
<pb:KR4h0140_WYG_008-1a>¶
　欽定四庫全書¶
御定全唐詩卷八¶
　　南唐先主李昪¶
　昪字正倫徐州人楊行密養為子以乞徐温初冒姓徐¶
　名知誥代温秉政受楊氏禪僭帝位諡烈祖傳國三十¶
　九年詩一篇¶
　　　　詠燈(詩史云九嵗在温家作温閲/之歎賞遂不以常兒遇之)¶
　一㸃分明值萬金開時惟怕冷風侵主人若也勤挑撥¶
<pb:KR4h0140_WYG_008-1b>¶
　敢向尊前不盡心¶
　　嗣主璟¶
　璟字伯玉烈祖子風度髙秀善屬文謚元宗詩二首¶
　　　　遊後湖賞蓮花¶
　蓼花蘸水火不滅水鳥驚魚銀梭投滿目荷花千萬頃¶
　紅碧相雜敷清流孫武巳斬吳宫女琉璃池上佳人頭¶
　(摭遺云識者/謂非吉語)¶
　　　　保大五年元日大雪同太弟景遂汪王景逷齊¶
<pb:KR4h0140_WYG_008-2a>¶
　　　王景逵進士李建勲中書徐鉉勤政殿學士張¶
　　　義方登樓賦¶
珠簾髙捲莫輕遮徃徃相逢隔嵗華春氣昨宵飄律管¶
東風今日放梅花素姿好把芳姿掩落勢還同舞勢斜¶
坐有賓朋尊有酒可憐清味屬儂家¶
　　　句¶
靈槎思浩蕩老鶴倚崆峒(古今詩話璟割江之後遷都/豫章毎北望忽忽不樂作詩)¶
(有此/句)¶
<pb:KR4h0140_WYG_008-2b>¶
蒼苔迷古道紅葉亂朝霞(廬山百花/亭刋石)¶
棲鳳枝梢猶輭弱化龍形狀巳依稀(十嵗詠/新竹)¶
　後主煜¶
煜字重光南唐元宗子仁孝善屬文工書畫妙於音律¶
置澄心堂於内苑引文士居其間嘗著雜說百篇時人¶
以為可繼典論開寶中封隴西公贈吳王集十巻詩一¶
巻失傳今存詩十八首¶
　　　九月十日偶書¶
<pb:KR4h0140_WYG_008-3a>¶
晩雨秋隂酒乍醒感時心緒杳難平黄花冷落不成豔¶
紅葉颼飀競鼔聲背世返能厭俗態偶縁猶未忘多情¶
自從雙鬢斑斑白不學安仁却自驚¶
　　　秋鶯¶
殘鶯何事不知秋横過幽林尚獨遊老舌百般傾耳聽¶
深黄一㸃入煙流棲遲背世同悲魯瀏亮如笙碎在緱¶
莫更留連好歸去露華淒冷蓼花愁¶
　　　病起題山舎壁¶
<pb:KR4h0140_WYG_008-3b>¶
山舍初成病乍輕杖藜巾褐稱閒情爐開小火深回暖¶
溝引新流幾曲聲暫約彭涓安朽質終期宗逺問無生¶
誰能役役塵中累貪合魚龍搆強名¶
　　　送鄧王二十弟從益牧宣城(後主自為詩序以/送之其畧云秋山)¶
　　　(滴翠暮壑澄空愛/公此行暢乎遐覽)¶
且維輕舸更遲遲别酒重傾惜觧攜浩浪侵愁光蕩漾¶
亂山凝恨色髙低君馳檜楫情何極我凭闌干日向西¶
咫尺煙江幾多地不須懐抱重淒淒¶
<pb:KR4h0140_WYG_008-4a>¶
　　　渡中江望石城泣下(江表志作吳譲皇楊溥/詩題作泰州永寧宮)¶
江南江北舊家鄉三十年來夢一場呉苑宫闈今冷落¶
廣陵臺殿巳荒凉雲籠逺岫愁千片雨打歸舟淚萬行¶
兄弟四人三百口不堪閒坐細思量¶
　　　輓辭(宣城公仲宣後主子小字瑞保年四嵗卒/母昭惠先病哀苦増劇遂至於殂故後主)¶
　　　(輓辭并其/母子悼之)¶
珠碎眼前珍花凋世外春未鎖心裏恨又失掌中身玉¶
笥猶殘藥香奩巳染塵前哀將後感無淚可霑巾¶
<pb:KR4h0140_WYG_008-4b>¶
豔質同芳樹浮危道畧同正悲春落實又苦雨傷叢穠¶
麗今何在飄零事巳空沈沈無問處千載謝東風¶
　　　悼詩(仲宣卒後主哀甚然恐重傷昭惠常黙坐/飲泣而已因為詩以寫志吟詠數四左右)¶
　　　(為之/泣下)¶
永念難消釋孤懷痛自嗟雨深秋寂寞愁引病增加咽¶
絶風前思昏濛眼上花空王應念我窮子正迷家¶
　　　感懐(後主昭惠后周氏小字娥皇年二十九殂/後主哀苦骨立杖而後起每於花朝月夕)¶
　　　(無不/傷懐)¶
<pb:KR4h0140_WYG_008-5a>¶
又見桐花發舊枝一樓煙雨暮淒淒凭闌惆悵人誰㑹¶
不覺澘然淚眼低¶
層城無復見嬌姿佳節纒哀不自持空有當年舊煙月¶
芙蓉城上哭蛾睂¶
　　　梅花(後主嘗與周后移植梅花於瑶光殿/之西及花時而后巳殂因成詩見意)¶
殷勤移植地曲檻小䦨邊共約重芳日還憂不盛妍阻¶
風開歩障乗月漑寒泉誰料花前後蛾睂却不全¶
　　　又¶
<pb:KR4h0140_WYG_008-5b>¶
失却煙花主東君自不知清香更何用猶發去年枝¶
　　　書靈筵手巾¶
浮生共顦顇壯歲失嬋娟汗手遺香漬痕睂染黛煙¶
　　　書琵琶背(周后通書史善音律尤工琵琶元宗/賞其藝取所御琵琶時謂之燒槽者)¶
　　　(賜焉燒槽即蔡邕焦桐之義或謂燄材而斲之/或謂因爇而存之后臨殂以琵琶及常臂玉環)¶
　　　(親遺/後主)¶
侁自肩如削難勝數縷絛天香留鳳尾餘煖在檀槽¶
　　　病中感懐¶
<pb:KR4h0140_WYG_008-6a>¶
顦顇年來甚蕭條益自傷風威侵病骨雨氣咽愁膓夜¶
鼎唯煎藥朝髭半染霜前緣竟何似誰與問空王¶
　　　病中書事¶
病身堅固道情深宴坐清香思自任月照靜居唯擣藥¶
門扃幽院只來禽庸醫嬾聽詞何取小婢將行力未禁¶
頼問空門知氣味不然煩惱萬塗侵¶
　　　賜宫人慶奴(墨莊漫録云煜常書黄羅/扇上至今藏在貴人家)¶
風情漸老見春羞到處消魂感舊遊多謝長條似相識¶
<pb:KR4h0140_WYG_008-6b>¶
強垂煙態拂人頭¶
　　　題金樓子後(并序/)¶
　　梁元帝謂王仲宣昔在荆州著書數十篇荆州壞¶
　　盡焚其書今在者一篇知名之士咸重之見虎一¶
　　毛不知其斑後西魏破江陵帝亦盡焚其書曰文¶
　　武之道盡今夜矣何荆州壊焚書二語先後一轍¶
　　也詩以慨之¶
牙籤萬軸裹紅綃王粲書同付火燒不是祖龍留面目¶
<pb:KR4h0140_WYG_008-7a>¶
遺篇那得到今朝(楓窗小牘云此詩同書藏内庫今朝/誤作金朝徽廟惡而抹之後竟如讖)¶
(入/金)¶
　　　句¶
迢迢牽牛星杳在河之陽粲粲黄姑女耿耿遥相望(癸/辛)¶
(雜/集)　鶯狂應有恨蝶舞已無多(落花此老學菴筆記/云作  未乆亡國)¶
揖譲月在手動揺風滿懐(詠扇宴石林燕語宋太祖嘗/因曲  使煜誦其得意詩舉)¶
(此太祖曰好一/箇翰林學士)　病態如衰弱厭厭向五年(以下律/髓註)¶
衰顔一病難牽復曉殿君臨頗自羞　冷笑秦皇經逺¶
<pb:KR4h0140_WYG_008-7b>¶
略靜憐姬滿苦時廵　鬢從今日添新白菊是去年依¶
舊黄(以下翰/府名談)　萬古到頭歸一死醉鄉𦵏地有髙原(煜/歲)¶
(暮乗醉書此於牖醒而/見之大悔不乆謝世)　人生不滿百剛作千年畫(野/客)¶
(叢/談)　日暎仙雲薄秋髙天碧深(海録/碎事)　烏照始潛輝龍¶
燭便爭秉(以下/孔帖)　凝珠滿露枝　游颺日巳西肅穆寒¶
初至　九重開扇鵠四牖炳燈魚　羽觴無算酌　傾¶
盌更為壽深巵遞酬賓¶
　韓王從善¶
<pb:KR4h0140_WYG_008-8a>¶
從善字子師元宗第七子宋改封楚國公詩一首¶
　　　薔薇詩一首十八韻呈東海侍郎徐鉉¶
綠影覆幽池芳菲四月時管弦朝夕興組繡百千枝盛¶
引牆看徧髙煩架屢移露輕濡綵筆蠭誤拂吟髭日照¶
玲瓏幔風揺翡翠帷早紅飄蘚地狂蔓挂蛛絲嫩刺牽¶
衣細新條窣草垂晚香難暫捨嬌態自相窺深淺分前¶
後榮華互盛衰尊前留客久月下欲歸遲何處繁臨砌¶
誰家宻暎籬絳羅房燦爛碧玉葉參差分得殷勤種開¶
<pb:KR4h0140_WYG_008-8b>¶
來逺近知晶熒歌袖袂柔弱舞腰支膏麝誰將比庭萱¶
自合嗤勻妝低水鑑泣淚滴煙𩅰畫擬憑梁廣名宜亞¶
楚姬寄君十八韻思拙媿新竒¶
　吉王從謙¶
從謙元宗第九子後主母弟也風采峭整動有規誨喜¶
為律詩宋改封鄂國公詩一首¶
　　　觀棊(後主燕閒嘗與侍臣奕從謙甫/數歳侍側後主命賦觀棊詩)¶
竹林二君子盡日竟沈吟相對終無語爭先各有心恃¶
<pb:KR4h0140_WYG_008-9a>¶
強斯有失守分固無侵若算機籌處滄滄海未深¶
　蜀髙祖王建¶
建字光圖許州舞陽人少無頼為忠武軍卒稍遷隊將¶
楊復光討黃巢建為都頭僖宗使將神策軍宿衛文徳¶
元年為招討牙内都指揮使大順二年檢校司徒成都¶
尹節度劒南西川招撫雲南八國等使天復三年封蜀¶
王遂并有兩川山南西道三峽之地梁旣簒唐僭即帝¶
位卒號髙祖詩一首¶
<pb:KR4h0140_WYG_008-9b>¶
　　　贈别唐太師道襲¶
丱歲便將為肘腋二紀何曾離一日更深猶尚立案前¶
敷奏柔和不傷物今朝榮貴慰我心雙旌引向重城出¶
褒斜舊地委勲賢從此生靈永泰息¶
　後主衍¶
衍字化源建之子知學問能為浮豔詞為後唐所滅詩¶
五首¶
　　　幸秦川上梓潼山¶
<pb:KR4h0140_WYG_008-10a>¶
喬巖簇冷煙幽徑上寒天下瞰峨睂嶺上窺華岳巓驅¶
馳非取樂按幸為憂邊此去如登陟歌樓路幾千¶
　　　題劒門¶
緩轡踰雙劒行行躡石稜作千尋壁壘為萬祀依憑道¶
徳雖無取江山粗可矜回看城闕路雲叠樹層層¶
　　　過白衛嶺和韓昭¶
先朝神武力開邊畫斷封疆四五千前望隴山屯劒㦸¶
後憑巫峽鎻烽煙軒皇尚自親平宼嬴政徒勞愛學仙¶
<pb:KR4h0140_WYG_008-10b>¶
想到隗宫尋勝處正應鶯語暮春天¶
　　　宫詞(蜀檮杌云嘉王宗壽每諫諍衍不樂燕㑹/衍命工人李玉簫歌其所撰宫詞送宗壽)¶
　　　(酒宗壽懼禍乃飲佞臣潘在迎曰嘉王聞玉簫/即飲請以玉簫賜之衍曰王必不納其詞曰)¶
輝輝赫赫浮玉雲宣華池上月華新月華如水浸宫殿¶
有酒不醉真癡人¶
　　　醉妝詞¶
者邊走那邊走只是尋花柳那邊走者邊走莫厭金杯¶
酒¶
<pb:KR4h0140_WYG_008-11a>¶
　　　句¶
不縁朝闕去好此結茅廬(北夢鎻言云衍俘入秦至劒/閣閲山水之美作時人笑之)¶
　呉越王錢鏐¶
鏐字具美臨安人唐末以鄉兵討平劉漢宏董昌奄有¶
十三州建國稱王好吟詠通圖緯學喜作正書諡武肅¶
詩二篇¶
　　　廵衣錦軍製還鄉歌(吴越僃史鏐生臨安石鏡/鄉臨水里有大木鏐幼與)¶
　　　(羣兒戲其下坐大石指麾為隊伍鏐既貴昭宗/改其鄉曰廣義里曰勲貴所居營為衣錦營俄)¶
<pb:KR4h0140_WYG_008-11b>¶
　　　(又升為衣錦軍號大木為衣錦將軍天復元年/鏐於其地大㑹故老賓客山林樹木皆覆以錦)¶
　　　(幄表衣錦之榮開平四年/鏐遊錦衣軍作還鄉歌)¶
三節還鄉兮挂錦衣碧天朗朗兮愛日暉功成道上兮¶
列旌旗父老逺來兮相追隨家山鄉眷兮㑹時稀今朝¶
設宴兮觥散飛斗牛無孛兮民無欺呉越一王兮駟馬¶
歸(湘山野録云時父老不觧此歌王復以呉音歌云你/軰見儂底歡喜别是一般滋味子長在我儂心子裏)¶
(至今狂童游/女能傚之)¶
　　　沒了期歌(晉公談録武肅所言皆可律下忽一/日雜役兵士於公署壁題云云部轄)¶
<pb:KR4h0140_WYG_008-12a>¶
　　　(者皆怒王曰不必怒續書云云/卒伍見之怡然力役不復怨恣)¶
沒了期沒了期營基纔了又倉基(軍士/題)¶
沒了期沒了期春衣纔了又冬衣(武肅/續)¶
　　　句¶
須將一片地付與有心人(題湖州嬰蘭堂故僃史鏐欲/命髙彦為刺史  先示意後)¶
(彦為州十一載政果/有聲彦海鹽人也)黄河信有澄清日後代應難繼此¶
才(羅隠寢疾鏐臨問題其壁云云隠以紅紗罩其上謝/詩有壁間章句動風雷此也隠身後無文嗣鏐詩為)¶
(之/讖)¶
<pb:KR4h0140_WYG_008-12b>¶
傳語龍王并水府錢塘借與築錢城(鏐築扞海塘函詩/一章置海門其末)¶
(句云云僃以/上竝見  史)¶
　後王錢俶¶
俶字文徳嗣位三十二年納土歸宋贈秦王諡忠懿好¶
吟詠自編其詩為正本集陶榖為序今存一首¶
　　　宫中作(汝帖/)¶
廊廡周遭翠幙遮禁林深處絶喧譁界開日影憐窗紙¶
穿破苔痕惡筍芽西第晩宜供露茗小池寒欲結氷花¶
<pb:KR4h0140_WYG_008-13a>¶
　謝公未是深沈量猶把輸贏局上誇¶
　　後蜀嗣主孟㫤¶
　㫤字保元蜀主知祥第三子明徳元年立為太子在位¶
　二十八年國亡降宋封秦國公卒贈楚王諡恭惠詩一¶
　篇¶
　　　　避暑摩訶池上作¶
　氷肌玉骨清無汗水殿風來暗香暖(一作/滿)簾開明月獨¶
　窺人歆枕釵横雲鬢亂起來瓊(一作/庭)戸寂無聲時見疎¶
<pb:KR4h0140_WYG_008-13b>¶
　星渡河漢屈指西風幾時來只恐流年暗中換¶
　　閩王王繼鵬¶
　閩王審知之孫詩一首¶
　　　　批葉翹諫書紙尾(榕隂/新檢)¶
　春色曾看紫陌頭亂紅飛盡不禁愁人情自厭芳華歇¶
　一葉隨風落御溝¶
　¶
御定全唐詩巻八¶
