# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.348754
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百六十六
<pb:KR4h0140_WYG_366-1a>¶
　欽定四庫全書¶
御定全唐詩巻三百六十六¶
　　張𢎞靖¶
　張𢎞靖字元理蒲州人嘉貞之孫延賞之子以䕃為河¶
　南參軍擢監察御史累遷户部侍郎河中節度使元和¶
　中拜刑部尚書同中書門下平章事封髙平縣侯出為¶
　太原節度使終太子少師詩一首¶
　　　　山亭懐古¶
<pb:KR4h0140_WYG_366-1b>¶
　叢石依古城懸泉灑清池髙低袤丈内衡霍相蔽虧歸¶
　田竟何因為郡豈所宜誰能辨人野寄適聊在斯¶
　　韓察¶
　韓察官歴太原節度判官侍御史明州刺史詩一首¶
　　　　和張相公太原山亭懐古詩¶
　公府政多暇思與仁智全為山想嵓穴引水聽潺湲軒¶
　冕迹自逸塵俗無由牽蒼生方矚望詎得賦歸田¶
　　崔恭¶
<pb:KR4h0140_WYG_366-2a>¶
崔恭官歴太原節度副使檢校右散騎常侍汾州刺史¶
詩一首¶
　　　和張相公太原山亭懐古詩¶
髙情樂閒放寄跡山水中朝霞鋪座右虛白貯清風潛¶
竇激飛泉石路躋且崇歩武有勝槩不與俗情同¶
　陸瀍¶
陸瀍登貞元元年進士第官給事中詩一首¶
　　　和張相公太原山亭懐古詩¶
<pb:KR4h0140_WYG_366-2b>¶
激水㵼飛瀑寄懐良在兹如何謝安石要結東山期入¶
座蘭蕙馥當軒松桂滋於焉悟幽道境寂心自怡¶
　胡證¶
胡證字啟中河東人舉進士第累官金吾大將軍嶺南¶
節度使詩一首¶
　　　和張相公太原山亭懐古詩¶
飛泉天台狀峭石蓬萊姿潺湲與青翠咫尺當幽竒居¶
然盡精道得以書妍詞豈無他山勝懿此清軒墀¶
<pb:KR4h0140_WYG_366-3a>¶
　　　句¶
詩書入京國旌斾過鄉關(因話録云證拜振武節度使/道河中時趙宗儒為帥證備)¶
(桑梓禮入謁持刺稱百姓/獻趙公詩云云州里榮之)¶
　張賈¶
張賈𢎞靖之從姪官至兵部尚書詩二首¶
　　　和太原山亭懐古詩¶
中庭起崖谷潄玉下漣漪丹丘誰云逺寓象得心期豈¶
不貴鍾鼎至懷在希夷唯當蓬萊閣靈鳳復來儀¶
<pb:KR4h0140_WYG_366-3b>¶
　　　和裵司空答張秘書贈馬詩¶
閣下從容舊客卿寄來駿馬賞髙情(司空詩云古寺/閒行獨與君)任¶
追煙景騎仍醉知有文章倚便成歩歩自憐春日影蕭¶
蕭猶起朔風聲湏知上宰吹嘘意送入天門上路行¶
　　　句¶
夫子生知者相期妙理中(送劉禹錫/發華州)¶
　張丈規¶
張文規𢎞靖之子嘗為吳興守終桂管防禦觀察使詩¶
<pb:KR4h0140_WYG_366-4a>¶
　二首¶
　　　　吳興三絶¶
　蘋洲湏覺池沼俗苧布直勝羅紈輕清風樓下草初出¶
　明月峽中茶始生吳興三絶不可捨勸子强為吳㑹行¶
　　　　湖州貢焙(一本此下有/看發二字)新茶¶
　鳳輦尋春半醉回僊娥進水御簾開牡丹花笑金鈿動¶
　傳奏吳興紫筍來¶
　　　　句¶
<pb:KR4h0140_WYG_366-4b>¶
　誰云隼旟吏長對虎頭岩(見吳興/掌故)¶
　¶
　¶
　¶
　¶
　¶
　¶
御定全唐詩巻三百六十六¶
