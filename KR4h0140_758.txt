# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.496257
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百五十八
<pb:KR4h0140_WYG_758-1a>¶
　欽定四庫全書¶
御定全唐詩巻七百五十八¶
　　孟貫¶
　孟貫字一之建安人初客江南後仕周詩一巻¶
　　　　宿山寺¶
　溪山盡日行方聽逺鍾聲入院逢僧定登樓見月生露¶
　垂羣木潤泉落一岩清此景闗吾事通宵寐不成¶
　　　　贈棲隱洞譚先生¶
<pb:KR4h0140_WYG_758-1b>¶
　先生雙鬢華深谷卧雲霞不伐有巢樹多移無主花石¶
　泉春釀酒松火夜煎茶因問山中事如君有㡬家¶
　　　　歸鴈¶
　春至衡陽鴈思歸塞路長汀洲齊奮翼霄漢共成行雪¶
　盡翻風暖寒收度月凉直應到秋日依舊返瀟湘¶
　　　　春江送人¶
　春江多去情相去枕長汀數鴈别湓浦片帆離洞庭雨¶
　餘莎草緑雲散岸峰青誰共觀明月漁歌夜好聽¶
<pb:KR4h0140_WYG_758-2a>¶
　　　過秦嶺¶
古今傳此嶺髙下勢崢嶸安得青山路化為平地行蒼¶
苔留虎跡碧樹障溪聲欲過一回首踟蹰無限情¶
　　　送吳夢誾歸閩¶
甌閩在天末此去整行衣久客逢春盡思家冒暑歸海¶
雲添晚景山瘴滅(一作/減)晴暉相憶吟偏苦不堪書信稀¶
　　　山中夏日¶
深山宜避暑門户映嵐光夏木䕃溪路晝雲埋石牀心¶
<pb:KR4h0140_WYG_758-2b>¶
源澄道静衣葛蘸泉凉算得紅塵裏誰知此興長¶
　　　宿故人江居¶
渡口樹冥冥南山漸隱青漁舟歸舊浦鷗鳥宿前汀静¶
榻懸燈坐閑門對浪扃相思頻到此㡬番醉還醒¶
　　　寄伍喬¶
蹉跎春又晚天末信来遲長憶分攜日正當揺落時獨¶
遊饒旅恨多事失歸期君看前溪樹山禽巢㡬枝¶
　　　山中訪人不遇¶
<pb:KR4h0140_WYG_758-3a>¶
負琴兼杖藜特地過巖西巳見竹軒閉又聞山鳥啼長¶
松寒倚谷細草暗連溪久立無人事煙霞歸路迷¶
　　　贈隱者¶
世路爭名利深山獨結茅安情自得所非道豈相交百¶
尺松當户千年鶴在巢知君於此景未欲等閑抛¶
　　　寄暹上人¶
聞罷城中講来安頂上禪夜燈明石室清磬出巖泉欲¶
訪慙多事相思恨隔年終期息塵慮接話虎溪邉¶
<pb:KR4h0140_WYG_758-3b>¶
　　　江邊閑歩¶
閑来南渡口迤邐看江楓一路波濤畔數家蘆葦中逺¶
汀排晚樹深浦漾寒鴻吟罷慵回首此情誰與同¶
　　　過王(一作/林)逸人園林¶
谷口何時住煙霞一徑深水聲離逺洞山色出踈林雪¶
彩從沾鬢年光不計心自言人少到猶喜我来尋¶
　　　寄李處士¶
僧話磻溪叟平生重赤松夜堂悲蟋蟀秋水老芙蓉吟¶
<pb:KR4h0140_WYG_758-4a>¶
坐倦垂釣閑行多倚笻聞名来已久未得一相逢¶
　　　夏日寄史處士¶
掩闗苔滿地終日坐騰騰暑氣冷衣葛暮雲催燭燈寂¶
寥知得趣踈嬾似無能還憶舊遊否何年别杜陵¶
　　　夏日登瀑頂寺因寄諸知已¶
曽於塵裏望此景在煙霄巖静水聲近山深暑氣遥杖¶
藜青石路煮茗白雲樵寄語為郎者誰能訪寂寥¶
　　　懐果上人¶
<pb:KR4h0140_WYG_758-4b>¶
擁鍚南遊去名香㡬處焚别来無逺信多恐在深雲好¶
月曽同歩幽香省共聞相思不相見林下葉紛紛¶
　　　寄故園兄弟¶
久與鄉闗阻風塵損舊衣水思和月泛山憶共僧歸林¶
想添鄰舍溪應改釣磯弟兄無苦事不用别庭闈¶
　　　早秋吟眺¶
新秋初(一作/新)雨後獨立對遥山去鳥望中沒好雲吟裏¶
還長年慙道薄明代取身閑從有西征思園林嬾閉闗¶
<pb:KR4h0140_WYG_758-5a>¶
　　　送江為歸嶺南¶
舊山臨海色歸路到天涯此别各多事重逢是㡬時江¶
行晴望逺嶺宿夜吟遲珍重南方客清風失所思¶
　　　山中荅友人¶
偶愛春山住因循值暑時風塵非所願泉石本相宜坐¶
久松隂轉吟餘蟬韻移自慙踈野甚多失故人期¶
　　　山齋早秋雨中¶
深居少往還巻箔早秋間雨灑吟蟬樹雲藏嘯狖山炎¶
<pb:KR4h0140_WYG_758-5b>¶
蒸如便退衣葛亦堪閑静坐得無事酒巵聊暢顔¶
　　　送人遊南越¶
孑然南越去替爾畏前程見説路岐嶮不通車馬行瘴¶
煙迷海色嶺樹帶猨聲獨向山家宿多應鄉思生¶
　　　酬東溪史處士¶
咫尺東溪路年来偶訪遲泉聲迷夜雨花片落空枝石¶
徑逢僧出山牀見鶴移貧齋有琴酒曽許月圓期¶
　　　秋江送客¶
<pb:KR4h0140_WYG_758-6a>¶
秋風楚江上送子話遊遨逺水宿何處孤舟春夜濤浦¶
雲沈鴈影山月照猨嘷莫為飢寒苦便成名利勞¶
　　　寄山中髙逸人¶
煙霞多放曠吟嘯是尋常猨共摘山果僧鄰住石房躡¶
雲雙屐冷採藥一(一作/滿)身香我憶相逢夜松潭月色凉¶
　　　懐友人¶
浮世況多事飄流每歎君路岐何處去消息㡬時聞吟¶
裏落秋葉望中生暮雲孤懐誰慰我夕鳥自成羣¶
<pb:KR4h0140_WYG_758-6b>¶
　　　送人歸别業¶
别業五湖上春殘去路賖還尋舊山水重到故人家門¶
徑掩芳草園林落異花君知釣磯在猶喜有生涯¶
　　　冬日登江樓¶
髙樓臨古㟁野歩(一作/老)晚来登江水因寒落山雲為雪¶
凝逺村雖入望危檻不堪憑親老未歸去鄉愁徒自興¶
　　　寄張山人¶
草堂南澗邉有客嘯雲煙掃葉林風後拾薪山雨前野¶
<pb:KR4h0140_WYG_758-7a>¶
　橋通竹徑流水入芝田琴月相親夜更深戀不眠¶
　¶
　¶
　¶
　¶
　¶
　¶
　¶
<pb:KR4h0140_WYG_758-7b>¶
　¶
　¶
　¶
　¶
　¶
　¶
　¶
御定全唐詩巻七百五十八¶
