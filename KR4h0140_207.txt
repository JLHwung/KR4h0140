# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.776758
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百七
<pb:KR4h0140_WYG_207-1a>¶
　欽定四庫全書¶
御定全唐詩巻二百七¶
　　李嘉祐¶
　　　　和袁郎中破賊後經剡縣山水上太尉¶
　受律仙郎貴長驅下㑹稽鳴笳山月曉揺斾野雲低翦¶
　宼人皆賀迴軍馬自嘶地閒春草緑城静夜烏啼破竹¶
　清閩嶺㸔花入剡溪元戎催獻捷莫道事攀躋¶
　　　　送評事十九叔入秦¶
<pb:KR4h0140_WYG_207-1b>¶
　白露沾蕙草王孫轉憶歸蔡州新戰罷郢路去人稀謁¶
　帝不辭逺懐親空有違孤舟㸔落葉平楚逐斜暉北闕¶
　見端冕南䑓當繡衣唯余播遷客只伴鷓鴣飛¶
　　　　贈王八衢(一本此下/有州字)¶
　丹地偏相逐清江若有期腰金才子貴剖竹老人遲桂¶
　楫閒迎客茶甌對說詩渚田分邑里山樹挂罘罳心静¶
　無華髪人和似古時别君逺山去幽獨更應悲¶
　　　　入睦州分水路憶劉長卿¶
<pb:KR4h0140_WYG_207-2a>¶
北闕忤明主南方随白雲㳂洄灘草色應接海鷗羣建¶
徳潮已盡新安江又分回㸔嚴子瀨朗詠謝安文雨過¶
暮山碧猨吟秋日曛吳洲不可到刷鬢為思君¶
　　　奉和杜相公長興新宅即事呈元相公¶
意有空門樂居無甲第奢經過容法侣雕飾讓侯家隐¶
樹重簷肅開園一逕斜㨿梧聽好鳥行藥寄名花夢蝶¶
留清簟垂貂坐絳紗當山不掩尸映日自傾茶雅望歸¶
安石深知在叔牙還成吉甫頌贈荅比瑶華¶
<pb:KR4h0140_WYG_207-2b>¶
　　　江湖秋思¶
趨陪禁掖鴈行随遷向江潭鶴髪垂素浪遥疑八谿水¶
清楓忽似萬年枝嵩南春徧傷魂夢壺口雲深隔路岐¶
共望漢朝多霈澤蒼蠅早晩得先知¶
　　　送朱(一作/宋)中舎游江東¶
孤城郭外送王孫越水吳洲共爾論野寺山邉斜有逕¶
漁家竹裏半開門青楓獨映揺前浦白鷺閒飛過逺村¶
若到西陵征戰處不堪秋草自傷魂¶
<pb:KR4h0140_WYG_207-3a>¶
　　　送竇拾遺赴朝因寄中書十七弟(竇拾遺叔向/其弟竇舒也)¶
自歎未霑黄紙詔那堪逺送赤墀人老為僑客偏相戀¶
素是詩家倍益親妻兒共載無羈思鴛鷺同行不負身¶
憑爾将書通令弟唯論華髪愧頭巾¶
　　　自蘇臺至望亭驛人家盡空春物増思悵然有¶
　　　作因寄従弟紓¶
南浦菰蒋覆白蘋東吳黎庶逐黄巾野棠自發空臨(一/作)¶
(流/)水江燕初歸不見人逺岫(一作/樹)依依如送客平田渺¶
<pb:KR4h0140_WYG_207-3b>¶
渺獨傷春那堪回首長洲苑烽火年年報虜塵¶
　　　承㤙量移宰江邑臨鄱江悵然之作¶
四年謫宦滯江城未厭門前鄱水清誰言宰邑化黎庻¶
欲别雲山如弟兄雙鷗為底無心狎白髪従他遶鬢生¶
惆悵閒眠臨極浦夕陽秋草不勝情¶
　　　題靈臺縣東山村主人¶
處處征胡人漸稀山村寥落暮煙微門臨莽蒼經年閉¶
身逐嫖姚幾日歸貧妻白髪輸殘稅餘宼黄河未解圍¶
<pb:KR4h0140_WYG_207-4a>¶
天子如今能用武祇應嵗晩息兵機¶
　　　同皇甫冉登重𤣥閣¶
髙閣朱欄不厭逰蒹葭白水遶長洲孤雲獨鳥川光暮¶
萬井千山海色秋清梵林中人轉静夕陽城上角偏愁¶
誰憐(一作/堪)逺作秦吳别離恨歸心雙淚流¶
　　　宋州東登望題武陵驛¶
梁宋人稀鳥自啼登艫一望倍含悽白骨半随河水去¶
黄雲猶傍郡城低平陂戰地花空落舊苑春田草未齊¶
<pb:KR4h0140_WYG_207-4b>¶
明主頻移虎符守幾時行縣向黔黎¶
　　　晩登江樓有懐¶
獨坐南樓佳興新青山緑水共為隣爽氣遥分隔浦岫¶
斜光偏照渡江人心閒鷗鳥時相近事簡魚竿私自親¶
只憶帝京不可到秋琴一弄欲沾巾¶
　　　逰徐城河忽見清淮因寄趙八¶
自緣遲暮憶滄洲翻愛南河濁水流初過重陽惜殘菊¶
行㸔舊浦識羣鷗朝霞映日同歸處暝栁揺風欲别秋¶
<pb:KR4h0140_WYG_207-5a>¶
長恨相逄即分首含情掩淚獨回頭¶
　　　題逰仙閣白(一作/息)公廟¶
仙冠輕舉竟何之薜荔緣堦竹映祠甲子不知風馭日¶
朝昏唯見雨来時霓旌翠盖終難遇流水青山空所思¶
逐客自憐雙鬢改焚香多負白雲期¶
　　　送鄭正則漢陽迎婦¶
錦字相催鳥急飛郎君暫脫老莱衣遥想雙眉待人畫¶
行㸔五馬送潮歸望夫山上花猶發新婦江邉鶯未稀¶
<pb:KR4h0140_WYG_207-5b>¶
令秩和鳴真可羡此行誰道負春輝¶
　　　送皇甫冉往安宜¶
江皋盡日唯煙水君向白田何日歸楚地蒹葭連海逈¶
隋朝楊栁映堤稀津樓故市無行客山館荒城閉落暉¶
若問行人與征戰使君雙淚定霑衣¶
　　　晩發咸陽寄同院遺補¶
征戰初休草又衰咸陽晩眺淚堪垂去路全無千里客¶
秋田不見五陵兒秦家故事随流水漢代髙墳對石碑¶
<pb:KR4h0140_WYG_207-6a>¶
回首青山獨不語羡君談笑萬年枝¶
　　　早秋京口旅泊章侍御寄書相問因以贈之時¶
　　　七夕¶
移家避宼逐行舟厭見南徐江水流吳越(一作/地)征徭非¶
舊日秣陵凋弊不宜秋千家閉户無砧杵七夕何人望¶
斗牛祇有同時驄馬客偏宜(一作/題)尺牘問窮愁¶
　　　秋曉(一作/晩)招隐寺東峰茶宴送内弟閻伯均歸¶
　　　江州¶
<pb:KR4h0140_WYG_207-6b>¶
萬畦新稲傍山村數里深松到寺門幸有香茶留穉子¶
(一作/釋子)不堪秋草送王孫煙塵怨别唯愁隔井邑蕭條誰¶
忍論莫怪臨岐獨垂淚魏舒偏念外家㤙¶
　　　送嚴員外(一作劉/長卿詩)¶
春風倚櫂闔閭城水國春寒隂復晴細雨濕衣㸔不見¶
閒花落地聽無聲日斜江上孤帆影草緑湖南萬里情¶
君去若逄相識問青袍今已誤儒生¶
　　　赴南中留别褚七少府湖上林亭(一作劉/長卿詩)¶
<pb:KR4h0140_WYG_207-7a>¶
種田東郭傍春陂萬事無情把釣絲緑竹放侵行逕裏¶
青山常對巻簾時紛紛花發門空閉寂寂鶯啼日更遲¶
従此别君千萬里白雲流水憶佳期¶
　　　與従弟正字従兄兵曹宴集林園¶
竹窓松尸有佳期美酒香茶慰所思輔嗣外生還解易¶
惠連羣従總能詩簷前花落春深後谷裏鶯啼日暮時¶
去路歸程仍待月垂韁不控馬行遲¶
　　　酬皇甫十六侍御曽見寄(此公時貶/舒州司馬)¶
<pb:KR4h0140_WYG_207-7b>¶
自顧衰容累玉除忽承優詔赴銅魚江頭鳥避青旄節¶
城裏人迎露網車長沙地近悲才子古郡山多憶舊廬¶
更枉新詩思何苦離騷愁(一作/怨)處亦無如¶
　　　暮春宜陽郡齋愁坐忽枉劉七侍御新詩因以¶
　　　酬答¶
子規夜夜啼櫧葉逺道逄春(一作/春来)半是愁芳草伴人還¶
易老落花随水亦東流山臨睥睨恒多雨地接瀟湘畏¶
及秋唯羡君為周柱史手持黄紙到滄洲¶
<pb:KR4h0140_WYG_207-8a>¶
　　　送舍弟¶
諸謝偏推永嘉守三何獨許水曹郎老兄鄙思難儔匹¶
令弟清詞堪比量疉嶂入雲藏古寺髙秋背月轉南湘¶
定知馬上多新句早寄袁溪書八行¶
　　　送従弟永任饒州録事參軍¶
一官萬里向千溪水宿山行魚浦西日晩長煙髙岸近¶
天寒積雪逺峰低蘆花渚裏鴻相呌苦竹叢邉猨暗啼¶
聞道慈親倚門待到時蘭葉正萋萋¶
<pb:KR4h0140_WYG_207-8b>¶
　　　送馬将軍奏事畢歸滑州使幕¶
吳門别後蹈滄州帝里相逄俱白頭自歎馬卿常帶病¶
還嗟李廣未封侯棠梨宫裏瞻龍衮細栁營前著豹裘¶
想到滑臺桑葉落黄河東注荻花秋¶
　　　聞逝者自驚¶
亦知死是人間事年老聞之心自疑黄巻清琴總為累¶
落花流水共添悲願将従藥㸔真訣又欲休官就本師¶
兒女眼前難喜捨彌憐雙鬢漸如絲¶
<pb:KR4h0140_WYG_207-9a>¶
　　　傷歙州陳二使君¶
憐君辭滿(一作/病)卧滄洲一旦云亡萬事休慈母斷腸妻¶
獨泣寒雲慘色水空流江村故老長懐惠山路孤猨亦¶
共愁寂寞荒墳近漁浦野松孤月即千秋¶
　　　白田西憶楚州使君弟¶
山陽郭裏無潮野水自向新橋魚網平鋪荷葉鷺鷥閒¶
歩稻苗秣陵歸人惆悵楚地連山寂寥却憶士龍賔閣¶
清琴綠竹(一作/水)蕭蕭¶
<pb:KR4h0140_WYG_207-9b>¶
　　　送陸澧還吳中(一作劉/長卿詩)¶
𤓰歩寒潮送客楊花莫雨霑衣故鄉南望何處秋水連¶
天獨歸¶
　　　春日憶家(一作春/日歸山)¶
自覺勞鄉夢無人見客心空餘庭草色日日伴愁襟¶
　　　逺寺鐘¶
疎鐘何處来度竹兼拂水漸逐微風聲(一作/歛)依依猶在¶
耳¶
<pb:KR4h0140_WYG_207-10a>¶
　　　白鷺¶
江南渌水多顧影逗輕波落日秦雲裏山髙奈若何¶
　　　夜宴南陵留别¶
雪滿前庭月色閒主人留客未能還預愁明日相思處¶
匹馬千山與萬山¶
　　　題前溪館¶
兩年謫宦在江西舉目雲山要自迷今日始知風土異¶
潯陽南去鷓鴣啼¶
<pb:KR4h0140_WYG_207-10b>¶
　　　過烏公山寄錢起員外¶
雨過青山猨叫時愁人淚㸃石榴枝無端王事還相繫¶
腸斷蒹葭君不知¶
　　　寄王舍人竹樓¶
傲吏身閒笑五侯西江取竹起髙樓南風不用蒲葵扇¶
紗帽閒眠對水鷗¶
　　　韋潤州後亭海榴¶
江上年年小雪遲年光獨報海榴知寂寂山城風日暖¶
<pb:KR4h0140_WYG_207-11a>¶
謝公含笑向南枝¶
　　　送崔十一弟歸北京¶
潘郎美貌謝公詩銀印花驄年少時楚地江臯一為别¶
晉山沙水獨相思¶
　　　訪韓司空不遇¶
圗畫風流似長康文詞體格效陳王蓬莱對去(一作/秦對)歸¶
常晩叢竹(一作/奏)閒飛滿夕陽¶
　　　題道䖍上人竹房¶
<pb:KR4h0140_WYG_207-11b>¶
詩思襌心共竹閒任他流水向(一作/到)人間手持如意髙¶
窓裏斜日沿江千萬山¶
　　　秋朝木芙蓉¶
水面芙蓉秋己衰繁條到是著花時平明露滴垂紅臉¶
似有朝開暮落悲¶
　　　袁江口憶王司勲王吏部二郎中起居十七弟¶
京華不啻三千里客淚如今一萬雙若個最為相憶處¶
青楓黄竹入袁江¶
<pb:KR4h0140_WYG_207-12a>¶
　　　　答泉州薛播使君重陽日贈酒¶
　欲強登髙無力去籬邉黄菊為誰開共知不是潯陽郡¶
　那得王𢎞送酒来¶
　　　　題張公洞¶
　空山杳杳鸞鳳飛神仙門户開翠微主人白髪雪霞衣¶
　松間留我談𤣥機¶
　　　　句¶
　水田飛白鷺夏木囀黄鸝(李肇稱嘉祐有此句王右丞/取以為七言今集中無之)¶
<pb:KR4h0140_WYG_207-12b>¶
　　白馬撼金珂紛紛侍従多身居驃騎幕家住滹沱河¶
　(少年行/詩式)　溪北映初星(海録/碎事)¶
　¶
　¶
　¶
　¶
　¶
御定全唐詩巻二百七¶
