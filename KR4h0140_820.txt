# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:05.840169
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百二十
<pb:KR4h0140_WYG_820-1a>¶
　欽定四庫全書¶
御定全唐詩巻八百二十¶
　　皎然¶
　　　　從軍行五首¶
　候(一作/雙)騎出紛紛元戎霍冠軍漢鞞秋聒地羌火晝燒¶
　雲萬里戈(一作/戎)城合三邊羽檄分烏孫驅未(一作/不)盡肻¶
　顧遼陽勲¶
　漢斾拂丹霄漢軍新破遼紅塵驅鹵簿白羽擁嫖姚戰¶
<pb:KR4h0140_WYG_820-1b>¶
　苦軍猶樂功髙將不驕至今丁零塞朔吹空蕭蕭¶
　百萬逐呼韓頻年不解鞍兵屯絶漠暗馬飲濁河乾破¶
　敵功未録勞師力已殫須防肘腋下飛禍出無端¶
　飛將下天來竒謀閫外裁水心龍劍動地肺鴈山開望¶
　氣燕師鋭當鋒敵陣摧從今射鵰騎不敢過雲堆¶
　黄紙君王詔青泥校尉書誓師張虎落選將擐犀渠霧¶
　暗津蒲(一作/浦)失天寒塞栁疎横行十萬騎欲掃敵烽餘¶
　　　　隴頭水二首¶
<pb:KR4h0140_WYG_820-2a>¶
隴頭(一作/西)水(一作/心)欲絶隴水不堪聞碎影揺槍壘寒聲¶
咽幔軍素從鹽海積綠帶柳城分日落天邊望逶迤入¶
塞雲¶
秦隴逼氐羌征人去未央如何幽咽水併欲斷君腸西¶
注悲窮漠東分憶故鄉旅魂聲攪亂無夢到咸陽(一作/遼陽)¶
　　　塞下曲二首¶
寒塞無因見落梅邉人吹入笛聲來勞勞亭上春應度¶
夜夜城南戰未逥¶
<pb:KR4h0140_WYG_820-2b>¶
都䕶今年破武威風沙萬里鳥空飛旄竿瀚海掃雲出¶
氊騎天山蹋雪歸¶
　　　覽史¶
黄綺皆皓髮秦時隱商山嘉謀匡帝道髙歩遊天闗不¶
愛珪組紲却思林壑還放歌長松下日與孤雲閑¶
　　　咏史¶
獨負髙世資𠖇冥寄浮俗卞子去不歸何人辯荆玉鬻¶
舂意不淺汚迹身豈辱鸞鎩樂迍邅虬蟠甘窘束五噫¶
<pb:KR4h0140_WYG_820-3a>¶
譎且正可以見心曲¶
　　　咏史¶
田氏門下客馮公衆中賤一朝市義還百代名獨擅始¶
知下客不可輕能使主人功業成借問髙車與珠履何¶
知卑賤一書生¶
　　　讀張曲江集¶
相公乃天蓋(一作/啟)人文佐生成立程正頽靡繹思何縱¶
横春杼弄緗綺陽林敷玉英飄然飛動姿邈矣簡髙情¶
<pb:KR4h0140_WYG_820-3b>¶
後輩驚失歩前修敢争衡始欣耳目逺再使機慮清體¶
正力已全理精識何妙昔年歌陽春徒推郢中調今朝¶
聼鸞鳳豈獨羡(一作/蘓)門嘯帝命鎭雄州待濟寄上流才¶
兼荆衡秀氣助瀟湘秋逸蕩子山匹經竒文暢儔沈吟¶
未終巻變態紛難數曜耳代明璫襲衣同芳杜愔愔聞¶
玉磬寤寐在靈府¶
　　　奉酬陸使君見過各賦院中一物得江蘺¶
江蘺生古砌花毎落禪床嘉客未採掇空門自馨香名¶
<pb:KR4h0140_WYG_820-4a>¶
因詩目見色對道心忘不遇陸内史誰知殊衆芳¶
　　　賦得謝墅送王長史(其墅即晝七代/祖呉興守舊居)¶
世業西山(一作/西州)墅移家長我身蕭疎遺樹老寂寞廢田¶
春車巷傷前轍籬溝憶舊隣何堪再過日(一作/此)更送北¶
歸人¶
　　　夏日同崔使君論登城樓賦得逺山¶
逺山湖上小青翠望依稀纔向窗中列還從林表微色¶
濃春草在峰起夏雲歸不是蓬萊島如何人去稀¶
<pb:KR4h0140_WYG_820-4b>¶
　　　咏數探得七¶
鄒子談天歳黄童對日年求眞初作傳鍊魄已成仙鶴¶
駕迎緱嶺星橋下蜀川逢君竹林客相對弄清絃¶
　　　奉同顔使君眞卿送李侍御萼賦得荻塘路¶
落日車遥遥客心在歸路細草暗囬塘春泉縈古渡遺¶
蹤嘆蕪没逺道悲去住寂寞荻花空行人别無數¶
　　　賦顔氏古今一事得晉仙傳送顔逸(梁湘東王/國常侍顔)¶
　　　(協著晉仙/傳五篇)¶
<pb:KR4h0140_WYG_820-5a>¶
曾看顔氏傳多記晉時仙却憶桐君老俱還桂父年青¶
春留鬢髮白日向雲煙逺别賫遺簡嚢中有幾篇¶
　　　賦得石梁泉送崔逵¶
架石通霞壁懸崖散碧沙天晴虹影渡風細練文斜舉¶
(一作/攀)陟幽期阻沿洄客意賖河梁非此路别恨亦無涯¶
　　　賦得夜雨滴空堦送陸羽歸龍山(同字/)¶
閑堦夜雨滴偏入别情中斷續清猿應淋漓候館空氣¶
令煩慮散時與早秋同歸客龍山道東來雜好風¶
<pb:KR4h0140_WYG_820-5b>¶
　　　賦得燈心送李侍御萼(光字/)¶
燈心生衆草因有始知芳綵妓忩偏麗金桃動更香花¶
驚春未盡焰喜夜初長别後空離室何人借末光¶
　　　賦得竹如意送詳師赴講(青字/)¶
縹竹湘南美吾師尚毁形仍留負霜節不變在林青每¶
入楊枝手因談貝葉經誰期沃州講持此别東亭¶
　　　聼素法師講法華經¶
法子出西秦名齊漆(一作/七)道人纔敷藥草義便見雪山¶
<pb:KR4h0140_WYG_820-6a>¶
春䕶法龍來逺聞經鶴下頻應機如一雨誰不滌心塵¶
　　　咏&KR0993;上人座右畫松¶
寫得長松意千尋數尺中翠陰疑背日寒色欲生風眞¶
樹孤標在髙人立操同一枝遥可折吾欲問生公¶
　　　夏日(一作/微雨)登觀農樓和崔使君¶
片雨拂簷楹煩襟四坐清霏微過麥隴蕭散(一作/瑟)傍莎¶
城静愛和花落幽聞入竹聲朝觀趣無限髙詠寄深(一/作)¶
(閑/)情¶
<pb:KR4h0140_WYG_820-6b>¶
　　　妙喜寺逵公院賦得夜磬送吕評事¶
一磬寒山至凝心轉清越細和虛籟盡疎繞懸(一作/寒)泉¶
發在夜吟更長停空韻難絶幽僧悟深定歸客忘逺别¶
寂歴無性中眞聲何起滅¶
　　　咏小瀑布¶
瀑布小更竒潺湲二三尺細脉穿亂沙叢聲咽危石初¶
因智者賞果㑹幽人跡不向定中聞那知我心寂¶
　　　仙女臺(得仙/字)¶
<pb:KR4h0140_WYG_820-7a>¶
寂寂(一作/寞)舊桑田(一作/朱田)誰家(一作/何時)女得仙應無雞犬在¶
空有子孫傳古木花猶發荒臺路未遷(一作月/尚懸)暮來雲¶
一片(一作片雲/低不散)疑是欲(一作/却)歸年¶
　　　靈澈上人何山寺七賢石詩¶
七石配七賢隱僧山上移石性殊磊落君子又髙竒跂¶
禪服宜壞坐客冠可隳夜倚月樹影晝傾風竹枝集質¶
患追琢表頑用磷緇佚火玉亦害塊然長在兹¶
　　　潘丞孩子¶
<pb:KR4h0140_WYG_820-7b>¶
愛子性情竒初生玉樹枝人曾天上見名向月中知我¶
識嬰兒意何須待佩觽¶
　　　南池雜咏五首(并序/)¶
　　余草堂在池上洲昔柳吳興詩汀洲採白蘋即此¶
　　地也左右雲山滿目一坐遂有終焉之志㑹廣徳¶
　　中寇盗淮海騷動宵人肆志吾屬不安因賦南池¶
　　五咏以自適¶
　　　　水月¶
<pb:KR4h0140_WYG_820-8a>¶
夜夜池上觀禪身坐月邊虚無色可取皎潔意難傳若¶
向空心了長如影正圓¶
　　　　溪雲¶
舒卷意何窮縈流復帶空有形不累物無跡去隨風莫¶
怪長相逐飄然與我同¶
　　　　虚舟¶
虚舟動又静忽似去逢時觸物知無迕為梁幸見遺因¶
風到此岸非有濟川期¶
<pb:KR4h0140_WYG_820-8b>¶
　　　　寒山¶
侵空掩亂色獨愛我中峰無事負輕䇿閑行躡幽踪衆¶
山揺落盡寒翠更重重¶
　　　　寒竹¶
褭褭孤生竹獨立山中雪蒼翠揺動(一作/勁)風嬋娟帶寒¶
月狂花不相似還共凌冬發¶
　　　望逺村¶
林杪不可分水歩遥難辨一片山翠邊依稀見村逺¶
<pb:KR4h0140_WYG_820-9a>¶
　　　惜暮景¶
疎隂花不(一作/下)動片景松梢度夏日舊來長佳遊何易¶
暮¶
　　　效古(天寳十/四年)¶
日出天地正煌煌闢晨曦六龍驅羣動古今無盡時夸¶
父亦何愚競走先自疲飲乾咸池水折盡扶(一作/長)桑枝¶
暍死化爝火嗟嗟徒爾為空留鄧林在折盡(一作/摧折)令人¶
嗤¶
<pb:KR4h0140_WYG_820-9b>¶
　　　古别離(代人答/閻士和)¶
太湖三山口吳王在時道寂寞千載心無人見春草誰¶
識(一作/堪)緘怨者持此傷懐抱孤舟畏狂風一㸃宿煙島¶
望所思兮若何月蕩漾兮空波雲離離兮北斷鴻(一作/雁)¶
眇眇兮南多身去兮天畔心折兮湖岸春風胡為兮塞¶
路使我歸夢兮撩亂¶
　　　擬長安春詞¶
春信在河源春風蕩妾魂春歌雜鶗鴂春夢繞轘轅春¶
<pb:KR4h0140_WYG_820-10a>¶
絮愁偏滿春思悶更繁春期不可定春曲嬾新翻¶
　　　效古¶
思君轉戰度交河强弄胡琴不成曲日落應愁隴底難¶
春來定夢江南數萬丈游絲是妾心惹蝶縈花亂相續¶
　　　昭君怨¶
自倚嬋娟望主恩誰知美惡忽相翻黄金不買漢宫貌¶
青塜空埋異(一作/秦)地魂¶
　　　銅雀妓¶
<pb:KR4h0140_WYG_820-10b>¶
强開尊酒向陵看憶得君王舊日懽不覺餘歌悲自斷¶
非闗艶曲轉聲難¶
　　　長門怨¶
春風日日閉長門揺蕩春心似(一作/自)夢魂誰(一作/若)遣花¶
開只笑妾不如桃李正(一作/自)無言¶
　　　哭吳縣房聳明府¶
仁人邁厚徳可謂名實全撫迹若疎曠㑹心極精研履¶
危節詎屈(廣徳初江南寇盗充斥賊通名/宰長城縣屢至害而竟不就)著論識不偏¶
<pb:KR4h0140_WYG_820-11a>¶
(公著道性/論一篇)恨以榮級淺嘉猷未及宣伊人期遠大志業¶
難比肩昭世既合并吾君藉陶甄奈何明明理與善徒¶
空詮徵教或稽聖窮源反問天一官自吳邑六翮委江¶
壖始是牽絲日翻成撤瑟年金膏果不就(房公昔日就/沈道士學長)¶
(生之術晝以/佛理難之)玉佩長此捐倚伏信冥昧夭修驚後先安¶
知忘情子愛網素已褰為有深仁感遂令眞性遷心悲¶
空林下淚灑秋景前夫子寡兄弟撫孤傷藐然傾雲為¶
慘結弔鶴共聨翩割念命歸駕訣辭向空筵樹桃陰始¶
<pb:KR4h0140_WYG_820-11b>¶
合愛客位常懸幡然(一作/怳若)逺行時崇望歸朝旋悟兹懽¶
晏隔哀被(一作/彼)嵗月延書帶變芳草履㾗移緑錢冥期¶
儻可逢生盡㑹無縁(王坦之與生法師為㝠/期前死者歸報其罪福)因願示因¶
業代君運精專(沈約死後冥中見十我因師云/師急為我造經捨    苦難)相思轉¶
寂寞獨徃西林泉欲見故人心時閲所贈篇素髙陶靖¶
節今重楚先賢芳躅將遺愛可為終古傳¶
　　　哭覺上人(時絆/剡中)¶
憶君南適越不作買山期昨得耶溪信翻為逝水悲神¶
<pb:KR4h0140_WYG_820-12a>¶
交如可見生盡杳難思白日東林下空懐歩影時¶
　　　題餘不溪廢寺¶
武源離亂後(一作武陵/罹亂後)眞界積塵埃殘月生秋水悲風¶
起故臺居人今已盡樓鴿冥還來不到無生理應堪賦¶
七哀(與宿吳匡山/破寺詩畧同)¶
　　　同李洗馬入餘不溪經辛將軍故城¶
慘慘寒城望將軍下世時髙墉暮草遍大樹野風悲壁¶
壘今惟(一作/猶)在勲庸近可思蒼然古溪上川逝共悽其¶
<pb:KR4h0140_WYG_820-12b>¶
　　　憶天台¶
箬溪朝雨散雲色似天台應是東風便吹從海上來靈¶
山逰汗漫仙石過莓苔誤到人間世經年不早廽¶
　　　萬囬寺¶
萬里稱逆化愚蠢性亦全紫紱拖身上妖姬安膝前(一/作)¶
(邊/)見他拘坐寂故我是眠禪吾知至人心杳若青冥天¶
　　　禪詩¶
萬法出無門紛紛使智昏徒稱誰氏子獨立天地元實¶
<pb:KR4h0140_WYG_820-13a>¶
際且何有物先安可存須知不動念照出萬重源¶
　　　哀教¶
本師不得已强為我著書知盡百慮遣名存萬象拘如¶
何工言子終日論虚無伊人獨𠖇冥時人以為愚¶
　　　聞鐘¶
古寺寒山上逺鐘揚好風聲餘月樹動響盡霜天空永¶
夜一禪子泠然心境中¶
　　　溪上月¶
<pb:KR4h0140_WYG_820-13b>¶
秋水月娟娟初生色界天蟾光散浦溆素影動淪漣何¶
事無心見虧盈向夜禪¶
　　　山雪¶
夕陽在西峰疊翠榮殘雪狂風卷絮廻驚猨攀玉折何¶
意山中人誤報山花發¶
　　　江上風¶
江風西復東飄暴復何窮初生虚無際稍起蕩漾中應¶
吹夏口檣竿折定蹙溢城浪花咽今朝莫怪沙岸明(一/作)¶
<pb:KR4h0140_WYG_820-14a>¶
(崩/)昨夜聲狂巻成雪¶
　　　山雨¶
一片雨山半晴長風吹落西山上滿樹蕭蕭心耳清雲¶
鶴驚亂下水香凝不然風廻雨定芭焦濕一㸃時時入¶
晝禪¶
　　　問遥山禪老¶
天與松子夀獨飲日月精復令顔子賢胡為夭其生吾¶
將尋河源上天問天何不平吾將詰仙老大道無私誰¶
<pb:KR4h0140_WYG_820-14b>¶
强名仙老難逢天不近世人何人解應盡明朝欲向翅¶
頭山問取禪公此義還¶
　　　禪思¶
眞我性無主誰為塵識昏奈何求其本若㧞大木根妄¶
以一念動勢若千波翻傷哉子桑扈蟲臂徒虚言神威¶
興外論宗邪生異源空何妨色在妙豈廢身存寂滅本¶
非寂諠譁曾未諠嗟嗟世上禪不共智者論¶
　　　支公詩¶
<pb:KR4h0140_WYG_820-15a>¶
支公飬馬復飬鶴率性無機多脱畧天生支公與凡異¶
凡情不到支公地得道由來天上仙為僧却下人間寺¶
(一作/世)道家諸子論自然此公唯許逍遥篇山隂詩友喧¶
四座佳句縱横不廢禪¶
　　　述夢¶
夢中歸見西陵雪渺渺茫茫行路絶覺來還到剡東峰¶
鄉心繚繞愁夜鐘寺北禪岡猶記得夢歸長見山重重¶
　　　赤松(一作赤/松澗)¶
<pb:KR4h0140_WYG_820-15b>¶
縁(一作/緑)岸䝉籠出見天晴沙瀝瀝(一作/歷歷)水濺濺何處羽¶
人長洗藥殘花無數逐流泉¶
　　　戲題松樹¶
為愛松聲聼不足每逢松樹遂忘還翛然此外更何事¶
笑向閒雲似我閒¶
　　　戲題二首¶
看飲逢歌日屢曛我身何似繫浮雲時人不解野僧意¶
歸去溪頭作鳥羣¶
<pb:KR4h0140_WYG_820-16a>¶
喧喧共在是非間終日誰知我自閑偶客狂歌何所為¶
欲於人事强相闗¶
　　　雜寓興¶
嗟嗟號呶子世稱謫僲儔媚俗被鮫鮹欺天薦昫脩奔¶
景謂可致馳齡言易流燕昭昧徃事嬴政亡前籌三山¶
果不見九僊忽悠悠君看牛山樂君見麋浦逰昨日千¶
金子聨綿成古邱吾將攬明月照爾生死流至樂享爰¶
居暫貽達者尤冥冥光塵内機喪成海漚¶
<pb:KR4h0140_WYG_820-16b>¶
　　　雜興六首¶
吾觀談天客工言喪其精萬物資廣庇此中何有情若¶
為昧顔跖修短怨太清髙論讓鄒子放詞徵屈生請從¶
象外推至論尤明明¶
短齡役長世擾擾晤不早嬪女身後空歡娛夢中好從¶
教西陵樹千載傷懐抱鶴駕何冥冥鼇洲去浩浩柔顔¶
感三花凋發悲蔓草月中伐桂人是誰翻使年年不衰¶
老¶
<pb:KR4h0140_WYG_820-17a>¶
誰髙齊公子泣聼雍門琴死且何足傷殊非逹人心¶
獨髙庭中鶴意逺貴氛埃有時青冥遊顧我還下來¶
白雲琅玕色一片生虚無此物若無心若何巻還舒¶
疎散遂吾性栖山更無機寥寥髙松下獨有閑雲歸精¶
意不可道冥然還掩扉¶
　　　偶然五首¶
樂禪心似蕩吾道不相妨獨悟歌還笑誰言老更狂¶
偶然(一作/世)寂無喧吾了(一作/心)心(一作/了)性源可嫌蟲食木¶
<pb:KR4h0140_WYG_820-17b>¶
不笑鳥能言¶
隱心不隱跡却欲住人寰欠樹移春樹無山看畫山居¶
喧我未錯眞意在其間¶
綺語嫌不學梵音從不翻説禪顚倒是樂殺金王孫¶
眞隱須無矯(一作不/須矯)忘名要似愚只將兩條事空却漢¶
濳夫¶
　　　問天¶
天公(一作/翁)何時有談者皆不經誰道賢人死今為傅説¶
<pb:KR4h0140_WYG_820-18a>¶
星¶
　　　寓言¶
吾道本無我未曾嫌世人如今到城市彌覺此心眞¶
　　　前溪作¶
春歌已寂寂古水自涓涓徒誤時人輩傷心作逝川¶
　　　戲作¶
乞我百萬金封我異姓王不如獨悟時大笑放清狂¶
　　　浮雲三章¶
<pb:KR4h0140_WYG_820-18b>¶
　　浮雲刺讒也葢取夫盛明之時為浮雲所䝉非不¶
　　明也小人比於君側讒言熒惑亦如浮雲之害明¶
　　予覽古史極觀君臣之際敗亡之兆生於讒慝遂¶
　　作是詩¶
浮雲浮雲集於扶桑扶桑茫茫日暮之光匪日之暮浮¶
雲之汙嗟我懐人憂心如蠧¶
浮雲浮雲集於咸池咸池微微日昃之時匪日之昃浮¶
雲之惑嗟我懐人憂心如織¶
<pb:KR4h0140_WYG_820-19a>¶
浮雲浮雲集於髙舂髙舂濛濛日夕之容匪日之夕浮¶
雲之積嗟我懐人憂心如慗¶
　　　寓言¶
人生百年我過半天生才定不可換東海釣鼇鼇不食¶
南山坐石石欲爛¶
　　　若邪春興¶
春生若邪(一作/溪)水雨後漫流通芳草行無盡清(一作/春)源¶
去不窮野煙迷極(一作/急)浦斜日起微風數處乘流望依¶
<pb:KR4h0140_WYG_820-19b>¶
稀似剡中¶
　　　晨登樂遊原望終南積雪¶
凌晨擁弊裘徑上古源頭雪霽山疑近天髙思若浮瓊¶
峰埋積翠玉嶂掩飛流曜彩含朝日揺光奪寸眸寒空¶
標瑞色爽氣襲皇州清眺何人得終當獨再遊¶
　　　送商季臯¶
比來知爾有詩名莫恨東歸學未成新豐有酒為我飲¶
消取故園傷别情¶
<pb:KR4h0140_WYG_820-20a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_820-20b>¶
　¶
　¶
　¶
　¶
　¶
　¶
　¶
御定全唐詩巻八百二十¶
