# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.265491
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百二十四
<pb:KR4h0140_WYG_224-1a>¶
　欽定四庫全書¶
御定全唐詩卷二百二十四¶
　　杜甫¶
　　　　冬日洛城北謁𤣥元皇帝廟(原注廟有吳道子/𦘕五聖圖唐書高)¶
　　　　(宗乾封元年追尊老子爲𤣥元皇帝制兩京諸/州各置廟在東都者改爲太微宫此詩作於稱)¶
　　　　(廟之時當是/開元末年)¶
　配極𤣥都閟憑虛(一作髙/一作空)禁禦(一作/籞)長守祧嚴具禮(老/君)¶
　(廟置令丞/各一員)掌節鎭非常碧瓦初寒外金莖一氣旁山河¶
<pb:KR4h0140_WYG_224-1b>¶
　扶繡户日月近雕梁仙李盤根大(老子生而能言指李/樹爲姓唐以李氏出)¶
　(自老君追/崇爲祖)猗蘭奕葉光世家遺(一作/隨)舊史(開元中奉敕/升老子莊子)¶
　(爲列傳首在/伯夷之上)道德付(一作/冠)今王(明皇親注道徳經令舉/子習之減尚書論語而)¶
　(考試/老子)畫手看前輩吳生(吳道子/陽翟人)逺擅場森羅移地軸妙¶
　絕動宫牆五聖(天寳八年明皇以符瑞相繼上髙祖太/宗高宗中宗睿宗謚號又畫像於老君)¶
　(廟/壁)聯(一作/連)龍衮千官列(一作/引)雁行冕旒俱秀發旌斾盡¶
　飛揚翠柏深留景紅棃迥得霜風箏吹玉柱露井凍(一/作)¶
　(動/)銀牀身退卑周室經傳拱漢皇谷神(老子谷神不死/注谷養也神乃)¶
<pb:KR4h0140_WYG_224-2a>¶
(五藏/之神)如不死養拙更何鄉(一作/方)¶
　　　贈韋左丞丈(濟河天寶七年以韋濟/爲  南尹遷尚書左丞)¶
左轄(六典左右丞掌管/轄省事糾察憲章)頻虛位今年得舊儒相門韋氏¶
在經術漢臣(一作/官)須時議歸前烈(一作/列)天倫恨莫俱(嗣/立)¶
(三子孚恆濟皆知/名孚恆皆先歿)鴒原荒宿草鳳沼接亨衢有客雖安¶
命衰容豈壯夫家人憂几杖甲子混泥途不謂矜餘力¶
還來謁大巫嵗寒仍顧遇日暮且踟蹰老驥思千里飢¶
鷹待一呼君能微感激亦足慰榛蕪(一作折骨/效區區)¶
<pb:KR4h0140_WYG_224-2b>¶
　　　投贈哥舒開府(翰/)二十韻(翰乃突騎施首領哥/舒部落之裔蕃人多)¶
　　　(以部落爲氏初爲王忠嗣衙將後代/爲節度屢著功河西進封西平郡王)¶
今代麒麟(一作/騏驎)閣何人第一功君王自神武駕馭必英¶
雄開府當朝傑論兵邁古風先鋒百勝(一作/戰)在略地(一/作)¶
(妙/略)兩隅空青海無(一作/飛)傳箭天山早挂弓亷頗仍走敵¶
魏絳巳和戎每惜河湟棄新兼節制通智謀垂睿(一作/眷)¶
想出入冠諸公日月低秦樹乾坤繞漢宫胡人愁逐北¶
宛馬又從東受命邊沙(一作/軍麾)逺歸來御席同軒墀曾寵¶
<pb:KR4h0140_WYG_224-3a>¶
鶴畋獵舊非熊茅土加名數山河誓始終策行遺(一作/宜)¶
戰伐契合動昭融勲業青冥上交親氣槩中未爲珠履¶
客已見(一作/是)白頭翁壯節初題柱生涯獨轉蓬幾年春¶
草歇今日暮途窮軍事留孫楚行間識呂䝉(一作鄉曲/輕周處將)¶
(軍拔吕蒙嚴武髙適輩皆共/軍事魯炅曲環輩皆其部將)防身一長劒將欲倚崆峒¶
(一作腰間有長/劒聊欲倚崆峒)¶
　　　上韋左相二十韻(見素中天寶元年改侍中爲/左相  書令爲右相十五載)¶
　　　　(見素從明皇幸蜀至巴/西詔兼左相封豳國公)¶
<pb:KR4h0140_WYG_224-3b>¶
鳳厯軒轅紀龍飛四十春八荒開夀域一氣轉洪鈞霖¶
雨思賢佐丹青憶老(一作直/一作舊)臣(原注相公之先人遺/風餘烈至今稱之)應¶
圖求駿馬驚代得麒麟沙汰江河濁調和鼎鼐新韋賢¶
初相漢范叔巳歸秦盛業今如此傳經固絕倫豫樟深¶
出地滄海闊無津北斗司喉舌東方(顧命司馬第四畢/公領之康王之誥)¶
(畢公率東方諸侯入應門右見/素兼兵部尚書故以畢公比之)領搢紳持衡留藻鑑聽¶
履上星辰獨步才超古餘波徳照鄰(一作餘隂/照北鄰)聰明過¶
管輅尺牘倒陳遵豈是池中物由來席上珍廟堂知至¶
<pb:KR4h0140_WYG_224-4a>¶
理風俗盡還淳才傑俱登用愚蒙但隱淪長卿多病久¶
子夏索居頻(一作/貧)囘首驅流俗生涯似衆人巫咸不可¶
問鄒魯莫容身感激時將晩蒼茫興有神爲公(一作/君)歌¶
此曲涕淚在衣巾¶
　　　奉贈太常張卿二十韻(均常黄鶴云均未嘗爲/太  卿此詩當是贈垍)¶
　　　(之/誤)¶
方丈三韓外崐崘萬國西建標天地闊詣絕古今迷氣¶
得神仙迥恩承雨露低(時均以求/仙得幸)相門清議衆儒術大¶
<pb:KR4h0140_WYG_224-4b>¶
名齊軒冕羅天(一作/高)闕琳琅識介珪伶官詩必誦䕫樂¶
典猶稽健筆凌鸚鵡銛鋒瑩鸊鵜友于皆挺拔公望各¶
端倪通籍踰青𤨏亨衢照紫泥靈虯傳夕箭歸馬散霜¶
蹄能事聞重譯嘉謩及逺黎弼諧方一展班序更何躋¶
適越空顚躓遊梁竟慘悽謬知終畫虎微分是醯雞萍¶
泛(一作/跡)無休日桃隂想舊蹊吹噓人所羡騰躍事仍暌¶
碧海眞難涉青雲不可梯顧深慙(一作/忘)鍛鍊才小辱提¶
攜檻束哀猨叫(一作/巧)枝驚夜鵲棲幾時陪羽獵應指釣¶
<pb:KR4h0140_WYG_224-5a>¶
璜溪¶
　　　敬贈鄭諫議十韻¶
諫官非不逹詩義早知名破的由來事先鋒孰敢爭思¶
飄雲物外(一作/動)律中鬼神驚毫髮無遺恨波瀾獨老成¶
野人寧得所天意薄浮生多病休儒服冥搜信客旌築¶
居仙縹緲旅食嵗峥嶸使者求顔闔諸公厭禰衡將期¶
一諾(一作/語)重歘使寸心傾君見途窮哭宜憂阮步兵¶
　　　奉贈鮮于京兆二十韻(鮮于仲通天寳/末爲京兆尹)¶
<pb:KR4h0140_WYG_224-5b>¶
王國稱多士賢良復幾人異才應間出(一作/世)爽氣必殊¶
倫始見張京兆宜居漢近臣驊騮開道路鵰鶚離風塵¶
侯伯知何等(一作/算)文章實致身奮飛超等級容易失沈¶
淪脱略磻谿釣操持郢匠斤雲霄今巳逼台衮更誰親¶
鳳穴雛皆好龍門客又新義聲紛感激敗績自逡巡途¶
逺(一作/永)欲何向天高難重陳學詩猶孺子(一作/子夏)鄉賦念¶
(一作/忝)嘉賓不得同鼂錯吁嗟後郄詵計疎疑翰墨時過¶
憶松筠獻納紆皇眷中間謁紫宸且隨諸彦集方覬薄¶
<pb:KR4h0140_WYG_224-6a>¶
才伸破膽遭前政(謂李/林甫)隂謀獨秉鈞微生霑忌刻萬事¶
益酸辛交合丹青地恩傾雨露辰有儒愁餓死早晩報¶
平津¶
　　　贈特進汝陽王二十韻¶
特進羣公表天人夙徳升霜蹄千里駿風翮九霄鵬服¶
禮求毫髪惟(一作/推)忠忘寢興聖情常有春朝退若無憑¶
仙醴(一作/醖)來(一作/求)浮蟻竒毛或賜鷹清闗塵不雜中使¶
日相乘晩節嬉遊簡平居孝義稱自多親棣萼誰敢問¶
<pb:KR4h0140_WYG_224-6b>¶
山陵(寧王憲薨謚譲皇帝墓/號惠陵子璡表辭不許)學業醇儒富辭(一作/才)華哲¶
匠能筆飛鸞聳立章罷鳳鶱騰精理通談笑忘形向友¶
朋寸長(一作/腸)堪繾綣一諾豈驕矜已忝歸曹植何知對¶
李膺招要恩屢至崇重力難勝披霧初歡夕髙秋爽氣¶
澄尊罍臨極浦鳬雁宿張燈花月窮游宴炎天避鬱蒸¶
硏寒金井水檐動玉壺冰瓢飲唯三徑巖棲在百層(一/作)¶
(巖居異/一塍)且(一作/謬)持蠡測海況挹酒如澠鴻寶寧全祕丹¶
梯庶可凌淮王門有(一作/下)客終不媿孫登¶
<pb:KR4h0140_WYG_224-7a>¶
　　　鄭駙馬宅宴洞中(明皇臨晉公主下嫁鄭潛曜/神禾原有蓮花洞乃鄭氏故)¶
　　　(居/)¶
主家隂洞細煙霧留客夏簟清(一作/青)琅玕春酒杯濃琥¶
珀薄冰漿椀碧碼碯寒誤疑茅堂(一作/屋)過江麓(一作/底)巳¶
入風磴霾雲端自是秦樓壓鄭谷時聞雜佩聲珊珊¶
　　　李監宅(一作李鹽鐡一云開元中李令問爲祕/書監飲饌豪奢或即其人尚有一首見)¶
　　　(吳若逸/詩中)¶
尚覺王孫貴豪家意頗濃屏開金孔雀褥隱繡芙蓉且¶
<pb:KR4h0140_WYG_224-7b>¶
食雙魚美誰看異味重門闌多喜色女壻近乘龍¶
　　　重題鄭氏東亭(原注在/新安界)¶
華亭入翠微秋日亂清暉崩石欹山樹清(一作/晴)漣曳水¶
衣(苔/也)紫鱗衝岸躍蒼隼護巢歸向晩尋征路殘雲傍馬¶
飛¶
　　　題張氏隱居二首¶
春山無伴獨相求伐木丁丁山更幽澗道餘寒歴冰雪¶
石門斜日到林丘不貪夜識金銀氣逺害朝看麋鹿遊¶
<pb:KR4h0140_WYG_224-8a>¶
乘興杳然迷出(一作/去)處對君疑是泛虛舟¶
之子時相見邀人晩興留霽(一作/濟)潭鱣發發春草鹿呦¶
呦杜酒偏勞勸張棃不外求前村山路險歸醉每無愁¶
　　　天寶初南曹小司寇舅於我太夫人(甫祖母/盧氏)堂¶
　　　下累(一作/壘)土爲山一匱(一作簣/詩同)盈尺以代彼朽¶
　　　木承諸焚香瓷甌甌甚安矣旁植慈竹蓋兹數¶
　　　峰嶔岑嬋娟宛有塵外數(一本無數/字一作格)致乃不知¶
　　　興之所至而作是詩¶
<pb:KR4h0140_WYG_224-8b>¶
一匱功盈尺三峰意出羣望中疑在野幽處欲生雲慈¶
竹春隂覆香爐曉勢分惟南將獻夀佳氣日氛氲¶
　　　龍門(即伊/闕)¶
龍門横野㫁驛樹出城來氣色皇居近金銀佛寺開往¶
還時屢改川水(一作/陸)日悠哉相閱征途上生涯盡幾迴¶
　　　奉寄河南韋尹丈人(原注甫敝廬在偃師承韋/公頻有訪問故有下句韋)¶
　　　(即韋/濟)¶
有客傳河尹逢人問孔融青囊仍隱逸章甫尚西東鼎¶
<pb:KR4h0140_WYG_224-9a>¶
食分(一作/爲)門户詞場繼國風尊榮瞻地絕疎放憶途窮¶
濁酒尋陶令丹砂訪葛洪江湖漂短(一作/裋)褐霜雪滿飛¶
蓬牢落乾坤大周流(一作/旋)道術空謬慙知薊子眞怯笑¶
揚雄盤錯神明懼謳歌徳義豐尸鄉餘土室難說祝(一/作)¶
(誰話/喌)雞翁(偃師縣有尸鄉亭/翁居尸鄉北山下)¶
　　　贈李白¶
秋來相顧尚飄蓬未就丹砂媿葛洪痛飲狂歌空度日¶
飛揚跋扈爲誰雄¶
<pb:KR4h0140_WYG_224-9b>¶
　　　與任城許主簿遊南池(池在濟/寧州境)¶
秋水通溝洫城隅進(一作/集)小船晩凉看洗馬森木亂鳴¶
蟬菱熟經時(一作/旬)雨蒲荒八月天晨朝降白露遥憶舊¶
青氊¶
　　　登兖州城樓¶
東郡趨庭日(時甫父閑爲/兖州司馬)南樓縱目初浮雲連海獄(一/作)¶
(岱/)平野入青徐孤嶂秦碑在荒城魯殿餘從來多古意¶
臨眺獨躊躇¶
<pb:KR4h0140_WYG_224-10a>¶
　　　劉九法曹鄭瑕丘石門宴集¶
秋水清無底蕭然靜客心掾曹乘逸興鞍馬去相尋(一/作)¶
(到荒/林)能吏逢聨璧華筵直一金晩來横吹好泓下亦龍¶
吟(一作尊酒宜如此人生復至/今白頭逢晩嵗相顧一悲吟)¶
　　　暫如臨邑至㟙(音/宅)山湖亭奉懷李員外率爾成¶
　　　興(鵲山湖在歴城東/門外㟙疑鵲之誤)¶
野亭逼湖水歇馬髙林間鼉吼風奔浪魚跳日映山暫¶
遊阻詞伯却望懷青闗靄靄生雲霧唯應促駕還¶
<pb:KR4h0140_WYG_224-10b>¶
　　　對雨書懷走邀許十一簿公(一作許/主簿)¶
東岳雲峰起溶溶滿太虛震雷飜幕燕驟雨落河(一作/溪)¶
魚座對賢人酒門聽長者車相邀媿泥濘騎馬到階除¶
　　　已上人茅齋(舊注謂/齊巳非)¶
已公茅屋下可以賦新詩枕簟入林僻茶瓜留客遲江¶
蓮揺白羽天棘(天門冬蔓髙丈餘其葉如絲/通志桞一名天棘則非蔓矣)夢(一作/蔓)青¶
絲空忝許詢輩難酬支遁詞¶
　　　房兵曹胡馬詩¶
<pb:KR4h0140_WYG_224-11a>¶
胡馬大宛名鋒稜瘦骨成竹批雙耳峻風入四蹄輕所¶
向無空闊眞堪託死生驍騰有如此萬里可横行¶
　　　畫鷹¶
素練風(一作/如)霜起蒼鷹畫作殊&KR1143;(荀勇切/竦也)身思狡兔側¶
目似愁胡絛鏇光堪擿軒楹勢可呼何當擊凡鳥毛血¶
灑平蕪¶
　　　與李十二白同尋范十隱居(李白集有尋魯/城北范居士詩)¶
李侯有佳句往往似隂鏗余亦東蒙客憐君如弟兄醉¶
<pb:KR4h0140_WYG_224-11b>¶
眠秋共被攜手日(一作/月)同行更想幽期處還尋北郭生¶
入門髙興發侍立小童清落景聞寒杵屯雲對古城向¶
來吟橘頌誰(一作/惟)欲(一作/與)討蓴羮不願論簪笏悠悠滄¶
海情¶
　　　臨邑舍弟書至苦雨黄河泛溢隄防之患簿領¶
　　　所憂因寄此詩用寛其意(甫有送弟穎赴齊州/詩或穎曾官臨邑)¶
二儀積風雨百谷漏波濤聞道洪河坼遥(一作/逕)連滄海¶
髙職思(一作/司)憂悄悄郡國訴嗸嗸舍弟卑棲邑防川領¶
<pb:KR4h0140_WYG_224-12a>¶
簿曹尺書前日至版築不時操難假黿鼉力空瞻烏鵲¶
毛燕南吹畎畝濟上沒蓬蒿螺蚌滿近郭蛟螭乘九皐¶
徐關深水府碣石小秋毫白屋留孤樹青天(一作/雲)矢(一/作)¶
(失/)萬艘吾衰同泛梗利涉想蟠桃倚(一作/却)賴天涯釣猶¶
能掣巨鼇¶
　　　過宋員外之問舊莊(原注員外季弟執金吾見/知於代故有下句  宋之)¶
　　　(問官考功員外郎弟之悌自/羽林將軍出爲劒南節度)¶
宋公舊池館零落守(一作/首)陽阿枉道祇從入吟詩許更¶
<pb:KR4h0140_WYG_224-12b>¶
過淹留問耆老寂莫向山河更識將軍樹悲風日暮多¶
　　　夜宴左氏莊¶
風林(一作/林風)纖月落衣露淨(一作/静)琴張暗水流花徑春星¶
帶草堂檢書燒燭短看(一作/說)劒(一作/煎茗)引杯長詩罷聞吳¶
詠扁舟意不忘¶
　　　送蔡希曾(一作/魯)都尉還隴右因寄高三十五書¶
　　　記(原注時哥舒入/奏勒蔡子先歸)¶
蔡子勇成癖彎弓西射胡健(一作/男)兒寧鬬死壯士恥爲¶
<pb:KR4h0140_WYG_224-13a>¶
儒官是先鋒得材緣挑(上/聲)戰須身輕一鳥過槍急萬人¶
呼雲幕隨開府春城赴(一作/入)上都馬頭金狎帢(一作匼/匝一作)¶
(帢/匝)駝背錦糢糊咫尺雲(一作/雪)山路(一作自至/青雲外)歸飛青(一/作)¶
(西/)海隅上公猶(一作/獨)寵錫突將且前驅漢使(一作/水)黄河¶
逺凉州白麥枯因君問消息好在阮元瑜¶
　　　春日憶李白¶
白也詩無敵(一作/數)飄然思不羣清新庾開府俊逸(一作/豪邁)¶
鮑參軍渭北春天樹江東日暮雲何時一尊酒重與細¶
<pb:KR4h0140_WYG_224-13b>¶
論(一作/話斯)文¶
　　　贈陳二補闕¶
世儒多汨沒夫子獨聲名獻納開東觀君王問長卿皁¶
雕寒始(音/試)急天馬老能行自到青冥裏休看白髪生¶
　　　寄髙三十五書記(適/)¶
歎惜髙生老新詩日又多美名人不及佳句法如何主¶
將收才子崆峒足凱歌聞君巳朱紱且得慰蹉跎¶
　　　送裵二虯作尉永嘉¶
<pb:KR4h0140_WYG_224-14a>¶
孤嶼亭何處天涯水氣中故人官就此絕境興(一作/與)誰¶
同隱吏逢梅福遊山憶謝公扁舟吾已就(一作具/一作買)把釣¶
(一作/只是)待秋風¶
　　　城西陂泛舟(即渼/陂)¶
青蛾皓齒在樓船横笛短簫悲逺天春風自信牙檣動¶
遲日徐看錦纜牽魚吹細浪揺歌(一作/欹)扇燕蹴飛花落¶
舞筵不有小舟能盪槳(一作/&KR0008;)百壺那送酒如泉¶
　　　贈田九判官(梁丘梁哥舒翰討安祿山/以田  丘爲行軍司馬)¶
<pb:KR4h0140_WYG_224-14b>¶
崆峒使節上青霄河隴降王款聖朝宛馬總肥春(或作/秦)¶
苜蓿將軍只數漢(一作/霍)嫖姚(此言哥舒翰/下言田梁丘)陳留阮瑀誰¶
爭長京兆田郎(漢靈帝目田鳳/爲京兆田郎)早見招麾下賴君才竝¶
入獨能無意向漁樵¶
　　　贈獻納使(一作無/使字)起居田舍人(澄/)¶
獻納司存雨露邊(一作/偏)地分清切任才賢舍人退食收¶
封事宫女開函近(一作/捧)御筵曉漏追飛(一作/趨)青𤨏闥晴¶
窗㸃檢白雲篇揚雄更有河東賦唯待吹噓送上天¶
<pb:KR4h0140_WYG_224-15a>¶
　　　送韋書記赴安西¶
夫子歘通貴雲泥相望懸白頭無藉(無所依藉/也作籍誤)在朱紱¶
有哀憐書記赴三捷(一作/接)公車留二年欲浮江海去此¶
别意蒼(一作/茫)然¶
　　　陪鄭廣文遊何將軍山林十首(山林在韋/曲西墖陂)¶
不識南塘(一作/唐)路今知第五橋名園依綠水野竹上青¶
霄谷口舊相得濠梁同見招平生爲幽興未惜馬蹄遥¶
百頃風潭上千重(一作/章)夏木清卑枝低結子接葉暗巢¶
<pb:KR4h0140_WYG_224-15b>¶
鶯鮮鯽銀絲膾香芹碧澗羮飜疑柁樓底晩飯越中行¶
萬里戎王子(舊注謂月/支花名)何年别月支異花開絕域滋蔓¶
匝清池漢使徒空到神農竟不知(言此花張騫未經/見本草未經載也)露¶
飜兼雨打開坼日(一作/漸)離披¶
旁舍連高竹疎籬帶晩花碾渦深沒馬藤蔓曲藏(一作/垂)¶
蛇詞賦工無(一作/何)益山林跡未賖盡捻(同/拈)書籍賣來問¶
爾東家¶
賸水滄江破殘山碣石開綠垂風折筍紅綻雨肥梅銀¶
<pb:KR4h0140_WYG_224-16a>¶
甲彈箏用金魚(一作/盤)換酒來興移無灑埽隨意坐莓苔¶
風磴吹隂(一作/梅)雪雲門吼瀑泉酒醒思臥簟衣冷欲(一/作)¶
(得/)裝緜野老來看客河魚不取錢只疑淳樸處自有一¶
山川¶
棘(一作栜/音同棘)樹寒雲色茵蔯(蒿類因陳苗/而生故名)春藕香脆添生¶
菜美隂益(一作/蓋)食單(一作/簞)凉野鶴清晨出(一作/至)山精(山/精)¶
(如人一足長四/尺夜出晝匿)白日藏石林蟠水府百里獨蒼蒼¶
憶過楊柳渚走馬定昆池(安樂公主/鑿定昆池)醉把青荷葉狂遺¶
<pb:KR4h0140_WYG_224-16b>¶
白接㒿刺船思郢客觧水乞吳兒坐對秦山晩江湖興¶
頗隨¶
牀上書連屋階前樹拂雲將軍不好武穉子總能文醒¶
酒微風入聽詩静夜分絺衣挂蘿薜凉月白紛紛¶
幽意忽不愜歸期無柰何出門流水注(一作/住)囘首白雲¶
(一作/雜花)多自笑燈前舞誰憐醉後歌祗應與朋好風雨亦¶
來過¶
　　　重過何氏五首¶
<pb:KR4h0140_WYG_224-17a>¶
問訊東橋竹將軍有報書倒衣還命駕髙枕乃吾廬花¶
妥鶯捎蝶溪喧獺趁魚重來休沐地眞作野人居¶
山雨尊仍在沙沈榻未移犬迎曾(一作/憎閒)宿客鴉䕶落巢¶
兒雲薄翠微寺(長安縣南太和谷有太和/宫後改翠微宫又改寺)天清(一作/寒)黄¶
子陂(在樊/川)向來幽興極步屣(一作履/一作屐)過東籬¶
落日平臺上春風啜茗時石闌斜㸃(一作/照)筆桐葉坐題¶
詩翡翠鳴衣桁蜻蜓立釣絲自今幽興熟(一作自逢/今日興)來往¶
亦無期¶
<pb:KR4h0140_WYG_224-17b>¶
頗怪朝參嬾應耽野趣長雨抛金鎻甲苔臥綠沈槍手¶
自移蒲柳家纔足稻粱看君用幽意白日到羲皇¶
到此應常宿相留可判年蹉跎暮容色(一作/鬢)悵望好林¶
泉何路(一作/日)霑微祿歸山買薄田斯遊(一作/終身)恐不遂把¶
酒意茫然¶
　　　冬日有懐李白¶
寂莫書齋裏終朝獨爾思更尋嘉樹傳不忘角弓詩短¶
(一作/裋)褐風霜入還丹日月遲未因乘興去空有鹿門期¶
<pb:KR4h0140_WYG_224-18a>¶
　　　杜位宅守歲(位出襄陽房官考功員外郎湖州/刺史後因李林甫諸壻貶新州甫)¶
　　　(又有寄從弟位詩云近/聞寛法離新州是也)¶
守歲阿戎(一作咸通鑑注晉宋/間人多呼弟爲阿戎)家椒盤已頌花盍簪喧¶
櫪馬列炬散林鴉四十明朝過飛騰暮景斜誰能更拘¶
束爛醉是生涯¶
　　　與鄠縣源大少府宴渼陂(得寒/字)¶
應爲西陂好金錢罄一餐飯抄雲子(碎雲母比/米之白)白瓜嚼¶
水精寒無計迴船下空愁避酒難主人情爛熳持荅翠¶
<pb:KR4h0140_WYG_224-18b>¶
琅玕¶
　　　崔駙馬山亭宴集(京城東有崔惠/童駙馬山池)¶
蕭史幽棲地林間蹋鳳毛洑流何處入亂石閉門髙客¶
醉揮金椀詩成得繡袍清秋多宴㑹(一作/賞樂)終日困香醪¶
　　　九日楊奉先㑹白水崔明府¶
今日潘懷縣(潘/岳)同時陸浚儀(陸/雲)坐開桑落酒來把菊花¶
枝天宇清霜淨公堂宿霧披晩酣留客舞鳬舄共差池¶
(一作/參差)¶
<pb:KR4h0140_WYG_224-19a>¶
　　　贈翰林張四學士(垍/)¶
翰林逼華蓋(華蓋九星/蔽覆帝座)鯨力破滄溟天上張公子宫中¶
漢客星(漢成帝每與張放㣲行稱富平侯家故童謡/曰張公子時相見徐陵詩張星舊在天河上)賦¶
詩拾翠殿佐酒望雲亭紫誥仍兼綰黄麻似六經内分¶
(一作/頒)金帶赤恩與荔枝青無復隨髙鳳空餘泣聚螢此¶
生任春草垂老獨漂萍儻憶山陽㑹悲歌在一聽¶
　　　送張二十參軍赴蜀州因呈楊五侍御¶
好去張公子通家别恨添兩行秦樹直萬點(一作/朶)蜀山¶
<pb:KR4h0140_WYG_224-19b>¶
尖御史新驄馬參軍舊紫䫇皇華吾善處於汝定無嫌¶
　　　陪諸貴公子丈八溝攜伎納凉晩際遇雨二首¶
　　　(下杜城南有第/五橋丈八溝)¶
落日放船好輕風生浪遲竹深留客處荷淨納凉時公¶
子調冰水佳人雪藕絲片雲頭上黑應是雨催詩¶
雨來霑席上風急(一作/惡)打船頭越女紅帬濕燕姬翠黛¶
愁纜侵隄柳繫幔宛(一作/卷)浪花浮歸路飜蕭颯陂塘五¶
月秋¶
<pb:KR4h0140_WYG_224-20a>¶
　　　白水明府舅宅喜雨(得過/字)¶
吾舅政如此古人誰復過碧山晴又濕白水雨偏多精¶
禱旣不昧歡娛將謂何湯年旱頗甚今日醉弦歌¶
　　　陪李金吾花下飲¶
勝地初相引余(一作/徐)行得自娛見輕吹鳥毳隨意數花¶
鬚細草稱偏(一作/偏稱)坐香醪嬾再酤醉歸應犯夜可怕李¶
金吾¶
　　　贈髙式顔¶
<pb:KR4h0140_WYG_224-20b>¶
昔别是(一作/人)何處相逢皆老夫故人還寂莫削跡共艱¶
虞自失論文友空知賣酒壚平生飛動意見爾不能無¶
　　　贈比部蕭郎中十兄(原注甫從/姑子也)¶
有美生人傑由來積徳門漢朝丞相系梁日帝王孫藴¶
藉爲郎久魁梧秉哲尊詞華傾後輩風雅藹孤鶱宅相¶
榮姻戚兒童惠討論見知眞自幼謀拙醜(一作/媿)諸昆漂¶
蕩雲天闊沈埋日月奔致君時巳晩懷古意空存中散¶
山陽鍛愚公野谷(杜山北有/愚公谷)村寧紆長者轍歸老任乾¶
<pb:KR4h0140_WYG_224-21a>¶
坤¶
　　　九日曲江¶
綴席茱茰好浮舟菡萏衰季秋時欲半(一作百年/秋巳半)九日¶
意兼悲江水清源曲荆門此路疑晩來(一作/年)髙興盡揺¶
蕩菊花期¶
　　　承沈八丈東美除膳部員外阻雨未遂馳賀奉¶
　　　寄此詩(東美乃佺/期之子)¶
今日西京掾多除内省郎(原注府掾四/人同日拜郎)通家惟沈氏謁¶
<pb:KR4h0140_WYG_224-21b>¶
帝似馮唐詩律羣公問儒門舊史長清秋便寓直列宿¶
頓輝光未暇申宴(一作/安)慰含情空激揚司存何所比膳¶
部默悽傷(原注甫大父/昔任此官)貧賤人事略經過霖潦妨禮同¶
諸父長恩豈布衣忘天路牽騏驥雲臺引棟梁徒懐貢¶
公喜颯颯鬢毛蒼¶
　　　奉留贈集賢院崔于二學士(國輔/休烈)¶
昭代將垂白途窮乃叫閽氣衝星象表詞感帝王尊天¶
老(黄帝以天/老配中台)書題目春官驗討論倚風遺鶂路隨水到¶
<pb:KR4h0140_WYG_224-22a>¶
龍門竟與蛟螭雜空聞(一作寧聞/一作寧無)燕雀喧青冥猶契闊¶
(一作連/澒洞)陵厲不(一作/小)飛飜儒術誠難起家聲庶已存故¶
山多藥物勝槩憶桃源欲整還鄕斾長懷禁掖垣謬稱¶
三賦在難述二公恩(原注甫獻三大禮賦/出身二公常謬稱述)¶
　　　故武衞將軍輓歌三首¶
嚴警當寒夜前軍落大星壯夫思感(一作/敢)決哀詔惜精¶
靈王者今無戰書生已勒銘封侯意疎闊編簡爲誰青¶
舞劒過人絕鳴弓射獸能銛鋒行愜順猛噬失蹻騰赤¶
<pb:KR4h0140_WYG_224-22b>¶
羽(一作/雨)千夫膳黃河十月冰横行沙漠外神速至今稱¶
哀輓青門去新阡絳水遥路人紛雨泣天意颯風飇部¶
曲精仍銳匈奴氣不驕無由覩雄略大樹日蕭蕭¶
　　　官定後戲贈(原注時免河西尉/爲右衞率府兵曹)¶
不作河西尉淒凉爲折腰老夫怕趨走率府且逍遥耽¶
酒須微祿狂歌託聖朝故山歸興盡囘首向風飇¶
　　　九日藍田崔氏莊¶
老去悲秋強自寛興來今(一作/終)日盡君歡羞將短髮還¶
<pb:KR4h0140_WYG_224-23a>¶
吹帽笑倩旁人爲正冠藍水逺從千澗落玉山髙並两¶
峰寒明年此㑹知誰健(一作/在)醉(一作/再)把茱茰子細看¶
　　　崔氏東山草堂¶
愛汝玉山草堂靜髙秋爽氣相(一作/多)鮮新有時自發鐘¶
磬響落日更見漁樵人盤剝白鴉谷(谷在縣東/南二十里)口栗飯¶
煑青泥坊(縣有青/泥驛)底芹(一作/蓴)何爲西莊王給事柴門空¶
閉鏁(一作/好)松筠(王維官給事中晩築輞/川别業後捨爲清源寺)¶
　　　對雪¶
<pb:KR4h0140_WYG_224-23b>¶
戰哭多新鬼愁吟獨老翁亂雲低薄暮急雪舞迴風瓢¶
棄(一作/弄)尊無綠爐存火似紅數州消息斷愁坐正書空¶
　　　月夜¶
今夜鄜州月閨中只獨看遥憐小兒女未解憶長安香¶
霧雲鬟濕清輝玉臂寒何時(一作/當)倚虛幌雙照淚痕乾¶
　　　遣興¶
驥子(宗武/小字)好男兒前年學語時問知人客姓誦得老夫¶
詩世亂憐渠小家貧仰母慈鹿門攜不遂(一作/有處)雁足繫¶
<pb:KR4h0140_WYG_224-24a>¶
難期(一作鳥道/去無期)天地軍麾滿山河戰角悲儻(一作/東)歸免¶
相失見日(一作/爾)敢辭遲¶
　　　元日寄韋氏妹¶
近聞韋氏妹迎在漢鍾離郎伯殊方鎮京華舊國移春¶
城囘北斗郢樹發南枝不見朝正使啼㾗滿面垂¶
　　　春望¶
國破山河在城春草木深感時花濺淚恨别鳥驚心烽¶
火連三月家書抵萬金白頭搔更短渾欲不勝簪¶
<pb:KR4h0140_WYG_224-24b>¶
　　　憶幼子(原注字驥子時/隔絕在鄜州)¶
驥子春猶隔鶯歌暖正繁别離驚節換聰慧(一作/惠)與誰¶
論澗水空山道柴門老樹村憶渠愁只(一作/即)睡炙背俯¶
晴軒¶
　　　一百五日夜對月¶
無家對寒食有淚如金波斫却(一作/折盡)月中桂清光應更¶
多仳(一作/披)離放紅蘂想像嚬青蛾牛女漫愁思秋期猶¶
渡河¶
<pb:KR4h0140_WYG_224-25a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_224-25b>¶
　¶
　¶
　¶
　¶
　¶
　¶
　¶
御定全唐詩卷二百二十四¶
