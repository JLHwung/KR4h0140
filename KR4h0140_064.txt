# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.686303
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六十四
<pb:KR4h0140_WYG_064-1a>¶
　欽定四庫全書¶
御定全唐詩巻六十四¶
　　姚崇¶
　姚崇初名元崇又名元之陜州人貞觀中應下筆成章¶
　舉授濮州司倉五遷夏官郎中時契丹擾河北軍機填¶
　委元崇剖析若流則天竒之超遷夏官侍郎尋同鳳閣¶
　鸞臺平章事中宗朝出為刺史睿宗立拜兵部尚書同¶
　中書門下進中書令後復貶刺史先天中還為尚書知¶
<pb:KR4h0140_WYG_064-1b>¶
　政事遷紫微令開元中與盧懷慎源乾曜同居宰執崇¶
　獨當重任明於庶務斷割不滯號稱名相尋薦宋璟自¶
　代以開府儀同三司罷政仍五日一叅入閣供奉集十¶
　巻今存詩六首¶
　　　　奉和聖製夏日遊石淙山¶
　二室三塗光地險均霜揆日處天中石泉石鏡恒留月¶
　山鳥山花競逐風周王久謝瑤池賞漢主懸慙玉樹宫¶
　别有祥煙伴佳氣能隨輕輦共蔥蔥¶
<pb:KR4h0140_WYG_064-2a>¶
　　　故洛陽城侍宴應制¶
遊豫停仙蹕登臨對晚晴川鳬連倒影巖鳥應虚聲野¶
奏風成曲山居雲作纓今朝丘壑上髙興小蓬瀛¶
　　　春日洛陽城侍宴¶
南山開寳厯北渚對芳蹊的歴風梅度參差露草低堯¶
樽臨上席舜樂下前溪任重由來醉乘酣志轉迷¶
　　　秋夜望月¶
明月有餘鑒羈人殊未安桂含秋樹晚波入夜池寒灼¶
<pb:KR4h0140_WYG_064-2b>¶
灼雲枝淨光光草露團所思迷所在長望獨長歎¶
　　　夜渡江(一作栁/中庸詩)¶
夜渚帶浮煙蒼茫晦逺天舟輕不覺動纜急始知牽聽¶
草遥尋岸聞香暗識蓮唯看孤㠶影常似客心懸¶
　　　奉和聖製龍池篇(紀事云龍池興慶宫也明皇/潛龍之地㑹要云開元元年)¶
　　　(内出祭龍池樂章十六年築/壇於興慶宫以仲春月祭之)¶
恭聞帝里生靈沼(一作/祉)應報明君鼎業新既協翠泉光¶
寳命還符白水出真人此時舜海潛龍躍此地(一作/日)堯¶
<pb:KR4h0140_WYG_064-3a>¶
河帶馬廵獨有前池一小雁叨承舊恵入天津¶
　　　句¶
扇掩将雛曲釵承墮馬鬟(見海録碎事山又見後張昌/宗太平公主  亭侍宴詩)¶
　宋璟¶
宋璟邢州南和人登進士第調上黨尉為監察御史遷¶
鳳閣舎人則天髙其才神龍初拜黄門侍郎睿宗朝以¶
吏部尚書同中書門下三品開元初進御史大夫出為¶
睦州刺史徙廣州都督還拜尚書兼侍中封廣平郡公¶
<pb:KR4h0140_WYG_064-3b>¶
後以右丞相致仕璟耿介有大節立朝屢忤權嬖被貶¶
黜卒不改其操集十巻今存詩六首¶
　　　奉和御製璟與張説源乾曜同日上官命宴都¶
　　　堂賜詩應制(本傳云開元十七年璟為尚書右/丞相張説為左丞相源乾曜為太)¶
　　　(子少傅同日拜有詔大官設饌太常奏樂㑹/百官尚書省東堂帝賦三傑詩自寫以賜)¶
丞相邦之重非賢諒不居老臣慵(一作/庸)且憊何徳以當¶
諸厚秩先為忝崇班復此除太常陳禮樂中掖降簪裾¶
聖酒山河潤仙文象緯舒冒恩懷寵錫陳力省空虚郭¶
<pb:KR4h0140_WYG_064-4a>¶
隗慙無駿馮煖媿有魚不知周勃者榮幸定何如¶
　　　奉和聖製同二相巳下羣官樂遊園宴¶
侍飲終酺㑹承恩續勝遊戴天惟慶幸選地即殊尤北¶
向祇䨇闕南臨賞一丘曲江新溜暖上苑雜花稠亹亹¶
韶弦屢戔戔賁帛周醉歸填畛陌榮耀接軒裘¶
　　　奉和聖製送張説廵邊¶
帝道薄(一作/溥)存兵王師尚有征是闗(一作/開)司馬法爰命¶
總戎行畫閫崇威信分麾盛寵榮聚觀方結轍出祖遂¶
<pb:KR4h0140_WYG_064-4b>¶
傾城聖酒江河潤天詞象緯明徳風邊草偃勝氣朔雲¶
平宰國推良器為軍挹壯(一作/美)聲至和常得體不戰即¶
亡精以智泉寜竭其徐海自清遲還廟堂坐贈别故人¶
情¶
　　　奉和聖製答張説扈從南出雀䑕谷¶
秦地雄西夏并州近北胡禹行山啟路舜在邑為都忽¶
視(一作/見)寒暄隔深思險易殊四時宗伯叙六義宰臣鋪¶
徵作宫常應星環日毎紆盛哉逢(一作/隆)道合良以致亨¶
<pb:KR4h0140_WYG_064-5a>¶
　衢¶
　　　　蒲津迎駕¶
　回鑾下蒲坂飛斾指秦京雒上黄雲送闗中紫氣迎霞¶
　朝㸔馬色月曉聽雞鳴防拒連山險長橋壓水平省方¶
　知化洽察俗覺時清天下長無事空餘襟帶名¶
　　　　送蘇尚書赴益州¶
　我望風煙接君行霰雪飛園亭若有送楊栁最依依¶
　¶
<pb:KR4h0140_WYG_064-5b>¶
　¶
　¶
　¶
　¶
　¶
　¶
　¶
御定全唐詩巻六十四¶
