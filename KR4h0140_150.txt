# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.421911
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百五十
<pb:KR4h0140_WYG_150-1a>¶
　欽定四庫全書¶
御定全唐詩巻一百五十¶
　　劉長卿¶
　　　　奉使新安自桐廬縣經嚴陵釣臺宿七里灘下¶
　　　　寄使院諸公¶
　悠然釣臺下懐古時一望江水自潺湲行人獨惆悵新¶
　安從此(一作/兹)始桂檝方蕩漾囘轉百里(一作/里閭)間青山千¶
　萬狀連崖去不斷對嶺遥相向夾岸黛色愁(一作/秋)沈沈¶
<pb:KR4h0140_WYG_150-1b>¶
　緑波上夕陽留古木水鳥拂寒浪月下扣舷聲煙中採¶
　菱唱猶憐負羈束未暇依清曠牽役徒自勞近名非所¶
　向何時故山裏却醉松花釀囘首唯白雲孤舟復誰訪¶
　　　　題虎丘寺¶
　青林虎丘寺林際翠微路仰(一作/却)見山僧來遥從飛鳥¶
　處兹峰淪寳玉千載唯丘墓埋劒人空傳鑿山龍已去¶
　捫蘿披翳薈路轉夕陽遽虎嘯崖谷寒猿鳴杉(一作/桂)松¶
　暮裵囘北樓上江海窮一顧日映千里帆鴉歸萬家樹¶
<pb:KR4h0140_WYG_150-2a>¶
蹔因愜所適果得捐外慮庭暗棲閒雲簷香滴甘露久¶
迷空寂理多為繁華故永欲投死生餘生豈能誤¶
　　　奉餞鄭中丞罷浙西節度還京¶
天上移將星元戎罷龍節三軍含怨慕横吹聲斷絶五¶
馬嘶城隅萬人臥車轍滄洲浮雲暮杳杳去帆發囘首¶
不問家歸心遥向闕煙波限吳楚日夕事淮越弔影失¶
所依側身隨下列孤蓬飛不定長劒光未滅緑綺為誰¶
彈緑芳堪自擷悵然江南春獨此湖上月千里懐去思¶
<pb:KR4h0140_WYG_150-2b>¶
百憂變華髮頌聲滿江海今古流不竭¶
　　　送裴四判官赴河西軍試¶
吏道豈易愜如君誰與儔逢年將騁驥臨事無全牛鮑¶
叔幸相知田蘇頗同遊英資挺孤秀清論含古流(一作/風流)¶
(又作/九流)出塞佐(一作/復)持簡辭家擁鳴騶憲臺貴公舉幕府¶
資良籌武士佇明試皇華難久留陽關望天盡洮水令¶
人愁萬里看一鳥曠然煙霞收晩花對古戍春雪含(一/作)¶
(寒/)邊州道路難暫隔音塵那(一作/仍)可求他時相望處明¶
<pb:KR4h0140_WYG_150-3a>¶
月西南樓¶
　　　旅次丹陽郡遇康侍御宣慰召募兼别岑單父¶
客心暮千里囘首煙花繁楚水渡歸夢春江連故園羇¶
人懐上國驕虜窺中原胡馬暫為害漢臣多負恩羽書¶
晝夜飛海(一作/塞)内風塵昏雙鬢日已白孤舟心且(一作/可)¶
論繡衣從此(一作/北)來汗馬宣王言憂憤激忠勇悲歡動¶
黎元南徐爭赴難發卒如雲屯倚劒看太白洗兵臨海¶
門故人亦滄洲少别堪傷魂積翠下京口歸潮落山根¶
<pb:KR4h0140_WYG_150-3b>¶
如何天外帆又此(一作/入此)波上尊空使憶君䖏鶯聲催淚¶
痕¶
　　　客舍贈别韋九建赴任河南韋十七造赴任鄭¶
　　　縣就便覲省¶
與子頗疇昔常時仰英髦弟兄盡公器詩賦凌風騷頃¶
者遊上國獨能光選曹香名冠二陸精鍳逢山濤且副¶
倚門望莫辭趨府勞桃花照綵服草色連青袍征馬臨¶
素滻離人傾濁醪華山微雨霽祠上殘雲髙而我倦棲¶
<pb:KR4h0140_WYG_150-4a>¶
息别君良鬱陶春風亦未已旅思空滔滔拙分甘棄置¶
窮居長蓬蒿人生未鵾化物議如鴻毛迢遞兩鄉别殷¶
勤一寶刀清琴有古調更向何人操¶
　　　送元八遊汝南¶
元生實竒邁幸此論疇昔刀筆素推髙鋒鋩久無敵縱¶
横濟時意跌宕過人蹟破産供酒錢盈門皆食客田園¶
頃失計資用深相迫生事誠可憂嚴裝逺何適世情薄¶
恩義俗態輕窮厄四海金雖多其如向人惜迢遞朗陵¶
<pb:KR4h0140_WYG_150-4b>¶
道悵望都門夕向别伊水南行看楚雲隔繁蟬動髙栁¶
疋馬嘶平澤潢潦今正深陂湖未澄碧人生不得已自¶
可甘形役勿復尊前酒離居剩悽戚¶
　　　奉和李大夫同吕評事太行苦熱行兼寄院中¶
　　　諸公仍呈王員外¶
迢遞太行路自古稱險惡千騎儼欲前羣峰望如削火¶
雲從中出(一作/起)仰視飛鳥落汗馬臥髙原危旌倚長薄¶
清風竟(一作/何)不至赤日方(一作/何)煎鑠石枯(一作/露)山木燋¶
<pb:KR4h0140_WYG_150-5a>¶
鱗窮水泉涸九重今旰食萬里傳明略諸將候軒車元¶
凶愁鼎鑊何勞短兵接自有長纓縳通越事豈難渡瀘¶
功未博朝辭羊腸阪夕望貝丘郭漳水斜遶營常山遥¶
入幕永懐姑蘇下遥寄建安作白雪和難成滄波意空¶
託陳琳書記好王粲從軍樂早晩歸漢廷隨公(一作/君)上¶
麟閣¶
　　　洛陽主簿叔知和驛承恩赴選伏辭一首¶
仲父王佐材屈身仇香位一從理京劇萬事皆容易則¶
<pb:KR4h0140_WYG_150-5b>¶
知無不可通變有餘地器宇溟渤寛文鋒鏌鋣利憧憧¶
洛陽道日夕皇華使二載出江亭一心奉王事功成良¶
可録道在知無愧天府留香名銓闈就明試賦詩皆舊¶
友攀轍多新吏綵服辭髙堂青袍擁征騎此行季春月¶
時物正鮮媚官栁陰相連桃花色如醉長安想在目前¶
路遥髣髴落日看華山關門逼青翠行襜稍已隔結戀¶
無能慰誰念尊酒間裵囘竹林意¶
　　　題寃句宋少府㕔留别¶
<pb:KR4h0140_WYG_150-6a>¶
宋侯人之秀獨歩南曹吏世上無此才天生一公器尚¶
甘黄綬屈未適青雲意洞澈萬頃陂昻藏千里驥從宦¶
聞苦節應物推髙誼薄俸不自資傾家共人費顧予倦¶
棲託終日憂窮匱開口即有求私心豈無愧幸逢東道¶
主因輟西征騎對話堪息機披文欲忘味壺觴招過客¶
几案無留事緑樹映層城蒼苔覆閒地一言重然諾累¶
夕陪宴慰何意秋風來颯然動歸思留歡殊自愜去念¶
能為累草色愁别時槐花落行次臨期仍把手此㑹良¶
<pb:KR4h0140_WYG_150-6b>¶
不易他日瓊樹枝相思勞夢寐¶
　　　罷攝官後將還舊居留辭李侍御¶
江海今為客風波失所依白雲心已負黃綬計仍非累¶
辱羣公薦頻霑一尉微去縁焚玉石來為采葑菲州縣¶
名何在漁樵事亦違故山桃李月初服薜蘿衣熊軾分¶
朝寄龍韜解賊圍風謡傳吏體雲物助兵威白雪飄詞¶
律青春發禮闈引軍横吹動援翰㨗書揮草映翻營緑¶
花臨檄羽飛全吳爭轉戰狂虜怯知機憶昨趨金節臨¶
<pb:KR4h0140_WYG_150-7a>¶
時廢玉徽俗流應不厭静者㦯相譏世難慵干謁時閒¶
喜放歸潘郎悲白髮謝客愛清輝樗散材因棄交親迹¶
已稀獨愁看五栁無事掩䨇扉世累多行路生涯向釣¶
磯榜連溪水碧家羨渚田肥旅食傷飄梗巖棲憶采薇¶
悠然獨歸去囘首望旌旗¶
　　　贈别于(一作/韋)羣投筆赴安西¶
風流一才子經史仍滿腹心鏡萬象生(一作/全)文鋒衆人¶
服頃遊靈臺下頻棄荆山玉蹭蹬空數年裵囘冀微禄¶
<pb:KR4h0140_WYG_150-7b>¶
朅來投筆硯長揖謝親族且欲圖(一作/從)變通安能守拘¶
束本持鄉曲譽肻料泥塗辱誰謂命迍邅還令計反(一/作)¶
(身/翻)覆西戎今未弭(一作/殄)胡騎屯山谷坐恃龍豹韜全輕¶
蜂蠆毒拂衣從此去擁傳一何速元帥許提攜他人佇¶
瞻矚出門寡儔侣矧乃無僮僕黠虜時相逢黄沙暮愁¶
(一作無/一作難)宿蕭條逺囘首萬里如在目漢境天西窮湖山¶
海邊緑想聞羗笛處淚盡關山曲地闊鳥飛遲風寒馬¶
毛縮邊愁殊浩蕩離思空斷續塞上(一作/下)歸限(一作/恨歸)賒¶
<pb:KR4h0140_WYG_150-8a>¶
尊前别期促知君志不小一舉凌鴻鵠且願樂從軍功¶
名在殊俗¶
　　　送薛據宰渉縣(自永樂主簿陟狀/尋復選受此官)¶
故人河山秀獨立風神異人許白睂長天資青雲器雄¶
詞變文名髙價喧時議下筆盈萬言皆合古人意一從¶
負能名數載猶卑位寶劒誠可用烹鮮是虚棄昔聞在¶
河上髙臥自無事几案終日閒蒲鞭使人畏頃因嵗月¶
滿方謝風塵吏頌徳有輿人薦賢逢八使棲鸞往已屈¶
<pb:KR4h0140_WYG_150-8b>¶
馴雀今可嗣此道如不移雲霄坐應致縣前漳水緑郭¶
外晉山翠日得謝客遊時堪陶令醉前期今尚逺握手¶
空宴慰驛路疎柳長春城百花媚裵囘白日隐暝色含¶
天地一鳥向灞陵孤雲送行騎夫君多述作而我常諷¶
味賴有瓊瑶資能寛别離思槐陰覆堂殿苔色上階砌¶
鳥倦自歸飛雲閒獨容㵝既將慕幽絶兼欲看定慧遇¶
物忘世縁還家嬾生計無生妄已息有妄心可制心鏡¶
常虚明時人自淪翳¶
<pb:KR4h0140_WYG_150-9a>¶
　　　早春贈别趙居士還江左時長卿下第歸嵩陽¶
　　　舊居¶
見君風塵裏意出風塵外自有滄洲期含情十餘載深¶
居鳳城曲(一作/北)日預龍華㑹果得(一作/有)僧家縁能遺俗¶
人態一身今已適萬物知何愛悟法電已空看心水無¶
礙且將窮妙理兼欲(一作/亦)尋勝槩何獨謝客遊當為逺¶
公輩放舟馳楚郭負杖辭秦塞目送南飛雲令人想吳¶
㑹遥思舊遊䖏髣髴疑相對夜火金陵城春煙石頭瀨¶
<pb:KR4h0140_WYG_150-9b>¶
滄波極天末萬里明如帶一片孤客帆飄然向青(一作/殘)¶
靄楚天合(一作/含)江氣雲色常霮䨴隐見湖中山相連數¶
州内君行意可得全與時人背歸路隨楓林還鄉念蓴¶
菜顧予尚羈束何幸承眄睞素願徒自勤清機本難逮¶
累幸忝賔薦末路逢沙汰濩落名不成裵囘意空大逢¶
時雖(一作/難)貴達守道甘易退逆旅鄉夢頻春風客心碎¶
别君日已逺離念無明晦予亦返柴荆山田事耕耒¶
　　　夜宴洛陽程九主簿宅送楊三山人往天台尋¶
<pb:KR4h0140_WYG_150-10a>¶
　　　智者禪師隠居¶
東林問逋客何處棲幽偏滿腹萬餘巻息機三十年志¶
圖良已久鬢髮空蒼然調嘯寄疎曠形骸如棄捐本家¶
關西族别業嵩陽田雲臥能獨往山棲幸周旋垂竿不¶
在魚賣藥不為錢藜杖閒倚壁松花常醉眠頃辭青溪¶
隠來訪赤縣仙南畆自甘賤中朝唯愛賢仍空世諦法¶
逺結天台縁魏闕從此去滄洲知所便主人瓊枝秀寵¶
别瑶華篇落日掃塵榻春風吹客船此行頗目適物外¶
<pb:KR4h0140_WYG_150-10b>¶
誰能牽弄棹白蘋裏挂帆飛鳥邊落潮見孤嶼徹底觀¶
澄漣雁過湖上月猿聲峰際天羣峰趨海嶠千里黛相¶
連遥倚赤城上曈曈初日圓昔聞智公隐此地常安禪¶
千載已如夢一燈今尚傳雲龕閉遺影石窟無人煙古¶
寺暗喬木春崖鳴細泉流塵既寂寞緬想增嬋娟山鳥¶
怨庭樹門人思歩蓮夷猶懐永路悵望臨清川漁人來¶
夢裏沙鷗飛眼前獨遊豈易愜羣動多相纒羨爾五湖¶
夜往來閒扣舷¶
<pb:KR4h0140_WYG_150-11a>¶
　　　𤓰洲驛奉餞張侍御公拜膳部郎中却復憲臺¶
　　　充賀蘭大夫留後使之嶺南時侍御先在淮南¶
　　　幕府¶
太華髙標峻青陽淑氣盤属辭傾渤澥稱價掩琅玕楊¶
葉頻推中芸香早拜官後來慚轍跡先達仰門䦨佐劇¶
勞黄綬提綱疾素餐風生趨府歩筆偃觸邪冠骨鯁知¶
難屈鋒鋩豈易干佇將調玉鉉翻自落金丸異議那容¶
直專權本畏彈寸心寧有負三黜竟無端適喜鴻私降¶
<pb:KR4h0140_WYG_150-11b>¶
旋驚羽檄攢國憐朝市易人怨虎狼殘天地龍初見風¶
塵虜未殫隨川歸少海就日背長安副相榮分寄輸忠¶
義不刋擊胡馳汗馬遷蜀扈鳴鑾月罷名卿署星懸上¶
將壇三軍揺斾出百越畫圖觀茅茹能相引泥沙肯再¶
蟠兼榮知任重交辟許才難勁直隨臺柏芳香動省蘭¶
璧從全趙去鵬自北溟摶星象銜新寵風霜帶舊寒是¶
非生倚伏榮辱繫悲歡疇昔偏殊眄屯䝉獨永歎不才¶
成擁腫失計似邯鄲江國傷移律家山憶考槃一為鷗¶
<pb:KR4h0140_WYG_150-12a>¶
鳥誤三見露華團囘首青雲裏應憐濁水瀾愧將生事¶
托羞向鬢毛看知已傷愆素他人自好丹鄉春連楚越¶
旅宿寄風湍世路東流水滄江一釣竿松聲伯禹穴草¶
色子陵灘度嶺情何遽臨流興未䦨梅花分路逺揚子¶
上潮寛夢想懐依倚煙波限渺漫且愁無去雁寧冀少¶
囘鸞極浦春帆迥空郊晩騎單獨憐南渡月今夕送歸¶
鞍¶
　　　至徳三年春正月時謬䝉差攝海鹽令聞王師¶
<pb:KR4h0140_WYG_150-12b>¶
　　　收二京因書事寄上浙西節度李侍郎中丞行¶
　　　營五十韻¶
天上胡星孛人間(一作/東山)反氣横風塵生汗馬河洛縱長¶
鯨本謂(一作/為)才非據誰知(一作/防)禍已萌食叅將可待誅¶
錯輙為名萬里兵鋒接三時羽檄驚負恩殊鳥獸流毒¶
遍黎氓朝市成蕪沒干戈起戰争人心懸反覆(一作/覆載)天¶
道暫虚盈略地侵中土傳烽到上京王師陷魑魅帝座¶
逼欃槍渭水嘶胡馬秦山泣漢兵關原馳萬騎煙火亂¶
<pb:KR4h0140_WYG_150-13a>¶
千甍鳳駕瞻西幸龍樓議(一作/向)北征自將行破竹誰學¶
去吹笙白日重輪慶𤣥穹再造榮鬼神潛釋(一作/畜)憤夷¶
狄逺輸誠海内戎衣卷關中賊壘平山川隨轉戰草木¶
困(一作/助)横行區宇神功立謳歌(一作/謡)帝業成天囘萬象¶
慶龍見五雲迎小苑春猶在長安日更明星辰歸正位¶
(一作/路)雷雨發殘生文物登前古簫韶下太清未央新栁¶
色長樂舊鐘聲八使推邦彦中司案國程蒼生矚伊吕¶
明主仗(一作/伏)韓彭兇醜將除蔓姦豪已負荆世危看柱¶
<pb:KR4h0140_WYG_150-13b>¶
石時難識忠貞薄伐徴貔虎長驅擁斾旌吳山依重鎮¶
江月帶行營金石懸詞律煙雲動筆精運籌初減竈調¶
鼎未和羮北虜傳初解東人望已傾池塘催謝客花木¶
待春卿昔忝登龍首能傷困驥鳴艱難悲伏(一作/仗)劒提¶
握喜懸衡巴曲誰堪聽秦臺自有情遂令辭短褐仍欲¶
請長纓久客田園廢初官印綬輕榛蕪上國路苔蘚北¶
山楹嬾慢羞趨府驅馳憶退耕榴花無暇醉蓬髪帶愁¶
縈地僻方言異身微俗慮(一作/累)并家憐䨇鯉斷才媿小¶
<pb:KR4h0140_WYG_150-14a>¶
鱗烹滄海今猶滯青陽歳又更洲香生杜若谿煖(一作/逺)¶
戲鵁鶄煙水(一作/雪)宜春候褰關(一作/開)值晩晴潮聲來萬¶
井山色映孤城旅夢親喬木歸心亂早鶯倘無知已在¶
今已訪蓬瀛¶
　　　尋張逸人山居¶
危石纔通鳥道空山更有人家桃源定在深處澗水浮¶
來落花¶
　　　發越州赴潤州使院留别鮑侍御¶
<pb:KR4h0140_WYG_150-14b>¶
對水看山别離孤舟日暮行遲江南江北春草獨向金¶
陵去時¶
　　　送陸灃還吳中(一作李/嘉祐詩)¶
𤓰歩寒潮送客楊柳(一作/花)暮雨沾衣故山南望何處秋¶
草連天獨歸¶
　　　苕溪酬梁耿别後見寄(一作荅秦徴君徐少府/春日見集苕溪酬梁耿)¶
　　　(别後見/寄六言)¶
清川永路何極(一作清溪/落日初低)落日(一作/惆悵)孤舟解攜鳥向(一/作)¶
<pb:KR4h0140_WYG_150-15a>¶
(去/)平蕪逺近人隨流水東西白雲千里萬里明月前溪¶
後溪惆悵(一作/獨恨)長沙謫去江潭芳(一作/春)草萋萋¶
　　　蛇浦橋下重送嚴維¶
秋風䬃䬃鳴條風月相和寂寥黄葉一離一别青山暮¶
暮朝朝寒江漸出髙岸古木猶依斷橋明日行人已逺¶
空餘淚滴囘潮¶
　　　七里灘重送¶
秋江𣺌𣺌水空波越客孤舟欲榜歌手折衰楊悲老大¶
<pb:KR4h0140_WYG_150-15b>¶
故人零落已無多¶
　　　家園𤓰熟是故蕭相公所遺𤓰種悽然感舊因¶
　　　賦此詩¶
事去人亡跡自留黄花緑蔕不勝愁誰能更向青門外¶
秋草茫茫覓故侯¶
　　　重送裴郎中貶吉州¶
猿啼客散暮江頭人自傷心水自流同作逐臣君更逺¶
青山萬里一孤舟¶
<pb:KR4h0140_WYG_150-16a>¶
　　　尋盛禪師蘭若¶
秋草黄花覆古阡隔林何處起人煙山僧獨在山中老¶
唯有寒松見少年¶
　　　寄許尊師¶
獨上雲梯入翠微䝉䝉(一作/濛濛)煙雪映巖扉世人知在中¶
峰裏遥禮青山恨不歸¶
　　　酬李穆見寄¶
孤舟相訪至天涯萬轉雲山路更賒欲掃柴門迎逺客¶
<pb:KR4h0140_WYG_150-16b>¶
青苔黄葉滿貧家¶
　　　送王司馬秩滿西歸¶
漢主(一作/代)何時(一作/人)放(一作/訪)逐臣江邊幾度送歸人同¶
官歲嵗先辭滿唯有青山伴老身¶
　　　寄别朱拾遺¶
天書逺召滄浪客幾度臨岐病未能江海茫茫春欲遍¶
行人一騎發金陵¶
　　　㑹赦後酬主簿所問¶
<pb:KR4h0140_WYG_150-17a>¶
江南海北長相憶淺水深山獨掩扉重見太平身(一作/人)¶
已老桃源久住不能歸¶
　　　贈秦系¶
向風長嘯戴紗巾野鶴由來不可親明日東歸變名姓¶
五湖煙水覓何人¶
　　　酬靈徹公相招¶
石磵泉聲久不聞獨臨長路雪紛紛如今漸欲生黄髮¶
願脫頭冠與白雲¶
<pb:KR4h0140_WYG_150-17b>¶
　　　贈崔九載華¶
憐君一見一悲歌歲歲無如老去何白屋漸看秋草沒¶
青雲莫道故人多¶
　　　同崔載華贈日本聘使¶
憐君異域朝周逺積水連天何處通遥指來從初日外¶
始知更有扶桑東¶
　　　送建州陸使君¶
漢庭初拜建安侯天子臨軒寄所憂從此向南無限路¶
<pb:KR4h0140_WYG_150-18a>¶
䨇旌已去水悠悠¶
　　　送秦侍御外甥張篆之福州謁鮑大夫秦侍御¶
　　　與大夫有舊¶
萬里閩中去𣺌然孤舟水(一作/海)上入寒煙轅門拜首儒¶
衣弊貌似牢之豈不憐¶
　　　聞奉迎皇太后使沈判官至因有此作(太后徳/宗皇帝)¶
　　　(母也安史之亂失於東都帝即位/分命使臣周行天下求訪終不得)¶
長樂宫人掃落花君王正候五雲車萬方臣妾同瞻望¶
<pb:KR4h0140_WYG_150-18b>¶
疑在曾城阿母家¶
　　　送劉萱之道州謁崔大夫¶
沅水悠悠湘水春臨岐南望一沾巾信陵門下三千客¶
君到長沙見幾人¶
　　　過鄭山人所居¶
寂寂孤鶯啼杏園寥寥一犬吠桃源(一作白首深藏谷/口村春山犬吠武)¶
(陵/原)落花芳草無尋處萬壑千峰獨閉門¶
　　　奉送賀若郎中賊退後之杭州¶
<pb:KR4h0140_WYG_150-19a>¶
江上初收戰馬塵鶯聲栁色待行春䨇旌誰道來何暮¶
萬井如今有幾人¶
　　　爪洲驛重送梁郎中赴吉州¶
渺𣺌雲山去幾重依依獨聽廣陵鐘明朝借問南來客¶
五馬雙旌何處逢¶
　　　奉使鄂渚至烏江道中作¶
滄洲不復戀魚竿白髮那堪戴鐵冠客路向南何處是¶
蘆花千(一作/十)里雪漫漫¶
<pb:KR4h0140_WYG_150-19b>¶
　　　新息道中作¶
蕭條獨向汝南行客路多逢漢騎營古木蒼蒼離亂後¶
幾家同住一孤城¶
　　　春日宴魏萬成湘水亭¶
何年家住(一作/在)此江濵幾度門前北渚春白髮亂生相¶
顧老黄鶯自語豈知人¶
　　　重送道標上人¶
衡陽千里去人稀遥逐孤雲入翠微春草青青新覆地¶
<pb:KR4h0140_WYG_150-20a>¶
深山無路若為歸¶
　　　送李判官之潤州行營¶
萬里辭家事鼓鼙金陵驛路楚雲西江春不肯留歸(一/作)¶
(行/)客草色青青送馬蹄¶
　　　將赴南巴至餘干别李十二¶
江上花催問禮人鄱陽鶯報越鄉春誰憐此别悲歡異¶
萬里青山送逐臣¶
　　　時平後春日思歸¶
<pb:KR4h0140_WYG_150-20b>¶
一尉何曾及布衣時平却憶臥柴扉故園栁色催南客¶
春水桃花待北歸¶
　　　送陶十赴杭州攝掾¶
莫歎江城一掾卑滄洲未是阻心期浙中山色千萬狀¶
門外潮聲朝暮時¶
　　　使還七里瀨上逢薛承規赴江西貶官¶
遷客歸人醉晩寒孤舟暫泊子陵灘憐君更去三千里¶
落日青山江上看¶
<pb:KR4h0140_WYG_150-21a>¶
　　　使囘赴蘇州道中作¶
春風何事逺相催路盡天涯始却囘萬里無人空楚水¶
孤帆送客到魚臺¶
　　　昭陽曲¶
昨夜承恩宿未央羅衣猶帶御衣(一作/爐)香芙蓉帳小雲¶
屏暗楊栁風多水殿凉¶
　　　罪所留繫每夜聞長洲軍笛聲¶
白日浮雲閉不開黄沙誰問冶長猜只憐横笛關山月¶
<pb:KR4h0140_WYG_150-21b>¶
知處愁人夜夜來¶
　　　贈微上人¶
禪門來往翠微間萬里千峰在剡(一作/别)山何時共到天¶
台裏身與浮雲處處閒¶
　　　東湖送朱逸人歸¶
山色湖光併在東扁舟歸去有樵風莫道野人無外事¶
開田鑿井白雲中¶
　　　舟中送李十八(一作/送僧)¶
<pb:KR4h0140_WYG_150-22a>¶
　釋子身心無有分(一作/紛)獨將衣鉢去人羣相思晩望西¶
　林寺唯有鐘聲出白雲¶
　　　　送李穆歸淮南¶
　揚州春草新年緑未去先愁去不歸淮水問君來早晩¶
　老(一作/無)人偏畏過芳菲¶
　　　　晩春歸山居題忩前竹(一作錢起詩題云/暮春歸故山草堂)¶
　溪上(一作/谷口)殘春黄鳥稀辛夷花盡杏花飛始憐幽竹山¶
　窗下不改清陰待我歸¶
<pb:KR4h0140_WYG_150-22b>¶
　¶
　¶
　¶
　¶
　¶
　¶
　¶
御定全唐詩巻一百五十¶
