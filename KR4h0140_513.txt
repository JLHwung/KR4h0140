# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:51.536441
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百十三
<pb:KR4h0140_WYG_513-1a>¶
　欽定四庫全書¶
御定全唐詩巻五百十三¶
　　裵夷直¶
　裵夷直字禮卿河東人擢進士第文宗時厯右拾遺禮¶
　部員外郎進中書舍人武宗即位出刺杭州斥驩州司¶
　戸參軍宣宗初復拜江華等州刺史終散騎常侍詩一¶
　卷¶
　　　　獻歳(一作獻/劉蕢)書情¶
<pb:KR4h0140_WYG_513-1b>¶
　白髪添雙鬢空宫(一作/過)又一年音書鴻不到夢寐兔空¶
　懸地逺星辰側天髙雨露偏聖期(一作/朝)知有感雲海漫¶
　相連¶
　　　　奉和大梁相公重九日軍中宴㑹之什¶
　今古同嘉節歡娛但異名陶公縁緑醑謝傳為蒼生酒¶
　泛金英麗詩通玉律清何言辭物累方繫萬人情¶
　　　　奉和大梁相公同張員外重九日宴集¶
　重九思嘉節追歡從謝公酒清欺玉露菊盛愧金風不¶
<pb:KR4h0140_WYG_513-2a>¶
待秋蟾白須沈落照紅更將門下客酬和管絃中¶
　　　同樂天中秋夜洛河翫月二首¶
清洛半秋懸璧月綵船當夕泛銀河蒼龍頷底珠皆没¶
白帝心邊鏡乍磨海上幾時霜雪積人間此夜管絃多¶
須知天地為鑪意盡取黄金鑄作波¶
不熱不寒三五夕晴川明(一作/朗)月正相臨千珠競沒蒼¶
龍頷一鏡髙懸白帝心幾處淒涼縁地逺有時惆悵值¶
雲陰如何清洛如清晝共見初升又見沈¶
<pb:KR4h0140_WYG_513-2b>¶
　　　和邢郎中病中重陽强遊樂遊原¶
嘉晨令節共陶陶風景牽情並不勞曉日整冠蘭室靜¶
秋原騎馬菊花髙晴光一一呈金刹詩思浸浸逼水曹¶
何必銷憂憑外物祇將清韻敵春醪¶
　　　觀淬龍泉劒¶
歐冶將成器風胡幸見逢發硎思剸玉投水化為龍詎¶
肯蔵深(一作/深蔵)匣終期用刜鐘蓮花生寳鍔秋日勵霜鋒¶
鍊質纔三尺吹毛過百重擊磨如不倦提握願長從(一/作)¶
<pb:KR4h0140_WYG_513-3a>¶
(决雲今得便/提出剪奸凶)¶
　　　春色滿皇州¶
寒銷山水地春遍帝王州北闕晴光動南山喜氣浮夭¶
紅粧暖樹急緑走陰溝思婦開香閣王孫上玉樓氛氲¶
直城北駘蕩曲江頭今日靈臺下翻然却是愁¶
　　　亞夫碎玉斗(一作裵/次元詩)¶
雄謀竟不決寳玉終不愛倐爾霜刃揮颯然春氷碎飛¶
光動旗幟散響驚環珮霜灑繡障前星流錦筵内圖王¶
<pb:KR4h0140_WYG_513-3b>¶
業已失為虜言空悔獨有青史中英風觀(一作/冠)千載¶
　　　水亭¶
歳律行將變君恩竟未回門前即潮水朝去暮常來¶
　　　揚州寄諸子¶
千里隔烟波孤舟宿何處遥思耿不眠淮南夜風雨¶
　　　酬盧郎中遊寺見招不遇¶
偶出送山客不知遊梵宫秋光古松下誰伴一仙翁¶
　　　寓言¶
<pb:KR4h0140_WYG_513-4a>¶
秋樹却逢暖未凋能幾時何須尚松桂揺動暫青枝¶
　　　唁人喪侍兒¶
夜晴河耿耿春恨草綿綿唯有嫦娥月從今照墓田¶
　　　席上夜別張主簿¶
紅燭翦還明緑尊添又滿不愁前路長只畏今宵短¶
　　　方丈泉¶
循涯不知淺見底似非深永日無波浪澄澄照我心¶
　　　晩望¶
<pb:KR4h0140_WYG_513-4b>¶
日下夕陰長前山凝積翠白鳥一行飛聨聨粉書字¶
　　　前山¶
只謂一蒼翠不知猶數重晩來雲映處更見兩三峰¶
　　　發交州日留題解鍊師房¶
久喜房廊接今成道路賒明朝回首處此地是天涯¶
　　　令和州買松¶
好覔凌霜質仍須帶雨栽須知剖竹日便是看松來¶
　　　題斷金集後(一作令/狐楚詩)¶
<pb:KR4h0140_WYG_513-5a>¶
一覽斷金集再悲埋玉人牙弦千古絶珠淚萬行新¶
　　　晚涼¶
簷前蔽日多髙樹竹下添池有小渠山客野僧歸去後¶
晩涼移案獨臨書¶
　　　和周侍御洛城雪¶
天街飛轡踏瓊英四顧全疑在玉京一種相如抽祕思¶
兔園那比鳳凰城¶
　　　奉和大梁相公送人二首¶
<pb:KR4h0140_WYG_513-5b>¶
謝公日日傷離別又向西堂送阿連想到月中秋已盡¶
鏡河應羨月團圓¶
北津楊柳迎煙緑南岸䦨干映水紅君到襄陽渡江處¶
始應回首憶羊公¶
　　　酬唐仁烈相別後喜阻風未發見寄¶
離心一起淚雙流春浪無情也白頭風若有知須放去¶
莫教重別又重愁¶
　　　秦中卧病思歸¶
<pb:KR4h0140_WYG_513-6a>¶
索索涼風滿樹頭破窗殘月五更秋病身歸處吳江上¶
一寸心中萬里愁¶
　　　送王繢¶
翠羽長將玉樹期偶然飛下肯多時翩翩一路嵐陰晩¶
却入青葱宿舊枝¶
　　　贈美人琴絃¶
應從玉指到金徽萬態千情料可知今夜燈前湘水怨¶
殷勤封在七條絲¶
<pb:KR4h0140_WYG_513-6b>¶
　　　病中知皇子波荷花盛發寄王繢¶
十里蓮塘路不賒病來簾外是天涯煩君四句遥相寄¶
應得詩中便看花¶
　　　戲唐仁烈(一作歳日先把屠/蘇酒戲唐仁烈)¶
自知年幾偏應少先把屠蘇不讓春儻更數年逢此日¶
還應惆悵羨他人¶
　　　上下七盤二首¶
斗回山路掩皇州二載歡娛一望休從此萬重青嶂合¶
<pb:KR4h0140_WYG_513-7a>¶
無因更得重回頭¶
商山半月雨漫漫偶值新晴下七盤山似換來天似洗¶
可憐風日到長安¶
　　　八月十五日夜¶
去年今夜在商州還為清光上驛樓宛是依依舊顔色¶
自憐人換幾般愁¶
　　　南詔朱藤杖¶
六節南藤色似朱拄行階砌勝人扶㑹須將入深山去¶
<pb:KR4h0140_WYG_513-7b>¶
倚看雲泉作老夫¶
　　　夜意¶
蕭疎盡地林無影浩蕩連天月有波獨立空亭人睡後¶
洛橋風便水聲多¶
　　　漫作¶
月色莫來孤寢處春風又向別人家梁園桃李雖無數¶
斷定今年不看花¶
　　　訪劉君¶
<pb:KR4h0140_WYG_513-8a>¶
擾擾馳蹄又走輪五更飛盡九衢塵靈芝破觀深松院¶
還有齋時未起人¶
　　　楊柳枝詞¶
已作緑絲籠曉日又成飛絮撲晴波隋家不合栽楊柳¶
長遣行人春恨多¶
　　　寄杭州崔使君¶
朝下歸來只閉關羨君髙步出人寰三年不見塵中事¶
滿眼江濤送雪山¶
<pb:KR4h0140_WYG_513-8b>¶
　　　窮冬曲江閒歩¶
雪盡南坡鴈北飛草根春意勝春暉曲江永日無人到¶
獨遶寒池又獨歸¶
　　　省中題新植雙松¶
端坐髙宫起逺心雲髙水闊共幽沈更堂寓直將誰語¶
自種雙松伴夜吟¶
　　　崇山郡¶
地盡炎荒瘴海頭聖朝今又放驩兠交州已在南天外¶
<pb:KR4h0140_WYG_513-9a>¶
更過交州四五州¶
　　　臨水¶
一見心原斷百憂益知身世兩悠悠江亭獨倚䦨干處¶
人亦無言水自流¶
　　　題江上柳寄李使君¶
桂江南渡無楊柳見此令人眼暫明應學郡中賢太守¶
依依相向許多情¶
　　　江上見月懐古¶
<pb:KR4h0140_WYG_513-9b>¶
月上江平夜不風伏波遺跡半成空今宵倍欲悲陵谷¶
銅柱分明在水中¶
　　　鸚鵡¶
勸爾莫移禽鳥性翠毛紅觜任天真如今漫學人言巧¶
解語終須累爾身¶
　　　寄婺州李給事二首¶
心盡玉皇恩已逺跡留江郡宦應孤不知壯氣今何似¶
猶得凌雲貫日無¶
<pb:KR4h0140_WYG_513-10a>¶
瘴鬼翻能念直心五年相遇不相侵目前唯有思君病¶
無底滄溟未是深¶
　　　秋日¶
六眸龜北涼應早三足烏南日正長常記京關怨揺落¶
如今目斷滿林霜¶
　　　遣意¶
梧桐墜露悲先朽松桂凌霜倚後枯不是世間長在物¶
蹔分貞脆竟何殊¶
<pb:KR4h0140_WYG_513-10b>¶
　　　戲酬惟賞上人¶
師是浮雲無著身我居塵網敢相親應從海上秋風便¶
偶自飛來不為人¶
　　　寓言¶
流水頽陽不暫停東流西落兩無情不是世間人自老¶
古來華髪此中生¶
　　　憶家¶
天海相連無盡處夢魂來往尚應難誰言南海無霜雪¶
<pb:KR4h0140_WYG_513-11a>¶
　試向愁人兩鬢看¶
　　　　留客¶
　青梅欲熟笋初長嫩緑新陰遶砌涼湖館翛然無俗客¶
　白衣居士且匡牀¶
　　　　別蘄春王判官¶
　四十年來貞久故三千里外暫相逢今日一杯成逺別¶
　烟波渺渺恨重重¶
　　　　將發循州社日於所居館宴送¶
<pb:KR4h0140_WYG_513-11b>¶
　浪花如雪疉江風社過髙秋萬恨中明日便隨江燕去¶
　依依俱是故巢空¶
　¶
　¶
　¶
　¶
　¶
御定全唐詩卷五百十三¶
