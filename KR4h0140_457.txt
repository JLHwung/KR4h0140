# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:49.408087
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百五十七
<pb:KR4h0140_WYG_457-1a>¶
　欽定四庫全書¶
御定全唐詩巻四百五十七¶
　　白居易¶
　　　　寄獻北都留守裵令公(并序從今本以序為/題此  英華本増)¶
　　　司徒令公分守東洛移鎮北都一心勤王三月成¶
　　　政形容盛徳實在歌詩况辱知音敢不先唱輙奉¶
　　　五言四十韻寄獻以抒下情¶
　天上中台正人間一品髙(中書令上應中/台司徒官一品)休眀值堯舜¶
<pb:KR4h0140_WYG_457-1b>¶
　勲業過蕭曹始擅文三㨗(進士及第博學/制策連登三科)終兼武六韜¶
　動人名赫赫憂國意忉忉盪(一作/伐)蔡擒封豕(吳元/濟也)平齊¶
　斬巨鼇(李師/道也)兩河收土宇四海定波濤寵重移宫籥(自/東)¶
　(都留守授/北京留守)恩新換閫旄保釐東宅静(周公召公/東治洛邑)守䕶北¶
　門牢晉國封疆闊并州士馬豪胡兵驚赤幟邉雁避烏¶
　號令下流如水仁霑澤似膏路喧歌五袴軍醉感單醪¶
　将校森貔武賔僚儼雋髦客無煩夜柝吏不犯秋毫神¶
　在臺駘助魂亡獫狁逃徳星銷彗孛霖雨㓕腥臊烽戍¶
<pb:KR4h0140_WYG_457-2a>¶
髙臨代闗河逺控洮汾雲晴(一作/時)漠漠朔吹冷颾颾豹¶
尾交牙㦸蚪鬚捧佩刀通天白犀帯照地紫麟袍羌管¶
吹楊栁燕姬酌蒲萄(蒲萄酒/出太原)銀含鑿落醆(一作/線)金屑琵¶
琶槽遥想從軍樂應忘報國勞紫微留(一作/含)北闕(中書/令即)¶
(紫微/令也)綠野寄東臯(綠野堂在東/都午橋荘也)忽憶前時㑹多慙下客¶
叨清宵陪讌話美景從逰遨花月還同賞琴詩雅自操¶
朱絃拂宫徵洪筆振風騷近竹開方丈依林架桔橰春¶
池八九曲畫舫兩三艘徑滑苔黏屐潭深水沒篙綠絲¶
<pb:KR4h0140_WYG_457-2b>¶
縈岸栁紅粉映樓桃(皆午橋荘/中佳境)為穆先陳醴(居易每十/齋日在㑹)¶
(常䝉以二勒/湯代酒也)招劉共藉糟(劉夢/得也)舞鬟金翡翠歌頸玉蠐¶
螬盛徳終難過(一作/退)明時豈易遭公雖慕張范(張良/范蠡)帝¶
未舎伊臯眷戀心方結踟蹰首已搔鸞皇上寥廓燕雀¶
任蓬蒿欲獻文狂簡徒煩思鬱陶可憐四百字輕重抵¶
鴻毛¶
　　　和東川楊慕巢尚書府中獨坐感戚在懐見寄¶
　　　十四韻(慕巢感戚䖍州弟䘮逝感已之榮/盛有歸洛之意故叙而和之也)¶
<pb:KR4h0140_WYG_457-3a>¶
我是知君者君今意若何窮通時不定苦樂事相和東¶
蜀歡殊渥西江歎逝波只緣榮貴極翻使感傷多行斷¶
風驚雁(慕巢及楊九楊十前年/来兄弟三人各在一處)年侵日下坡片心休慘¶
戚雙鬢已蹉跎紫綬黄金印青幢白玉珂老将榮補貼¶
愁用道銷磨外府饒杯酒中堂有綺羅應須引滿飲何¶
不放狂歌錦水通巴峡香山對洛河将軍馳鐵馬少傅¶
歩銅駝深契憐松竹髙情憶薜蘿懸車年甚逺未敢故¶
(一作/放)相過¶
<pb:KR4h0140_WYG_457-3b>¶
　　　分司洛中多暇數與諸客宴逰醉後狂吟偶成¶
　　　十韻因招夢得賔客兼呈思黯寄章公¶
性與時相逺身将世兩忘寄名朝士籍寓興少年場老¶
豈無談笑貧猶有酒漿隨時来伴侣逐日用風光數數¶
逰何爽些些病未妨天教榮啟樂人恕接輿狂改業為¶
逋客移家住醉鄉不論招夢得兼擬誘奇章要路風波¶
險權門市井忙世間無可戀不是不思量¶
　　　小嵗日喜談氏外孫女孩滿月¶
<pb:KR4h0140_WYG_457-4a>¶
今旦夫妻喜他人豈得知自嗟生女晩敢訝見孫遲物¶
以稀為貴情因老更慈新年逢吉日滿月乞名時(因名/引珠)¶
桂燎熏花果蘭湯洗玉肌懐中有可抱何必是男兒¶
　　　閒吟贈皇甫郎中親家翁(新與皇/甫結姻)¶
誰能嗟歎光陰暮豈得憂愁活計貧忽忽不知頭上事¶
時時猶憶眼中人早為良友非交勢晩接嘉姻不失親¶
最喜兩家婚嫁畢一時抽得尚平身¶
　　　夢得卧病攜酒相尋先以此寄¶
<pb:KR4h0140_WYG_457-4b>¶
病来知少客誰可以為娛日晏開門未秋寒有酒無自¶
宜相慰問何必待招呼小疾無妨飲還須挈一壺¶
　　　酬思黯戲贈同用狂字¶
鍾乳三千兩金釵十二行妬他心似火欺我鬢如霜(思/黯)¶
(自誇前後服鍾乳三千兩甚得力而歌/舞之妓頗多来詩謔予羸老故戲荅之)慰老資歌笑銷¶
愁仰酒漿眼看狂不得狂得且須狂¶
　　　又戲荅絶句(来句云不是道公狂不/得恨公逢我不教狂)¶
狂夫與我兩相忘故態些些亦不妨縱酒放歌聊自樂¶
<pb:KR4h0140_WYG_457-5a>¶
接輿争解教人狂¶
　　　令狐相公與夢得交情素深眷予分亦不淺一¶
　　　聞薨逝相頋泫然旋有使来得前月未殁之前¶
　　　數日書及詩寄贈夢得哀吟悲歎寄情于詩詩¶
　　　成示予感而繼和¶
緘題重叠語殷勤存沒交親自此分前月使来猶理命¶
今朝詩到是遺文銀鉤見晩書無報玉樹埋深哭不聞¶
最感一行絶筆字尚言千萬樂天君(令狐與夢得手札/後云見樂天君為)¶
<pb:KR4h0140_WYG_457-5b>¶
(伸千萬/之誠也)¶
　　　洛下雪中頻與劉李二賔客宴集因寄汴州李¶
　　　尚書¶
水南水北雪紛紛雪裏歡逰莫厭頻日日暗(一作/多)来唯¶
老病年年少去是交親碧氊帳暖梅花濕紅燎爐香竹¶
葉春今日鄒枚俱在洛梁園置酒召何人¶
　　　看夢得題荅李侍郎詩詩中有文星之句因戲¶
　　　和之¶
<pb:KR4h0140_WYG_457-6a>¶
看題錦繡報瓊瓌俱是人天第一才好遣文星守躔次¶
亦須防有客星来¶
　　　閒適¶
禄俸優饒官不卑就中閒適是分司風光暖助逰行(一/作)¶
(人/)處雨雪寒供飲宴時肥馬輕裘還且有麤歌薄酒亦¶
相隨微躬所要今皆得只是蹉跎得校遲¶
　　　戲荅思黯(思黯有能筝/者以此戲之)¶
何時得見十三弦待取無雲有月天願得金波眀似鏡¶
<pb:KR4h0140_WYG_457-6b>¶
鏡中照出月中仙¶
　　　酬裵令公贈馬相戲(裵詩云君若有心求逸足/我還留意在名姝葢引妾)¶
　　　(換馬戲意亦/有所屬也)¶
安石風流無奈何欲将赤驥換青娥不辭便送東山去¶
臨老何人與唱歌¶
　　　新嵗贈夢得¶
暮齒忽将及同心私自憐漸衰宜減食已喜更加年紫¶
綬行聮袂籃轝出比肩與君同甲子嵗酒合誰先¶
<pb:KR4h0140_WYG_457-7a>¶
　　　早春持齋荅皇甫十見贈¶
正月晴和風氣(一作/景)新紛紛已有醉逰人帝城花笑長¶
齋客三(一作/二)十年来負早春¶
　　　戲贈夢得兼呈思黯¶
霜(一作/雙)鬢莫欺今老矣(傳曰今老矣/無能為也)一杯莫笑更陶然¶
陳郎中處為髙户裵使君前作少年(陳商郎中酒户涓/滴裵洽使君年九)¶
(十/餘)頋我獨狂多自哂與君同病最相憐月終齋滿誰開¶
素須擬(一作/䛏)竒章置一筵¶
<pb:KR4h0140_WYG_457-7b>¶
　　　早春憶逰思黯南荘因寄長句¶
南荘勝處心常憶借問軒車早晩逰美景難忘竹廊下¶
好風争奈栁橋頭冰消見水多扵地雪霽看山盡入樓¶
若待春深始同賞鶯殘花落却堪愁¶
　　　酬皇甫十早春對雪見贈¶
漠漠復雰雰東風散玉塵眀催竹窗暁寒退栁園春緑¶
醖(一作/醑)香堪憶紅爐暖可親忍心三兩日莫作破齋人¶
　　　奉和思黯自題南荘見示兼呈夢得¶
<pb:KR4h0140_WYG_457-8a>¶
謝家别墅最新奇山展屏風花夹籬曉月漸沈橋脚底¶
晨光初照屋梁時臺頭有酒鶯呼客水面無塵風洗池¶
除却吟詩兩閒客此中情状更誰知¶
　　　送蘄春李十九使君赴郡¶
可憐官職好文詞五十專城未是遲曉日鏡前無白髪¶
春風門外有紅旗郡中何處堪攜酒席上誰人解和詩¶
唯共交親開口笑知君不及洛陽時¶
　　　自題酒庫¶
<pb:KR4h0140_WYG_457-8b>¶
野鶴一辭籠虛舟長任風送愁還閙處移老入閒中身¶
更求何事天将富此翁此翁何處富酒庫不曽空(劉仁/軌詩)¶
(云天将富此翁/以一醉為富也)¶
　　　寒食日寄楊東川¶
不知楊六逢寒食作(古做/字)底歡娛過此辰兜率寺髙宜¶
望月嘉陵江近好逰春蠻旗似火行隨馬蜀妓如花坐¶
遶身不使黔婁夫婦看誇張富貴向何人¶
　　　醉後聽唱桂華曲(詩云遥知天上桂華孤試問/嫦娥更要無月宮幸有閒田)¶
<pb:KR4h0140_WYG_457-9a>¶
　　　(地何不中央種兩株此曲/韻怨切聽輙感人故云爾)¶
桂華詞意苦丁寧唱到常娥醉便醒此是人間腸斷曲¶
莫教不得意人聽¶
　　　酬夢得以予五月長齋延僧徒絶賔友見戲十¶
　　　韻¶
賔客嬾逢迎翛然池館清簷閒空燕語林静未蟬鳴葷¶
血還(一作/初)休食杯觴亦罷傾三春多放逸五月暫修行¶
香印朝煙細紗燈夕焰眀交逰諸長老師事古先生(竺/乾)¶
<pb:KR4h0140_WYG_457-9b>¶
(古先/生也)禪後心彌寂齋来體更輕不唯忘肉味兼擬滅風¶
情䝉以聲聞待難将戲論争虛空若有佛靈運恐先成¶
　　　奉和裵令公三月上已日逰太原龍泉憶去嵗¶
　　　禊洛見示之作(依来體/雜言)¶
去嵗暮春上已共泛洛水中流今嵗暮春上已獨立香¶
山下頭風光閒寂寂旌斾逺悠悠丞相府歸晉國太行¶
山礙并州鵬背負天龜曵尾雲泥不可得同逰¶
　　　又和令公新開龍泉晉水二池¶
<pb:KR4h0140_WYG_457-10a>¶
舊有潢汚泊今為白水塘(詩云方塘/含白水)笙歌聞四面樓閣¶
在中央春變煙波色晴添樹木光龍泉信為美莫忘午¶
橋荘¶
　　　早夏曉興贈夢得¶
窗眀簾薄透朝光卧整巾簪起下牀背壁燈殘經宿焰¶
開箱衣帯隔年香無情亦任他春去不醉争銷得晝長¶
一部清商一壺酒與君眀日暖新堂¶
　　　春日題乾元寺上方最髙峰亭¶
<pb:KR4h0140_WYG_457-10b>¶
危亭絶頂四無鄰見盡三千世界春但覺虛空無障礙¶
不知髙下幾由旬迴看官路三條線却望都城一片塵¶
賔客暫逰無半日王侯不到便終身始知天造空閒境¶
不為忙人富貴人¶
　　　奉和思黯相公以李蘇州所寄太湖石奇状絶¶
　　　倫因題二十韻見示兼呈夢得¶
錯落復崔嵬蒼然玉一堆峰駢仙掌出罅坼劍門開峭¶
頂髙危矣盤根下壮哉精神欺竹樹氣色壓亭臺隐起¶
<pb:KR4h0140_WYG_457-11a>¶
磷磷状凝成瑟瑟胚㢘稜露鋒刃清越扣瓊瑰岌嶪形¶
将動巍峩勢欲摧竒應潛鬼怪靈合蓄雲(一作/風)雷黛潤¶
霑新雨斑眀㸃古苔未曾棲鳥雀不肻染塵埃尖削琅¶
玕筍窪剜瑪瑙罍海神移碣石畫障簇天台在世為尤¶
物如人負逸才渡江一葦載入洛五丁推出處雖無意¶
升沈亦有媒(媒為李/蘇州)㧞從水府底置向相庭隈對稱吟¶
詩句看宜把酒杯終隨金礪用不學玉山頽疎傅心偏¶
愛園公眼屢迴共嗟無此分虛管太湖来(居易與夢得/俱典姑蘇而)¶
<pb:KR4h0140_WYG_457-11b>¶
(不獲/此石)¶
　　　奉和思黯相公雨後林園四韻見示¶
新晴夏景好復此池邉地煙樹緑含滋水風清有味便¶
成林下隐都忘門前事騎吏引歸軒始知身富貴¶
　　　晩夏閒居絶無賔客欲尋夢得先寄此詩¶
魚筍朝餐飽蕉紗暑服輕欲為窗下寝先倚水邉行晴¶
引鶴雙舞秋生蟬一聲無人解相訪有酒共誰傾老更¶
諳時事閒多見物情只應劉與白二叟自相迎¶
<pb:KR4h0140_WYG_457-12a>¶
　　　寄李蘄州¶
下車書奏龔黄課動筆詩傳鮑謝風江郡謳謡誇杜母¶
洛城(一作/陽)歡㑹憶車公笛愁春盡梅花裏簟冷秋生薤¶
葉中(蘄州出好笛/并薤葉簟)不道蘄州歌酒少使君難稱與誰同¶
　　　酬思黯相公晩夏雨後感秋見贈¶
暮去朝来無歇期炎涼闇向雨中移夜長祗合愁人覺¶
秋冷先應瘦客知兩幅彩箋揮逸翰一聲寒玉振清辭¶
無憂無病身榮貴何故沈吟亦感時¶
<pb:KR4h0140_WYG_457-12b>¶
　　　久雨閒悶對酒偶吟¶
淒淒苦雨暗銅駞嫋嫋涼風起漕(在到/切)河自夏及秋晴¶
日少從朝至暮悶時多鷺臨池立窺魚笱隼傍林飛拂¶
雀羅頼有杯中神聖物百憂無奈十分何¶
　　　雨後秋涼¶
夜来秋雨後秋氣颯然新團扇先辭手生衣不著身更¶
添砧引思難與簟相親此境誰偏覺貧閒老瘦人¶
　　　酬夢得早秋夜對月見寄¶
<pb:KR4h0140_WYG_457-13a>¶
吾衰寡情趣君病懶經過其奈西樓上新秋眀月何庭¶
蕪淒白露池色澹金波況是初長夜東城砧杵多¶
　　　題謝公東山障子¶
賢愚共在浮生内貴賤同趍羣動間多見忙時已衰病¶
少聞健日肻休閒鷹飢受緤從難退鶴老乗軒亦不還¶
唯有風流謝安石拂衣攜妓入東山¶
　　　謝楊東川寄衣服¶
年年衰老交逰少處處蕭條書信稀唯有巢兄不相忘¶
<pb:KR4h0140_WYG_457-13b>¶
春茶未斷寄秋衣¶
　　　詠懐寄皇甫朗之¶
老大多情足往還招僧待客夜開闗學調氣後衰中健¶
不用心来閙處閒養病未能辭薄俸忘名何必入深山¶
與君别有相知分同置身扵木雁間¶
　　　東城晩歸¶
一條卭杖懸龜榼雙角吳童控馬銜晩入東城誰識我¶
短靴低帽白蕉衫¶
<pb:KR4h0140_WYG_457-14a>¶
　　　與夢得沽酒閒飲且約後期¶
少時猶不憂生計老後誰能惜酒錢共把十千沽一斗¶
相看七十欠三年閒徴雅令窮經史醉聽清吟勝管弦¶
更待菊黄家醖熟共君一醉一陶然¶
　　　與牛家妓樂雨後合宴¶
玉管清弦聲旖旎翠釵紅袖坐參差兩家合奏洞房夜¶
八月連陰秋雨時歌臉有情凝睇久舞腰無力轉帬遲¶
人間歡樂無過此上界西方即不知¶
<pb:KR4h0140_WYG_457-14b>¶
　　　和楊六尚書喜兩弟漢公轉吳興魯士賜章服¶
　　　命賔開宴用慶恩榮賦長句見示¶
華筵賀客日紛紛劍外歡娛洛下聞朱紱寵光新照地¶
彤襜喜氣逺凌雲榮聮花蕚詩難和樂助塤箎酒易醺¶
感羨料應知我意今生此事不如君¶
　　　自詠¶
鬚白面微紅醺醺半醉中百年隨手過萬事轉頭空卧¶
疾瘦居士行歌狂老翁仍聞好事者将我畫屏風¶
<pb:KR4h0140_WYG_457-15a>¶
　　　夢得相過援琴命酒因彈秋思偶詠所懐兼寄¶
　　　繼之待價二相府¶
閒居静侶偶相招小飲初酣琴欲調我正風前㺯秋思¶
君應天上聽雲韶(雲韶雅曲上多/與宰相同聽之)時和始見陶鈞力物¶
遂方知盛聖朝雙鳳栖梧魚在藻飛沈隨分各逍遥¶
　　　九月八日酬皇甫十見贈¶
君方對酒綴詩章我正持齋坐道場處處追逰雖不去¶
時時吟詠亦無妨霜蓬舊鬢三分白露菊新花一半黄¶
<pb:KR4h0140_WYG_457-15b>¶
惆悵東籬不同醉陶家眀日是重陽¶
　　　慕巢尚書書云室人欲為置(一作/買)一歌者非所¶
　　　安也以詩相報因而和之¶
東川巳過二三春南國須求一兩人富貴大都多老大¶
歡娛太半為親賔如愁翠黛應堪重買笑黄金莫訴貧¶
他日相逢一杯酒尊前還要落梁塵¶
　　　杪秋獨夜¶
無限少年非我伴可憐清夜與誰同歡娛牢落中心少¶
<pb:KR4h0140_WYG_457-16a>¶
親故凋零四面空紅葉樹飄風起後白鬚人立月眀中¶
前頭更有蕭條物老菊衰蘭三兩叢¶
　　　憑李睦州訪徐凝山人(凝即睦州/之民也)¶
郡守輕詩客鄉人薄釣翁解憐徐處士唯有李郎中¶
　　　蘇州故吏¶
江南故吏别来久今日池邉識我無不獨使君頭似雪¶
華亭鶴死白蓮枯(蓮鶴皆蘇/州同来)¶
　　　得楊湖州書頗誇撫民接賔縱酒題詩因以絶¶
<pb:KR4h0140_WYG_457-16b>¶
　　　句戲之¶
豈獨愛民兼愛客不唯能飲又能文白蘋洲上春傳語¶
栁使君輸楊使君¶
　　　天宮(一作/官)閣秋晴晩望¶
洛城秋霽後梵閣暮登時此日風煙好今秋節候遲霞¶
光紅泛豓樹影碧參差莫慮言歸晩牛家有宿期¶
　　　酬夢得暮秋晴夜對月相憶¶
霽月光如練盈庭復滿池秋深無熱後夜淺未寒時露¶
<pb:KR4h0140_WYG_457-17a>¶
葉團荒菊風枝落病梨相思懶相訪應是各年衰¶
　　　同夢得和思黯見贈来詩中先叙三人同讌之¶
　　　歡次有歎𩯭髪漸衰嫌孫子催老之意因酬(一/作)¶
　　　(繼/)妍唱兼吟鄙懐¶
醉伴騰騰白與劉何朝何夕不同逰留連燈下眀猶飲¶
斷送尊前倒即休催老莫嫌孫稚長加年須喜鬢毛秋¶
教他伯道争存活無子無孫亦白頭¶
　　　聽歌¶
<pb:KR4h0140_WYG_457-17b>¶
管妙弦清歌入雲老人合眼醉醺醺誠知不及當年聽¶
猶覺聞時勝不聞¶
　　　三年冬隨事鋪設小堂寝處稍似稳暖因念衰¶
　　　病偶吟所懐¶
小宅非全陋中堂不甚卑聊堪㑹親族足以貯妻兒暖¶
帳迎冬設温爐向夜施裘新青兎褐褥軟白猨皮似鹿¶
眠深草如雞宿稳枝逐身安枕席隨事有屏帷病致衰¶
殘早貧營活計遲由来蠶老後方是繭成時¶
<pb:KR4h0140_WYG_457-18a>¶
　　　初冬即事呈夢得¶
青氊帳暖喜微雪紅地爐深宜早寒走筆小詩能和否¶
潑醅新酒試嘗看僧来乞食因留宿客到開尊便共歡¶
臨老交親零落盡希君恕我取人寛¶
　　　自罷河南已換七尹每一入府悵然舊逰因宿¶
　　　内㕔偶題西壁兼呈韋尹常侍¶
每日河南府依然似到家杯嘗七尹酒(七官酒味不/同備嘗之矣)樹¶
看十年花(即府中/新果園)且健須歡喜雖衰莫歎嗟迎門無故¶
<pb:KR4h0140_WYG_457-18b>¶
吏侍坐有新娃暖閣謀宵宴寒庭放晩衙主人留宿定¶
一任夕陽斜¶
　　　天寒晩起引酌詠懐寄許州王尚書汝州李常¶
　　　侍¶
葉覆冰池雪滿山日髙慵起未開闗寒来更亦無過醉¶
老後何由可得閒四海故交唯許汝十年貧健是樊蠻¶
相思莫忘櫻桃㑹一放狂歌一破顔(櫻桃花時數與許/汝二君歡㑹甚樂)¶
　　　四年春¶
<pb:KR4h0140_WYG_457-19a>¶
栁梢黄嫩草芽新又入開成第四春近日放慵多不出¶
少年嫌老可相親分司吉傅頻過舎致仕崔卿擬卜鄰¶
時輩推遷年事到往還多是白頭人¶
　　　白髪¶
白髪生来三十年而今鬚鬢盡皤然歌吟終日如狂叟¶
衰疾多時似瘦仙八戒夜持香火印三光(一作/元)朝念蘂¶
珠篇其餘便被春收拾不作閒逰即醉眠¶
　　　追歡偶作¶
<pb:KR4h0140_WYG_457-19b>¶
追歡逐樂少閒時補貼(一作/帖)平生得事遲何處花開曾¶
後看誰家酒熟不先知石樓月下吹蘆管金谷風前舞¶
栁枝十聽春啼變鶯舌三嫌老醜換蛾眉樂天一過難¶
知分猶自咨嗟兩鬢絲(蘆管栁枝已下皆/十年来洛中之事)¶
　　　公垂尚書以白馬見寄光潔稳善以詩謝之¶
翩翩白馬稱金羈領綴銀花尾曳絲毛色鮮眀人盡愛¶
性靈馴善主偏知免将妾換慙来處試使奴牽欲上時¶
不蹶不驚行歩稳最宜山簡醉中騎¶
<pb:KR4h0140_WYG_457-20a>¶
　　　西樓獨立¶
身著白衣頭似雪時時醉立小樓中路人迴顧應相怪¶
十一年来見此翁¶
　　　書事詠懐¶
官俸将生計雖貧豈敢嫌金多輸陸賈酒足勝陶潛(陶/潛)¶
(詩云常苦/酒不足)牀煖僧敷坐樓晴妓巻簾日遭齋破用(毎月/常持)¶
(十/齋)春賴閏加添(是年閏/正月也)老向歡彌切狂扵飲不㢘十年¶
閒未足亦恐渉無厭¶
<pb:KR4h0140_WYG_457-20b>¶
　　　酬夢得比萱草見贈(来篇云唯君比萱/草相見可忘憂)¶
杜康能散悶萱草解忘憂借問萱逢杜何如白見劉老¶
衰勝少夭閒樂笑忙愁試問同年内何人得白頭¶
　　　問皇甫十¶
苦樂心由我窮通命任他坐傾張翰酒行唱接輿歌榮¶
盛傍看好優閒自適多知君能斷事勝負兩如何¶
　　　早春獨登天宫閣(一作/闕)¶
天宫日暖閣門開獨上迎春飲一杯無限逰人遥怪我¶
<pb:KR4h0140_WYG_457-21a>¶
縁何最老最先来¶
　　　送蘇州李使君赴郡二絶句¶
憶抛印綬辭吳郡衰病當時已有餘今日賀君兼自喜¶
八迴看換舊銅魚(予自罷蘇州及/兹換八刺史也)¶
館娃宫深春日長(館娃宫今/靈巖寺也)烏鵲橋髙秋夜凉(烏鵲橋/在蘇州)¶
(南/門)風月不知人世變奉君直似奉吳王¶
　　　長洲曲新詞¶
茂苑綺羅佳麗地女湖桃李豓陽時心奴已死胡容老¶
<pb:KR4h0140_WYG_457-21b>¶
後輩風流是阿誰¶
　　　憶江南詞三首(此曲亦名謝秋/娘毎首五句)¶
江南好風景舊曽諳日出江花紅勝火春来江水緑如¶
藍能不憶江南¶
江南憶最憶是杭州山寺月中尋桂子郡亭枕上看潮¶
頭何日更重逰¶
江南憶其次憶吳宫吳酒一杯春竹葉吳娃雙舞醉芙¶
蓉早晩復相逢¶
<pb:KR4h0140_WYG_457-22a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_457-22b>¶
　¶
　¶
　¶
　¶
　¶
　¶
　¶
御定全唐詩巻四百五十七¶
