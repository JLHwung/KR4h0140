# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.679582
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百六十一
<pb:KR4h0140_WYG_161-1a>¶
　欽定四庫全書¶
御定全唐詩巻一百六十一¶
　　李白¶
　李白字太白隴西成紀人涼武昭王暠九世孫或曰山¶
　東人或曰蜀人白少有逸才志氣宏放飄然有超世之¶
　心初隱岷山益州長史蘇頲見而異之曰是子天才英¶
　特可比相如天寳初至長安徃見賀知章知章見其文¶
　歎曰子謪仙人也言於明皇召見金鑾殿奏頌一篇帝¶
<pb:KR4h0140_WYG_161-1b>¶
　賜食親為調羮有詔供奉翰林白猶與酒徒飲於市帝¶
　坐沈香亭子意有所感欲得白為樂章召入而白已醉¶
　左右以水頮面稍解援筆成文婉麗精切帝愛其才數¶
　宴見白常侍帝醉使髙力士脫鞾力士素貴恥之摘其¶
　詩以激楊貴妃帝欲官白妃輙沮止白自知不為親近¶
　所容懇求還山帝賜金放還乃浪跡江湖終日沈飲永¶
　王璘都督江陵辟為僚佐璘謀亂兵敗白坐長流夜郎¶
　㑹赦得還族人陽氷為當塗令白徃依之代宗立以左¶
<pb:KR4h0140_WYG_161-2a>¶
拾遺召而白已卒文宗時詔以白歌詩裵旻劒舞張旭¶
草書為三絶云集三十巻今編詩二十五巻¶
　　　古風¶
大雅久不作吾衰竟誰陳王風委蔓草戰國多荆榛龍¶
虎相啖食兵戈逮狂秦正聲何微茫哀怨起騷人揚馬¶
激頹波開流蕩無垠廢興雖萬變憲章亦已淪自從建¶
安来綺麗不足珍聖代復元古垂衣貴清真羣才屬休¶
明乗運共躍鱗文質相炳煥衆星羅秋旻我志在刪述¶
<pb:KR4h0140_WYG_161-2b>¶
垂輝暎千春希聖如有立絶筆於獲麟¶
蟾蜍薄太清蝕此瑶臺月圎光虧中天金魄遂淪没螮¶
蝀入紫微大明夷朝暉浮雲隔兩曜萬象昏隂霏蕭蕭¶
長門宫昔是今已非桂蠧花不實天霜下嚴威沈歎終¶
永夕感我涕沾衣¶
秦皇掃六合虎視何雄哉飛(一作/揮)劒決浮雲諸侯盡西¶
来明斷自天啟大畧駕羣才収兵鑄金人函谷正東開¶
銘功㑹稽嶺騁望瑯琊臺刑徒七十萬起土驪山隈尚¶
<pb:KR4h0140_WYG_161-3a>¶
採不死藥茫然使心哀連弩射海魚長鯨正崔嵬額鼻¶
象五嶽揚波噴雲雷鬐鬛蔽青天何由覩蓬萊徐市載¶
秦女樓船㡬時廻但見三泉下金棺塟寒灰¶
鳯飛九千仞五章僃綵珍銜書且虚歸空入周與秦横¶
絶歴四海所居未得隣吾營紫河車千載落風塵藥物¶
秘海嶽採鉛青溪濵時登大樓山舉手(一作/首)望仙真羽¶
駕滅去影颷車絶廻輪尚恐丹液遲志願不及申徒霜¶
鏡中髮羞彼鶴上人桃李何處開此花非我春唯應清¶
<pb:KR4h0140_WYG_161-3b>¶
都境長與韓衆親¶
太白何蒼蒼星辰上森列去天三百里邈爾與世絶中¶
有綠髮翁披雲臥松雪不笑亦不語𡨕棲在巖穴我来¶
逢真人長跪問寳訣粲然啟玉齒(一作忽/自哂)授以鍊藥說¶
銘骨傳其語竦身已電滅仰望不可及蒼然五情熱吾¶
將營丹砂永與世人别¶
代馬不思越越禽不戀燕情性有所習土風固其然(一/作)¶
(其固/然)昔别雁門闗今戍龍庭前驚沙亂海日飛雪迷胡¶
<pb:KR4h0140_WYG_161-4a>¶
天蟣蝨生虎鶡心魂逐旌㫋苦戰功不賞忠誠難可宣¶
誰憐李飛將白首没三邊¶
五鶴西北来飛飛淩太清仙人緑雲上自道安期名两¶
两白玉童雙吹紫鸞笙去影忽不見回風送天聲我欲¶
一問之(一作舉首/逺望之)飄然若流星願餐金光草夀與天齊¶
傾(一作客有鶴上仙飛飛淩太清揚言碧雲裏自道安/期名两两白玉童雙吹紫鸞笙飄然下倒影倐忽無)¶
(留形遺我金光草服之四體/輕將随赤松去對博坐蓬灜)¶
咸陽二三月宫栁黄金枝緑幘誰家子賣珠輕薄兒日¶
<pb:KR4h0140_WYG_161-4b>¶
暮醉酒歸白馬驕且馳意氣人所仰冶逰方及時子雲¶
不曉事晩獻長楊辭賦達身已老草𤣥鬢若絲投閣良¶
可歎但為此輩嗤¶
莊周夢胡蝶胡蝶為莊周一體更變易萬事良悠悠乃¶
知蓬萊水復作清淺流青門種瓜人舊日東陵侯富貴¶
故(一作/固)如此營營何所求¶
齊有倜儻生魯連特髙妙明月出海底一朝開光曜却¶
秦振英聲後世仰末照意輕千金贈顧向平原笑吾亦¶
<pb:KR4h0140_WYG_161-5a>¶
澹蕩人拂衣可同調¶
黄河走東溟白日落西海逝川與流光飄忽不相待春¶
容捨我去秋髮已衰改人生非寒松年貎豈長在吾當¶
乗雲螭吸㬌駐光彩(一作誰能學天/飛三秀與君採)¶
松栢夲孤直難為桃李顔昭昭嚴子陵垂釣滄波間身¶
將客星隱心與浮雲閒長揖萬乗君還歸富春山清風¶
灑六合邈然不可攀使我長歎息𡨕棲巖石間¶
君平既棄世世亦棄君平觀變窮太易探元化羣生寂¶
<pb:KR4h0140_WYG_161-5b>¶
寞綴道論空簾閉幽情騶虞不虚来鸑鴦有時鳴安知¶
天漢上白日懸髙名海客去已久誰人測沈㝠¶
胡闗饒風沙蕭索竟終古木落秋草黄登髙望戎虜荒¶
城空大漠邊邑無遺堵白骨横千霜嵯峨蔽榛莽借問¶
誰凌虐天驕毒威武赫怒我聖皇勞師事鼙鼓陽和變¶
殺氣發卒騷中土三十六萬人哀哀淚如雨且悲就行¶
役安得營農圃不見征戍兒豈知闗山苦(一夲此下有/争鋒徒死節)¶
(秉鉞皆庸䜿戰士死蒿/莱將軍獲圭組四句)李牧今不在邊人飼豺虎¶
<pb:KR4h0140_WYG_161-6a>¶
燕昭延郭隗遂築黄金臺劇辛方趙至鄒衍復齊来奈¶
何青雲士棄我如塵埃珠玉買歌笑糟糠飬賢才方知¶
黄鶴舉千里獨裵回¶
寳劒雙蛟龍雪花照芙蓉精光射天地雷騰不可衝一¶
去别金匣飛沈失相從風胡滅已久所以潜其鋒吳水¶
深萬丈楚山邈千重雌雄終不隔神物㑹當(一作/相)逢¶
金華牧羊兒乃是紫煙客我願從之逰未去髮已白不¶
知繁華子擾擾何所廹崑山採瓊蘂(一作/㽔)可以煉精魄¶
<pb:KR4h0140_WYG_161-6b>¶
天津三月時千門桃與李朝為斷腸花暮逐東流水前¶
水復後水古今相續流新人非舊人年年橋上逰雞鳴¶
海色動謁帝羅公侯月落西上陽(一作上/陽西)餘輝半城樓¶
衣冠照雲日朝下散皇州鞍馬如飛龍黄金絡馬頭行¶
人皆辟易志氣横嵩丘入門上髙堂列鼎錯珍羞香風¶
引趙舞清管随齊謳七十紫鴛鴦雙雙戯庭幽行樂争¶
晝夜自言度千秋功成身不退自古多愆尤黄犬空歎¶
息緑珠成釁讐何如鴟夷子散髮櫂(一作/弄)扁舟¶
<pb:KR4h0140_WYG_161-7a>¶
西嶽(一作/上)蓮花山迢迢見明星素手把芙蓉虚歩躡太¶
清霓裳曵廣帶飄拂昇天行邀我登雲臺髙揖衛叔卿¶
恍恍與之去駕鴻凌紫㝠俯視洛陽川茫茫走胡兵流¶
血塗野草豺狼盡冠纓¶
昔我逰齊都登華不注峯茲山何峻秀緑翠如芙蓉蕭¶
颯古仙人了知是赤松借子一白鹿自挾两青龍含笑¶
凌倒㬌欣然願相從(一夲此十/句作一首)泣與親友别欲語再三¶
咽朂君青松心努力保霜雪世路多險艱白日欺紅顔¶
<pb:KR4h0140_WYG_161-7b>¶
分手各千里去去何時還(一夲此八/句作一首)在世復㡬時倐如¶
飄風度空聞紫金經白首愁相誤撫已忽自笑沈吟為¶
誰故名利徒煎熬安得閒余歩終留赤玉舄東上蓬莱¶
(一作/山)路秦帝如我求蒼蒼但煙霧(一夲此十二/句作一首)¶
郢客吟白雪遺響飛青天徒勞歌此曲舉世誰為傳試¶
為巴人唱和者乃數千吞聲何足道歎息空淒然¶
秦水别隴首幽咽多悲聲胡馬顧朔雪躞蹀長嘶鳴感¶
物動我心緬然含歸情昔視秋蛾飛今見春蠶生嫋嫋¶
<pb:KR4h0140_WYG_161-8a>¶
桑柘葉萋萋栁垂榮急節謝流水覊心揺懸旌揮涕且¶
復去惻愴何時平¶
秋露白如玉團圑下庭緑我行忽見之寒早悲嵗促人¶
生鳥過目胡乃自結束㬌公一何愚牛山淚相續物苦¶
不知足得隴又望蜀人心若波瀾世路有屈曲三萬六¶
千日夜夜當秉燭¶
大車揚飛塵亭午暗阡陌中貴多黄金連雲開甲宅路¶
逢鬬雞者冠盖何輝赫鼻息干虹蜺行人皆怵惕世無¶
<pb:KR4h0140_WYG_161-8b>¶
洗耳翁誰知堯與跖¶
世道日交喪澆風散淳源不採芳桂枝反棲惡木根所¶
以桃李樹吐花竟不言大運有興没羣動争飛奔歸来¶
廣成子去入無窮門¶
碧荷生幽泉朝日艷且鮮秋花冐綠水宻葉羅青烟秀¶
色空絶世馨香竟誰傳坐看飛霜滿凋此紅芳年結根¶
未得所願託華池邊¶
燕趙有秀色綺樓青雲端睂目艷皎月一笑傾城歡常¶
<pb:KR4h0140_WYG_161-9a>¶
恐碧草晩坐泣秋風寒纎手怨玉琴清晨起長歎焉得¶
偶君子共乗雙飛鸞¶
容顔若飛電時㬌如飄風草緑霜已白日西月復東華¶
鬢(一作/髮)不耐秋颯然成衰蓬古来賢聖人一一誰成功¶
君子變猿鶴小人為沙蟲不及廣成子乗雲駕輕鴻¶
三季分戰國七雄成亂麻王風何怨怒世道終紛拏至¶
人洞𤣥象髙舉凌紫霞仲尼欲浮海吾祖之流沙聖賢¶
共淪没臨岐胡咄嗟¶
<pb:KR4h0140_WYG_161-9b>¶
𤣥風變太古道喪無時還擾擾季葉(一作/市井)人雞鳴趨四¶
闗但識金馬門誰(一作/詎)知蓬莱山白首死羅綺笑歌無¶
時閒緑酒哂丹液青娥凋素顔(一作萋萋千金/骨風塵凋素顔)大儒揮¶
金椎琢之詩禮間蒼蒼三珠樹㝠目焉䏻攀¶
鄭客西入闗行行未能已白馬華山君相逢平原里璧¶
遺鎬池君明年祖龍死秦人相謂曰吾屬可去矣一徃¶
桃花源千春隔流水¶
蓐收肅金氣西陸弦海月秋蟬號階軒感物憂不歇良¶
<pb:KR4h0140_WYG_161-10a>¶
辰竟何許大運有淪忽天寒悲風生夜久衆星没惻惻¶
不忍言哀歌逮明發¶
北溟有巨魚身長數千里仰噴三山雪(一作/雲)横吞百川¶
水憑陵随海運燀赫因風起吾觀摩天飛九萬方未已¶
羽檄如流星虎符合専城喧呼救邊急羣鳥皆夜鳴白¶
日曜紫微三公運權衡天地皆得一澹然四海清借問¶
此何為荅言楚徴兵渡瀘及五月將赴雲南征(一作/行)怯¶
卒非戰士炎方難逺行(一作/征)長號别嚴親日月慘光晶¶
<pb:KR4h0140_WYG_161-10b>¶
泣盡繼以血心摧两無聲困獸當猛虎窮魚餌奔鯨千¶
去不一回投軀豈全生如何舞干戚一使有苗平¶
醜女来效顰還家驚四隣夀陵失夲歩笑殺邯鄲人一¶
曲斐然子雕蟲喪天真棘刺造沐猴三年費精神功成¶
無所用楚楚且華身大雅思文王頌聲久崩淪安得郢¶
中質一揮成斧斤¶
抱玉入楚國見疑古所聞良寳終見棄徒勞三獻君直¶
木忌先伐芳蘭哀自焚盈滿天所損沈𡨕道為羣東海¶
<pb:KR4h0140_WYG_161-11a>¶
沈碧水西闗乗紫雲魯連及柱史可以躡清芬(此詩一/作感興)¶
(云朅来荆山客誰為珉玉分良寳絶見棄虚持三獻君/直木忌先伐芬蘭哀自焚盈滿天所損沈㝠道所羣東)¶
(海有碧水西山多白雲魯/連及夷齊可以躡清芬)¶
燕臣昔慟哭五月飛秋霜庶女號蒼天震風擊齊堂精¶
誠有所感造化為悲傷而我竟何辜逺身金殿傍(一夲/無此)¶
(二/句)浮雲蔽紫闥白日難回光羣沙穢明珠衆草凌孤芳¶
古来共歎息流淚空霑裳¶
孤蘭生幽園衆草共蕪没雖照陽春暉復悲髙秋月飛¶
<pb:KR4h0140_WYG_161-11b>¶
霜早淅瀝緑豔恐休歇若無清風吹香氣為誰發¶
登髙望四海天地何漫漫霜被羣物秋風飄大荒寒榮¶
華東流水萬事皆波瀾白日掩徂輝浮雲無定端梧桐¶
巢燕雀枳棘棲鴛鸞且復歸去来劒歌行(一作/悲)路難(一/作)¶
(登髙望四海天地何漫漫霜被羣物秋風飄大荒寒殺/氣落喬木浮雲蔽層巒孤鳯鳴天倪遺聲何辛酸逰人)¶
(悲舊國撫心亦盤桓倚/劒歌所思曲終涕泗瀾)¶
鳯飢不啄粟所食唯琅玕焉能與羣雞刺蹙(一作/蹙促)争一¶
餐朝鳴崑丘樹夕飲砥柱湍歸飛海路逺獨宿天霜寒¶
<pb:KR4h0140_WYG_161-12a>¶
幸遇王子晉結交青雲端懐恩未得報感別空長歎¶
朝弄紫沂海(一作朝駕/碧鸞車)夕披丹霞裳揮手折若木拂此¶
西日光雲卧(一作/舉)逰八極玉顔已千(一作/如清)霜飄飄入無¶
倪稽首祈上皇呼我逰太素玉杯賜瓊漿一餐歴萬嵗¶
何用還故鄉永随長風去天外恣飄揚(一夲無/此二句)¶
揺裔雙白鷗鳴飛滄江流宜與海人狎豈伊雲鶴儔寄¶
形(一作/影)宿沙月㳂芳戯春洲吾亦洗心者忘機從爾逰¶
周穆八荒意漢皇萬乗尊滛樂心不極雄豪安足論西¶
<pb:KR4h0140_WYG_161-12b>¶
海宴王母北宫邀上元瑶水聞遺歌玉杯竟空言靈跡¶
成蔓草徒悲千載魂¶
緑蘿紛葳蕤繚繞松栢枝草木有所託嵗寒尚不移奈¶
何天桃色坐歎葑菲詩玉顔豔紅彩雲髮非素絲君子¶
恩已畢賤妾將何為¶
八荒馳驚飈萬物盡凋落浮雲蔽頹陽洪波振大壑龍¶
鳯脫罔罟飄颻將安託去去乗白駒空山詠場藿¶
一百四十年國容何赫然隱隱五鳯樓峨峨横三川王¶
<pb:KR4h0140_WYG_161-13a>¶
侯象星月賔客如雲煙(以上六句一作帝京信佳麗國/容何赫然劒㦸擁九闗歌鍾沸)¶
(三川蓬莱象天/構珠翠誇雲仙)鬬雞金宫裏蹴踘瑶臺邊舉動揺白日¶
指揮回青天當塗何翕忽失路長棄捐獨有揚執㦸閉¶
闗草太𤣥¶
桃花開東園含笑誇白日偶䝉東風榮生(一作/矜)此豔陽¶
質豈無佳人色但恐花不實宛轉龍火飛零落早相失¶
詎知南山松獨立自蕭飋(此詩一作感興云芙蓉嬌緑/波桃李誇白日偶䝉春風榮)¶
(生此豔陽質豈無佳人色但恐花不實宛轉龍/火飛零落互相失詎知凌寒松千載長守一)¶
<pb:KR4h0140_WYG_161-13b>¶
秦皇按寳劒赫怒震威神逐日廵海右驅石駕(一作/架)滄¶
津徴卒空九㝢作橋傷萬人但求蓬島藥豈思農鳸春¶
力盡功不贍千載為悲辛¶
美人出南國灼灼芙蓉姿皓齒終不發芳心空自持由¶
来紫宫女共妬青蛾睂歸去瀟湘沚沈吟何足悲¶
宋國梧臺東野人得燕石(一作宋人枉千/金去國買燕石)誇作天下珍¶
却哂趙王璧趙璧無緇磷燕石非貞真流俗多錯誤豈¶
知玉與珉¶
<pb:KR4h0140_WYG_161-14a>¶
殷后亂天紀楚懷亦已昬夷羊滿中野菉葹盈髙門比¶
干諫而死屈平竄湘源虎口何婉孌女&KR0912;空嬋媛彭咸¶
久淪没此意與誰論¶
青春流驚湍朱明(一作/火)驟回薄不忍看秋蓬飄揚竟何¶
託光風滅蘭蕙白露洒葵藿(一作委/蕭藿)美人不我期草木¶
日零落¶
戰國何紛紛兵戈亂浮雲趙倚两虎鬬晉為六卿分姦¶
臣欲竊位樹黨自相羣果然田成子一旦殺齊君¶
<pb:KR4h0140_WYG_161-14b>¶
倚劒登髙臺悠悠送春目蒼榛蔽層丘瓊草隱深谷鳯¶
鳥鳴西海欲集無珍木鸒斯得所居蒿下盈萬族晉風¶
日已頽窮途方慟哭(以上六句一作翩翩衆鳥飛翺翔/在珍木羣花亦便娟榮耀非一族)¶
(歸来愴途窮/日暮還慟哭)¶
齊瑟彈(一作/揮)東吟秦絃弄西音慷慨動顔魄(一作/色)使人¶
成荒滛彼美佞邪子婉孌来相尋一笑雙白璧再歌千¶
黄金珍色不貴道詎惜飛光沈安識紫霞客瑶臺鳴素¶
(一作/玉)琴¶
<pb:KR4h0140_WYG_161-15a>¶
　越客採明珠提攜出南隅清輝照海月美價傾皇都獻¶
　君君按劍懷寳空長吁魚目復相哂寸心増煩紆¶
　羽族禀萬化小大各有依周周亦何辜六翮掩不揮願¶
　銜衆禽翼一向黄河飛飛者莫我顧歎息將安歸¶
　我到(一作/行)巫山渚尋古登陽臺天空綵雲滅地逺清風來¶
　神女去已久襄王安在哉荒滛竟淪替(一作/没)樵牧徒悲哀¶
　惻惻泣路岐哀哀悲素絲路岐有南北素絲易變移萬¶
　事固如此人生無定期田竇相傾奪賔客互盈虧¶
<pb:KR4h0140_WYG_161-15b>¶
　世途多飜覆(一作谷風/刺輕薄)交道方嶮巇斗酒强然諾寸心¶
　終自疑張陳竟火滅蕭朱亦星離衆鳥集榮柯窮魚守¶
　枯池嗟嗟失權(一作/懽)客勤問何所規(一作/悲)¶
　¶
　¶
　¶
　¶
御定全唐詩巻一百六十一¶
