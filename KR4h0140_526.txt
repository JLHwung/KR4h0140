# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.028825
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百二十六
<pb:KR4h0140_WYG_526-1a>¶
　欽定四庫全書¶
御定全唐詩巻五百二十六¶
　　杜牧¶
　　　　冬日五湖(一作/浪)館水亭懷别¶
　蘆荻花多觸處飛獨凭虚檻雨微微寒林葉落鳥巢出¶
　古渡風髙魚艇稀雲抱四山終日在草荒三徑幾時歸¶
　江城向晩西流(一作/東風)急無限鄉心(一作一/半鄉愁)聞擣衣¶
　　　　不寢¶
<pb:KR4h0140_WYG_526-1b>¶
　到曉不成夢思量堪白頭多無百年命長有萬般愁世¶
　路應難盡營生卒未休莫言名與利名利是身讐¶
　　　　泊松江(一作許渾詩題作夜/泊松江渡寄友人)¶
　清露白雲明月天與君齊櫂木蘭船南湖風雨(一作風/波湖雨)¶
　一相失夜泊横塘心渺然¶
　　　　題水西寺¶
　三日去還住一生焉再遊含情碧溪水重上粲公樓¶
　　　　贈别宣州崔羣相公¶
<pb:KR4h0140_WYG_526-2a>¶
衰散相逢洛水邊却思同在紫薇天盡將舟楫板橋去¶
早晩歸來更濟川¶
　　　聞開江相國宋(一作宋相/公申錫)下世二首¶
權門隂進(一作/奏)奪移才驛騎如星墮峽來晁氏有恩忠¶
作禍賈生無罪直為災貞魂誤向崇山沒寃氣疑從湘¶
(一作/汨)水回畢竟成功(一作/功成)何處是五湖雲月一帆開¶
月落清湘(一作/湘潭)棹不喧玉杯瑶瑟奠蘋蘩誰令(一作/能)力¶
制乘軒鶴自取機沈在檻猿位極乾坤三事貴謗興華¶
<pb:KR4h0140_WYG_526-2b>¶
夏一夫寃宵衣旰食明天子日伏青蒲不為(一作/敢)言¶
　　　出闗¶
朝纓初解佐江濆麋鹿心知自有羣漢囿獵稀慵獻賦¶
楚山耕早任移文卧歸漁浦月連海行望鳳城花隔雲¶
闗吏不須迎馬笑去時無意學終軍¶
　　　暝投雲智寺渡溪不得却取沿江路往¶
雙嵓瀉一川回馬斷橋前古廟隂風地寒鐘暮雨天沙¶
虚留虎跡水滑帶龍涎却下臨江路潮深無渡船¶
<pb:KR4h0140_WYG_526-3a>¶
　　　宣城贈蕭兵曹(一作許/渾詩)¶
桂檝謫湘渚三年波上春舟寒句(一作/剡)溪雪衣故(一作/破)¶
洛城塵客道耻揺尾皇恩寛犯鱗花時去國逺月夕上¶
樓頻賖(一作/貧)酒不辭病傭書非為貧行吟值漁父坐隠¶
對樵人紫陌罷雙轍碧潭窮一綸(一作/輪)髙秋更南去煙¶
水是通津¶
　　　過鮑溶宅有感¶
寥落故人宅重來身已亡古苔殘墨沼深竹舊書堂秋¶
<pb:KR4h0140_WYG_526-3b>¶
色池館(一作/塘)静雨聲雲木涼無因展交道日暮倍心傷¶
　　　寄弟兄¶
江城紅葉盡旅思倍凄凉孤夢家山逺獨眠秋夜長道¶
存空倚命身賤未歸鄉南望仍垂淚天邊鴈一行(此首/又見)¶
(許渾集題/作寄小弟)¶
　　　秋日¶
有計自安業秋風罷逺吟買山惟種竹對客更彈琴煙¶
起藥厨晩杵聲松院深閒眠得真性惆悵舊時心¶
<pb:KR4h0140_WYG_526-4a>¶
　　　卜居招書侣¶
憶昨(一作/意壯)未知道臨川每羨魚世途行處見人事病來¶
疎微雨秋栽竹孤燈夜讀書憐君亦同志晩嵗傍山居¶
　　　西山草堂¶
何處人事少西峰(一作/山)舊草堂曬書秋日晩洗藥石泉¶
香後嶺有(一作/看)微雨北窗生曉涼徒勞問歸路峰疊遶¶
家鄉¶
　　　貽隠者¶
<pb:KR4h0140_WYG_526-4b>¶
回報隠居山莫憂山興䦨求人顔色盡知道性情寛信¶
譜彈琴誤緣(一作/沿)崖斸藥難東臯亦自給殊愧逺相安¶
　　　石池¶
通竹引泉脉泓澄深(一作/瀲)石盆驚魚飜藻葉浴鳥上松¶
根殘月留(一作斜/日回)山影髙風耗水痕誰家洗秋藥來往¶
自開門¶
　　　送蘇協律從事振武¶
琴尊詩思勞更欲學龍韜王粲暫投筆吕䖍初佩刀夜¶
<pb:KR4h0140_WYG_526-5a>¶
吟闗月苦秋望塞雲髙去去從軍樂鵰飛岱馬豪¶
　　　懷政禪師院¶
山齋路幾層敗衲學眞乘寒暑移雙樹光隂盡一燈風¶
飄髙竹雪泉漲小池氷莫訝頻來此修眞欲到僧¶
　　　送荔浦蔣明府赴任¶
路長春欲盡歌怨酒多酣白社蓮塘(一作/宫)北青袍桂水¶
南驛行盤鳥道船宿避龍潭眞得詩人趣煙霞處處諳¶
　　　秋夕有懷¶
<pb:KR4h0140_WYG_526-5b>¶
念逺坐西閣華池𣹢月涼書回秋欲盡酒醒夜初長露¶
白蓮衣淺風清蕙帶香前年此佳景蘭棹醉横塘¶
　　　秋霽寄逺¶
初霽獨登賞西樓多逺風横煙秋水上疎雨夕陽中髙¶
樹下山鳥平蕪飛草蟲唯應待明月千里與君同¶
　　　經古行宫(一作經/華清宫)¶
臺(一作/樓)閣參差倚太陽年年花發滿山香重門勘(一作/閒)鎖¶
青春晩深殿垂簾白日長草色芊綿侵御路泉聲嗚咽¶
<pb:KR4h0140_WYG_526-6a>¶
繞宫墻先皇一去無回駕紅粉雲環(一作/翠鬟)空斷腸¶
　　　宣州開元寺贈惟眞上人¶
曾與徑山為小師千年僧行衆人知夜深月色當禪處¶
齋後鐘聲到講時經雨緑苔侵古畫過秋紅葉落新詩¶
勸君莫厭江城客雖在風塵别有期¶
　　　秋晩懷茅山石𣹢村舍¶
十畝山田近石𣹢村居風俗舊曾諳簾前白艾驚春燕¶
籬上青桑待晩蠶雲暖採茶來嶺北月明沽酒過溪南¶
<pb:KR4h0140_WYG_526-6b>¶
陵陽秋盡多歸思紅樹蕭蕭覆碧潭¶
　　　留題李侍御書齋¶
曾話平生志書齋幾見留道孤心易感恩重力難酬獨¶
立千峰晩頻來一葉秋雞鳴應有處不學淚空(一作/潸)流¶
　　　行次白沙館先寄上河南王侍郎¶
夜程何處宿山疊樹層層孤館閒秋雨空堂停&KR0892;燈歌¶
慙漁浦客詩學雁門僧此意無人識明朝見李膺¶
　　　貴遊¶
<pb:KR4h0140_WYG_526-7a>¶
朝回珮馬草萋萋年少恩深衛霍齊斧鉞舊威龍塞北¶
池臺新賜鳳城西門通碧樹開金鎖樓對青山倚玉梯¶
南陌行人盡迴首笙歌一曲暮雲低¶
　　　越中¶
石城花暖鷓鴣飛征客春帆秋不歸猶自保郎心似石¶
綾梭夜夜織寒衣¶
　　　聞范秀才自蜀遊江湖¶
蜀道下湘渚客帆應不迷江分三峽響山竝九華齊秋¶
<pb:KR4h0140_WYG_526-7b>¶
泊鴈初宿夜吟猿乍啼歸時慎行李莫到石城西¶
　　　綠蘿¶
綠蘿縈數匝本在草堂間秋色寄髙樹晝隂籠近(一作/逺)¶
山移花疎處過(一作/種)斸藥困時攀日暮微風起難尋舊¶
徑還¶
　　　宿東横山(一作/小)瀨¶
孤舟路漸賖時見碧桃花溪雨灘聲急巖風樹勢斜獼¶
猴懸弱栁(一作/蔓)鸂𪄠睡横楂漫向仙林宿無人識阮家¶
<pb:KR4h0140_WYG_526-8a>¶
　　　貽(一作/贈)遷客¶
無機還得罪直道不傷情微雨昏山色疎籠閉鶴聲閒¶
居多野客髙枕見江城門外長溪水憐君又濯纓¶
　　　陵陽送客¶
南樓送郢客西郭望荆門鳬鵠下寒渚牛羊歸逺村蘭¶
舟倚行棹桂酒掩餘罇重此一留宿前汀煙月(一作/水)昏¶
　　　寄桐江隠者(一作許/渾詩)¶
潮去潮來洲渚春山花如繡草如茵嚴陵臺下桐江水¶
<pb:KR4h0140_WYG_526-8b>¶
解釣鱸魚能幾人¶
　　　長興里夏日寄南隣(一作/林)避暑¶
侯家大道旁蟬噪樹蒼蒼開鎖洞門逺捲簾官舍涼欄¶
圍紅藥盛架引緑蘿長永日一欹枕故山雲水鄉¶
　　　送太昱禪師(一作許/渾詩)¶
禪牀深竹裏心與徑山期結社多髙客登壇盡小師早¶
秋歸寺逺新雨上灘遲别後江雲碧南齋一首詩¶
　　　梁秀才以早春旅次大梁將歸郊扉言懷兼别¶
<pb:KR4h0140_WYG_526-9a>¶
　　　示亦䝉見贈凡二十韻走筆依韻¶
玉塞功猶阻金門事已陳(梁君在文皇朝獻書榮宣下/中書令授一官為執政所阻)¶
世途皆擾擾鄉黨盡循循客道難投足家聲易發身松¶
篁標節晩蘭蕙吐詞春處困羞揺尾懷忠壯犯鱗宅臨¶
三楚水衣帶二京塵斂迹愁山鬼遺形慕谷神採芝先¶
避貴栽橘早防貧弦泛桐材響杯澄糯醁醇但尋陶令¶
集休獻楚王珍林密聞風逺池平見月匀藤龕紅婀娜¶
苔磴緑嶙峋雪樹交梁苑氷河漲孟津面邀文作友心¶
<pb:KR4h0140_WYG_526-9b>¶
許德為隣旅館將分被嬰兒共灑巾渭陽連漢曲京口¶
接漳濵(余自監察御史謝病/歸家䝉除潤州司馬)通塞時應定榮枯理㑹均¶
儒流當自勉妻族更誰親照矚三光政生成四氣仁磻¶
溪有心者垂白肯湮淪¶
　　　川守大夫劉公早歲寓居敦行里肆有題壁十¶
　　　韻今之置第乃獲舊居洛下大僚因有唱和歎¶
　　　詠不足輒獻此詩¶
旅館當年葺公才此日論林繁輕竹祖樹暗惜桐孫鍊¶
<pb:KR4h0140_WYG_526-10a>¶
藥藏金鼎疏泉陷石盆散科松有節深薙草無根龍卧¶
池猶在鸎遷谷尚存昔為揚子宅今是李膺門積學螢¶
嘗聚微詞鳳早吞百年明素志三顧起新恩雪耀冰霜¶
冷塵飛水墨昏莫敎垂露迹歲晩雜苔痕¶
　　　中秋日拜起居表晨渡天津橋即事十六韻獻¶
　　　居守相國崔公兼呈工部劉公¶
碧樹康莊内清川鞏洛間壇分中岳頂城繚大河灣廣¶
殿含凉静深宫積翠閒(内有含涼/殿積翠樓)樓齊雲漠漠橋束水¶
<pb:KR4h0140_WYG_526-10b>¶
潺潺過雨檉枝潤迎霜柿葉殷紫鱗衝晩浪白鳥背秋¶
山月拜西歸表晨趨北向班鴛鴻隨半仗貔虎䕶重闗¶
玉帳才容足金罇暫解顔跡留傷墮屨恩在樂銜環南¶
省蘭先握東堂桂早攀龍門君夭矯鶯谷我綿蠻分薄¶
嵇心懶哀多庾鬢斑久慙公幹卧頻送子牟還自覩宸¶
居壯誰憂國步艱只應時與醉因病縱疎頑¶
　　　分司東都寓居履道叨承川尹劉侍郎大夫恩¶
　　　知上四十韻¶
<pb:KR4h0140_WYG_526-11a>¶
命世須人瑞匡居在岳靈氣和薰北陸襟曠納東溟賦¶
妙排鸚鵡詩能繼鶺鴒蒲親香案色蘭動粉闈馨(侍郎/自補)¶
(闕/拜)周孔傳文教蕭曹授武經家僮諳禁掖廐馬識金鈴¶
(侍郎尋/歸翰苑)性與姦邪背心因啟沃冥進賢光日月誅惡助¶
雷霆閶闔開時召簫韶奏處聽水精懸御幄雲母展宫¶
屛捧詔巡&KR0648;隴飛書䕶井陘先聲威虎兕餘力活蟭螟¶
榮重秦軍箭功髙漢將銘戈鋋迴紫塞干戚散彤庭順¶
美皇恩洽扶顚國步寧禹謨推掌誥湯&KR0224;屬司刑(侍郎/自中)¶
<pb:KR4h0140_WYG_526-11b>¶
(書舍人遷/刑部郎中)穉榻蓬萊掩膺舟鞏洛停馬羣先去害民籍¶
更添丁猾吏門長塞豪家户不扃四知臺上鏡三惑井¶
中瓶雅韻憑開匣雄鋩待發硎火中膠緑樹泉下斸青¶
萍五岳期雙節三台空一星鳳池方注意麟閣㑹圖形¶
寒暑逾流電光隂甚建瓴散曹分已白崇直眼由青賜¶
第成官舍傭居起客亭(某六代祖國初賜宅在仁和里/尋已屬官舍今於履道坊賃宅)¶
(居/止)松筠侵巷陌禾黍接郊坰宿雨回為沼春沙淀作汀¶
魚罾棲翡翠蛛&KR0224;掛蜻蜓遲曉河初轉傷秋露已零夢¶
<pb:KR4h0140_WYG_526-12a>¶
餘鐘杳杳吟罷燭熒熒字小書難冩桮遲酒易醒久貧¶
驚早鴈多病放殘螢霜勁孤根竹風彫數莢蓂轉喉空¶
婀娜垂手自娉婷脛細摧新履腰羸減舊鞓海邊慵逐¶
臭塵外怯吞腥隠豹窺重巘潛虬避濁涇商歌如不顧¶
歸棹越南&KR0893;(某家在朱方揚子/江界有南&KR0893;北&KR0893;)¶
　　　題白雲樓(一作許渾詩題/作漢水傷稼)¶
西北樓開四望通殘霞成綺月懸弓江村夜漲浮天水¶
澤國秋生動地風髙下緑苖千頃盡新陳紅粟萬箱空¶
<pb:KR4h0140_WYG_526-12b>¶
才微分薄憂何益却欲回心學塞翁¶
　　　贈别¶
眼前迎送不曾休相續輪蹄似水流門外若無南北路¶
人間應免别離愁蘇秦六印歸何日潘岳雙毛去值秋¶
莫怪分襟銜淚語十年耕釣憶滄洲¶
　　　秋夜與友人宿¶
楚國同遊過十霜萬重心事幾堪傷蒹葭露白蓮塘淺¶
砧杵夜清河漢涼雲外山川歸夢逺天涯岐路客愁長¶
<pb:KR4h0140_WYG_526-13a>¶
寒城欲曉聞吹笛猶卧東軒月滿牀¶
　　　將赴京留贈僧院¶
九衢塵土遞追攀馬跡軒車日暮間𤣥髮盡驚為客換¶
白頭曾見幾人閒空悲浮世雲無定多感流年水不還¶
謝却從前受恩地歸來依止叩禪闗¶
　　　寄湘中友人¶
莫戀醉鄉迷酒桮流年長怕少(一作/老)年催西陵水濶魚¶
難到南國路遥書未回疋馬計程愁日盡一蟬何事引¶
<pb:KR4h0140_WYG_526-13b>¶
秋來相如已定題橋志江上無由夢釣臺¶
　　　江上逢友人¶
故國歸人酒一盃暫停蘭棹共裵徊村連三峽暮雲起¶
潮送九江寒雨來已作相如投賦計還憑殷浩寄書逥¶
到時若見東籬菊為問經霜幾度開¶
　　　金谷懷古¶
凄涼遺跡洛川東浮世榮枯萬古同桃李香消金谷在¶
綺羅魂斷玉樓空往年人事傷心外今日風光屬夢中¶
<pb:KR4h0140_WYG_526-14a>¶
徒想夜泉流客恨夜泉流恨恨無窮¶
　　　寄盧先輩¶
一從分首劒江濵南國相思寄夢頻書去又逢商嶺雪¶
信回應過洞庭春闗河日日悲長路霄漢年年望後塵¶
願指丹梯曾到處莫敎猶作獨迷人¶
　　　南樓夜¶
玉管金罇夜不休如悲晝短惜年流歌聲褭褭徹清夜¶
月色娟娟當翠樓枕上暗驚垂釣夢燈前偏起别家愁¶
<pb:KR4h0140_WYG_526-14b>¶
思量今日英雄事身到簪裾已白頭¶
　　　行經廬山東林寺¶
離魂斷續楚江壖葉墜初紅十月天紫陌事多難暫息¶
青山長在好閒眠方趨上國期干禄未得空堂學坐禪¶
他嵗若敎如范蠡也應須入五湖煙¶
　　　途中逢故人話西山讀書早曾遊覽¶
西巖曾到讀書堂穿竹行莎十里强湖上夢餘波灩灩¶
嶺頭愁斷路茫茫經過事寄煙霞逺名利塵隨日月長¶
<pb:KR4h0140_WYG_526-15a>¶
莫道少年頭不白君看潘岳幾莖霜¶
　　　將赴京題陵陽王氏水居¶
簾卷平蕪接逺天暫寛行役到罇前是非境裏有閒日¶
榮辱塵中無了年山簇暮雲千野雨江分秋水九條煙¶
馬蹄不道貪西去爭向一聲髙樹蟬¶
　　　送别¶
溪邊楊栁色參差攀折年年贈别離一片風帆望已極¶
三湘煙水返何時多縁去棹將愁逺猶倚危亭(一作/樓)欲¶
<pb:KR4h0140_WYG_526-15b>¶
下遲莫殢酒盃閒過日碧雲深處是佳期¶
　　　寄逺¶
兩葉愁睂愁不開獨含惆悵上層臺碧雲空斷鴈行處¶
紅葉已彫人未來塞外音書無信息道旁車馬起塵埃¶
功名待寄凌煙閣力盡遼城不肯迴¶
　　　新栁¶
無力揺風曉色新細腰爭妬看來頻緑隂未覆長堤水¶
金穗先迎上苑春幾處傷心懷逺路一枝和雨送行塵¶
<pb:KR4h0140_WYG_526-16a>¶
東門門外多離别愁殺朝朝暮暮人¶
　　　旅懷作¶
促促因吟晝短詩朝驚穠色暮空枝無情春色不長久¶
有限年光多盛衰往事只應隨夢裏勞生何處是閒時¶
眼前擾擾日一日暗送白頭人不知¶
　　　鴈¶
萬里銜蘆别故鄉雲飛雨(一作/水)宿向瀟湘數聲孤枕堪¶
垂淚幾處髙樓欲斷腸度日翩翩斜避影臨風一一直¶
<pb:KR4h0140_WYG_526-16b>¶
成行年年辛苦來衡岳羽翼摧殘隴塞霜¶
　　　惜春¶
花開又花落時節暗中遷無計延春日何能駐(一作/留)少¶
年小藂初散蝶髙栁即聞蟬繁豔歸何處滿山啼杜鵑¶
　　　鴛鴦¶
兩兩戲沙汀長疑畫不成錦機爭織様歌曲愛呼名好¶
育顧栖息堪憐泛淺清鳬鷗皆爾類惟羨獨含情¶
　　　聞雁¶
<pb:KR4h0140_WYG_526-17a>¶
　帶霜南去鴈夜好宿汀沙驚起向何處髙飛極海涯入¶
　雲聲漸逺離岳路由(一作/猶)賖歸夢當時斷參差欲到家¶
　　　　江樓晩望¶
　湖山翠欲結䝉籠汗漫誰遊夕照中初語燕雛知社日¶
　習飛鷹隼識秋風波揺珠樹千尋拔山鑿金陵萬仞空¶
　不欲登樓更懷古斜陽江上正飛鴻¶
　¶
　¶
<pb:KR4h0140_WYG_526-17b>¶
　¶
　¶
　¶
　¶
　¶
　¶
　¶
御定全唐詩巻五百二十六¶
