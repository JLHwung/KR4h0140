# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.377797
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四
<pb:KR4h0140_WYG_004-1a>¶
　欽定四庫全書¶
御定全唐詩巻四¶
　　肅宗皇帝¶
　帝諱亨明皇第三子初名嗣昇封陜王開元十五年更¶
　名浚徙封忠王二十三年又更名璵明年立為皇太子¶
　二十八年又更名紹天寶三載乃更名亨明皇幸蜀即¶
　位於靈武聰明彊記屬詞典麗在位七年諡曰宣詩四¶
　首¶
<pb:KR4h0140_WYG_004-1b>¶
　　　　延英殿玉靈芝詩三章章八句(上元二年七月/甲辰延英殿御)¶
　　　　(座上生玉靈芝一/莖三花上親製詩)¶
　玉殿肅肅靈芝煌煌重英發秀連葉分房宗廟之福垂¶
　其耿(一作/景)光(此章缺/二句)¶
　元氣產芝明神合徳紫微間采白蕣呈色載啓瑞圖庻¶
　符皇極天心有眷王道惟直¶
　幸生芳本(一作/卉)當我扆(一作/宸)旒效(一作/放)此靈質賁其王¶
　猷神惟不愛道亦無求端拱思惟永荷天休¶
<pb:KR4h0140_WYG_004-2a>¶
　　　賜棃李泌與諸王聨句(鄴侯外傳云肅宗嘗夜/坐召潁信益三王同就)¶
　　　(地壚食以泌多絶粒帝自燒一棃賜之潁王固/求不與請三弟共乞一顆亦不與别命他果賜)¶
　　　(之王曰先生㤙渥如此臣等請聨句以為他/日故事  潁王名璬信王名瑝益王史失傳)¶
先生年幾許顔色似童兒(潁/王)夜抱九仙骨朝披一品衣¶
(信/王)不食千鍾粟唯餐兩顆棃(益/王)天生此間氣助我化無¶
為(帝/)¶
　徳宗皇帝¶
帝諱适代宗長子初封奉節郡王乾元元年進封魯王¶
<pb:KR4h0140_WYG_004-2b>¶
八月徙封雍王廣徳二年立為皇太子善屬文尤長於¶
篇什毎與學士言詩於浴堂殿夜分不寐三令節御製¶
詩敕羣臣賡和品第優劣四方貢藝者帝多親試或有¶
乖謬濃㸃筆抹之稱㫖即翹足朗吟詫宰相此朕門生¶
無不服帝之藻鑑焉在位二十五年諡曰孝文集不傳¶
今存詩十五首¶
　　　中和節日宴百僚賜詩(帝移晦日為中和節賜/鄴侯家傳云夜夢見)¶
　　　(御製中和節詩於金花牋上第二對首忘一字/云兹中和節式慶天地春及中和日百寮㑹曲)¶
<pb:KR4h0140_WYG_004-3a>¶
　　　(江亭賜御製詩曰肇兹中和節云云其金/花牋上花雲皆夢所見者奉詔同用春字)¶
韶年啓仲序初吉諧良辰肇兹中和節式慶天地春歡¶
酣朝野同生徳區宇均雲開灑膏露草疏芳河津歲華¶
今載陽東作方肆勤慙非熏風唱曷用慰吾人¶
　　　中和節賜百官燕集因示所懷¶
至化恒(一作/常)在宥保和兹息人推誠撫諸夏與物長為¶
春仲月風景暖禁城花柳新芳時協金奏賜宴同(一作/錫宴)¶
(周/)羣臣絲竹豈云樂忠賢惟所親庻洽朝野意曠然天¶
<pb:KR4h0140_WYG_004-3b>¶
地(一作/下)均¶
　　　重陽日賜宴曲江亭賦六韻詩用清字(并序/)¶
　　朕在位僅將十載實頼忠賢左右克致小康是以¶
　　擇三令節錫兹宴賞俾大夫卿士得同歡洽也夫¶
　　共其戚者同其休有其初者貴其終咨爾羣寮順¶
　　朕不暇樂而能節職思其憂咸若時則庻乎理矣¶
　　因重陽之㑹聊示所懷¶
早衣(一作/依)對庭燎躬化勤意誠時此萬機暇適與佳節¶
<pb:KR4h0140_WYG_004-4a>¶
并曲池潔寒流芳菊舒金英乾坤爽氣滿臺殿秋光(一/作)¶
(老/)清朝野慶年豐髙㑹多歡聲永懷無荒戒良士同斯¶
(一作/其)情(因詔曰卿等重陽㑹宴朕想歡洽欣慰良多情/發於中因製詩序令賜卿等一本可中書門下)¶
(簡定文詞士三五十人應制同用清字明日内於延英/門進來宰臣李泌等雖奉詔簡擇難於取舍由是百僚)¶
(皆和上自考其詩以劉大眞及李紓等四人為上等鮑/防于邵等四人為次等張濛殷亮等二十三人為下等)¶
(而李晟馬燧李泌三宰相之詩/不加考第時貞元四年九月也)¶
　　　九月十八賜百寮追賞因書所懷¶
雨霽霜氣肅天髙雲日明繁林巳墜葉寒菊仍舒榮懿¶
<pb:KR4h0140_WYG_004-4b>¶
此秋節時更延追賞情池臺列廣宴絲竹傳新聲至樂¶
非外奬浹歡同中誠庻敦朝野意永使風化清¶
　　　送徐州張建封還鎭(貞元十三年徐州節度使/張建封來朝及命歸鎮上)¶
　　　(御製詩/以賜之)¶
牧守寄所重才賢生為時宣風自淮甸授鉞膺藩維入¶
覲展遐戀臨軒慰來思忠誠在方寸感激陳情詞報國¶
爾所向恤人予是資歡宴不盡懷車馬當還期榖雨將¶
應候行春猶未遲勿以千里遥而云無已知(於時藩鎭/馬燧渾瑊)¶
<pb:KR4h0140_WYG_004-5a>¶
(劉元佐李抱真等勲寵卓越/未有以詩餞獨建封獲賜)¶
　　　麟徳殿宴百僚¶
憂勤承聖緒開㤗喜時康恭巳臨羣后垂衣御八荒務¶
閒春向暮朝罷日猶長紫殿初筵列彤庭廣樂張成功¶
歸輔弼致理頼忠良共此歡娛事千秋樂未央¶
　　　元日退朝觀軍仗歸營¶
獻歲視元朔萬方咸在庭端旒揖羣后囘輦閲師貞綵¶
仗宿華殿退朝歸禁營分行左右出轉斾風雲生歴歴¶
<pb:KR4h0140_WYG_004-5b>¶
趨複道容容映層城勇餘矜捷技令肅無喧聲眷此戎¶
旅節載嘉良士誠順時傾宴賞亦以助文經¶
　　　中和節賜羣臣宴賦七韻(貞元五年初製中和/節帝製詩寫本賜戴)¶
　　　(叔倫於/容州)¶
東風變梅柳萬彚生春光中和紀月令方與天地長耽¶
樂豈予尚懿兹時景良庶遂亭育恩同致寰海康君臣¶
永終始交泰符隂陽曲沼水新碧華林桃稍芳勝賞信¶
多歡戒之在無荒¶
<pb:KR4h0140_WYG_004-6a>¶
　　　三日書懐因示百僚(貞元六年三月庚子百僚/宴曲江亭上賦上巳詩一)¶
　　　(篇賜/之)¶
佳節上元已芳時屬暮春流觴想蘭亭捧劒得金人風¶
輕水初綠日晴花更新天文信昭囘皇道頗敷陳恭巳¶
每從儉清心常保真戒兹游衍樂書以示羣臣¶
　　　重陽日中外同歡以詩言志因示羣官(餘字韻/)¶
爽節在重九物華新雨餘清秋黄葉下菊散金潭初萬¶
寳行就稔百工欣所如歡心暢遐邇殊俗同車書至化¶
<pb:KR4h0140_WYG_004-6b>¶
自敦睦良辰宜宴胥鏘鏘間絲竹濟濟羅簮裾此樂匪¶
足耽此誠期永孚¶
　　　重陽日即事¶
令節曉澄霽四郊煙靄空天清白露潔菊散黄金叢寡¶
徳荷天貺順時休百工豈懷歌鐘樂思為君臣同至化¶
在亭育相成資始終未知康衢詠所仰惟年豐¶
　　　豐年多慶九日示懷(貞元十八年九月癸亥/重陽御製詩賜羣臣)¶
爽氣肅時令早衣聞朔鴻重陽有佳節具物欣年豐皎¶
<pb:KR4h0140_WYG_004-7a>¶
潔暮潭色芬敷新菊叢芳尊滿衢室繁吹凝煙空惠合¶
信吾道保和惟爾同推誠至𤣥化天下期為公¶
　　　七月十五日題章敬寺(貞元七年七月癸酉幸/章敬寺賦詩九韻皇太)¶
　　　(子與羣臣畢/和題之寺壁)¶
招提邇皇邑複道連重城法筵㑹早秋駕言訪襌扄嘗¶
聞大仙教清淨宗無生七物(一作/珍)匪吾寶萬行先求成¶
名相旣雙寂繁華奚所榮金風扇微凉逺煙凝翠晶松¶
院靜苔色竹房深磬聲境幽眞慮恬道勝外物輕意適¶
<pb:KR4h0140_WYG_004-7b>¶
本非說含毫空復情¶
　　　中春麟徳殿㑹百寮觀新樂詩一章章十六句¶
　　　(貞元十四年二月戊午上製中春麟徳殿㑹百/寮觀新樂詩令太子書示百官序曰朕以中春)¶
　　　(之首紀為令節聽政之暇韻於歌詩象中和之/容作中和之舞聊復成篇其詩八韻中書門下)¶
　　　(謝賜詩請頒示/天下編入樂府)¶
芳歲肇佳節物華當仲春乾坤旣昭泰煙景含氤氲徳¶
淺荷𤣥貺樂成思治(一作/思洽)人前庭列鐘鼓廣殿延羣臣¶
八卦隨舞意五音轉曲新顧非咸池奏庻協南風熏式¶
<pb:KR4h0140_WYG_004-8a>¶
宴禮所重浹歡情必均同和諒在兹萬國希可親¶
　　　九日絶句¶
禁苑秋來爽氣多昆明風動起滄波中流簫鼓誠堪賞¶
詎假横汾發櫂歌¶
　文宗皇帝¶
帝諱昂穆宗第二子初名涵封江王寶厯二年即位㳟¶
儉儒雅聽政之暇博通羣籍顧謂左右曰若不甲夜視¶
事乙夜觀書何以為人君每試進士親裁題目及所司¶
<pb:KR4h0140_WYG_004-8b>¶
進所試披覽吟詠終日忘倦延學士於内庭討論經義¶
好製五言古調清峻常欲置詩博士李珏言今翰林學¶
士皆能文詞且古今篇什足可怡恱聖情乃止又嘗與¶
宰相論詩之工拙鄭覃曰詩之工者無若三百篇皆國¶
人作之以刺美時政王者采之以觀風俗後代詞人華¶
而不實無補於事帝甚重其言在位十三年諡曰昭獻¶
今存詩七首¶
　　　暮春喜雨詩(開成元年三月/觀内人賽雨賦)¶
<pb:KR4h0140_WYG_004-9a>¶
風雲喜際㑹雷雨遂流滋薦幣虚陳禮動天實精思漸¶
侵九夏節復在三春時霢霂垂朱闕飄颻入緑墀郊坰¶
旣霑足黍稷有豐期百辟同康樂萬方佇雍熙¶
　　　題程修巳竹障(修巳冀州人學周昉畫嘗畫竹/障於文思殿帝賜以詩朝士皆)¶
　　　(奉詔/繼和)¶
良工運精思巧極似有神臨窗忽覩繁隂合再盼真假¶
殊未分(後二句一作臨窗時/乍覩繁隂合再明)¶
　　　宫中題(太和九年李訓鄭注敗後仇士良愈專/恣上登臨遊幸未嘗為樂或瞠目獨語)¶
<pb:KR4h0140_WYG_004-9b>¶
　　　(左右莫敢進/問因賦此詩)¶
輦路生春(一作/秋)草上林花發時(一作/滿枝)憑髙何限意無復¶
侍臣知¶
　　　上巳日賜裵度(裵度拜中書令以疾未任朝謝/上巳曲江賜宴羣臣賦詩帝遣)¶
　　　(中使賜度詩仍賜御札曰朕詩集中要有卿倡/和詩故令示此卿疾未差可異日進來御札及)¶
　　　(門而/度薨)¶
注想待元老識君恨不早我家柱石衰憂來學丘禱¶
　　　上元日二首¶
<pb:KR4h0140_WYG_004-10a>¶
上元髙㑹集羣仙心齋何事欲祈年丹誠儻徹玉帝座¶
且共吾人慶大田¶
蓂生三五葉初齊上元羽客出桃蹊不愛仙家登真訣¶
願䝉四海福黔黎¶
　　　夏日聨句(開成三年夏日與學士聨句時五學/士屬和帝獨謂柳公權詞清意足)¶
人皆苦炎熱我愛夏日長(帝/)熏風自南來殿閣生微涼¶
(柳公/權)¶
　宣宗皇帝¶
<pb:KR4h0140_WYG_004-10b>¶
帝諱忱憲宗第十三子初名怡封光王㑹昌六年立為¶
皇太叔㳟儉好善虚襟聽納大中之政有貞觀風毎曲¶
宴與學士倡和公卿出鎮多賦詩餞行重科第留心貢¶
舉常微行采輿論察知選士之得失其對朝臣必問及¶
第與所試詩賦題主司姓氏茍有科名對者必大喜或¶
佳人物偶不中第必歎息移時常於内自題鄕貢進士¶
李道龍云在位十三年諡曰獻文詩六首¶
　　　百丈山(庚溪詩話帝為光王時為武宗所忌/多晦迹為方外遊至百丈山作詩云)¶
<pb:KR4h0140_WYG_004-11a>¶
大雄真跡枕危巒梵宇層樓聳萬般日月每從肩上過¶
山河長在掌中看仙峰不間三春秀靈境何時六月寒¶
更有上方人罕到暮鐘朝磬碧雲端¶
　　　弔白居易¶
綴玉聨珠六十年誰敎冥路作詩仙浮雲不繫名居易¶
造化無為字樂天童子觧吟長恨曲胡兒能唱琵琶篇¶
文章巳滿行人耳一度思卿一愴然¶
　　　幸華嚴寺¶
<pb:KR4h0140_WYG_004-11b>¶
雲散晴山幾萬重煙收春色更沖融帳殿出空登碧漢¶
遐川俯望色藍籠林光入戸低韶景嶺氣通宵展霽風¶
今日追遊何所似莫慙漢武賞汾中¶
　　　重陽錫宴羣臣(時收復/河湟)¶
款塞旋征騎和戎委廟賢傾心方倚注叶力共安邊¶
　　　題涇縣水西寺(一作題嘉/興水西寺)¶
大殿連雲接爽(一作/賞)溪鐘聲還與鼔聲齊長安若問江¶
南事說道風光在水西¶
<pb:KR4h0140_WYG_004-12a>¶
　　　瀑布聨句(詩史云帝遊方外至黄檗與黄檗禪/師同觀瀑布聨句  佛祖統紀云帝)¶
　　　(至廬山與香嚴閒禪師詠/時黄檗在海昌詩史誤)¶
千巖萬壑不辭勞逺看方知出處髙(黄/檗)溪澗豈能留得¶
住終歸大海作波濤(帝/)¶
　　　句¶
海岳宴咸通(南部新書云宣皇置秦邊陲曲有此/句後懿皇以咸通建號其先兆也)¶
七載秉鈞調四序一方獄市獲來蘓(大中九年七月甲/午崔鉉由左僕射)¶
(為淮南節度帝於太液亭宴餞賜/詩有七載秉鈞之句儒者榮之)¶
<pb:KR4h0140_WYG_004-12b>¶
　昭宗皇帝¶
帝諱曄懿宗第七子初名傑封壽王文徳元年立為皇¶
太弟在位十四年帝攻書好文而承廣明㓂亂之後唐¶
祚日衰遺詩隻韻皆其播遷所製也¶
　　　詠雷句(紀事云天復元年帝為鳯翔兵劫幸岐/城一日大雷雨牛馬震死街西古槐殿)¶
　　　(東鴟吻立碎/帝為詩云)¶
只觧劈牛兼劈樹不能誅惡與誅兇(紀事又云帝在&KR0982;/日憂不測與皇后)¶
(内人唯沈飲自寛嘗歌云紇于山頭凍殺雀/何不飛去生處樂此古語帝述之者附記)¶
<pb:KR4h0140_WYG_004-13a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_004-13b>¶
　¶
　¶
　¶
　¶
　¶
　¶
　¶
御定全唐詩巻四¶
