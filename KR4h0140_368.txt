# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.403232
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百六十八
<pb:KR4h0140_WYG_368-1a>¶
　欽定四庫全書¶
御定全唐詩巻三百六十八¶
　　庾承宣¶
　庾承宣貞元十年及第太和中終檢校吏部尚書天平¶
　軍節度使詩一首¶
　　　　賦得冬日可愛¶
　宿霧開天霽寒郊見初日林疎照逾逺冰輕影微出豈¶
　假陽和氣暫忘𤣥冬律愁抱望自寛羈情就如失欣欣¶
<pb:KR4h0140_WYG_368-1b>¶
　事幾許曈曈狀非一傾心儻知期良願自兹畢¶
　　鄭澣¶
　鄭澣餘慶之子貞元十年舉進士第為右補闕敢言無¶
　所諱文宗時入翰林為侍講學士累進尚書左丞出為¶
　山南西道節度使俄以户部尚書召未拜卒諡曰宣集¶
　三十巻今存詩五首¶
　　　　贈毛仙翁¶
　至道無名至人長生爰觀繪事似挹眞形方口渥丹濃¶
<pb:KR4h0140_WYG_368-2a>¶
眉刷青松姿本秀鶴質自輕道徳神仙内藴心靈紅肌¶
絲髮外彰華精色如含芳貌若和光胚渾造化含吐隂¶
陽吾聞安期隱見不常或在世間或遊上蒼猗歟眞人¶
得非後身寫此仙骨久而不磷皎皎眀眸瞭然如新藹¶
藹童顔的然如春金石可並丹青不冺通天臺上有見¶
常人俗士觀瞻方悟幽塵君子圖之敬兮如神¶
　　　和李徳裕遊漢州房公湖二首¶
太尉留琴地時移重可尋徽弦一掩抑風月助登臨榮¶
<pb:KR4h0140_WYG_368-2b>¶
駐青油騎髙張白雪音秪言酬唱羙良史記王箴¶
静對煙波夕猶思棟宇清臥龍空有處馴鳥獨忘情顧¶
歩襟期逺參差物象横自宜雕樂石爽氣際青城¶
　　　中書相公任兵部侍郎日後閣植四松逾數年¶
　　　澣忝此官因獻拙什¶
丞相當時植幽襟對此開人知舟檝器天假棟梁材錯¶
落龍鱗出䙰褷鶴翅迴重隂羅武庫細響静山臺得地¶
公堂裏移根澗水隈吳臣夢寐逺秦嶽嵗年摧轉覺飛¶
<pb:KR4h0140_WYG_368-3a>¶
纓繆何因繼組來幾尋珠履迹願比角弓培栢恱猶依¶
社星髙久照台後凋應共操無復問良媒¶
　　　和李徳裕房公舊竹亭聞琴¶
石室寒飈騖孫枝雅器裁坐來山水操弦斷吊遺埃¶
　　　句¶
但慮彩色汚無虞臂胛肥(段成式記長安菩薩寺有畫/維摩變為俗講僧文淑裝之)¶
(筆跡盡矣故興元/鄭尚書題句云云)¶
　張彚(一作/彚征)¶
<pb:KR4h0140_WYG_368-3b>¶
張彚貞元十年進士詩三首¶
　　　遊棲霞寺¶
躋險入幽林翠微含竹殿泉聲無休歇山色時隱見潮¶
來雜風雨梅落成霜霰一從方外遊頓覺塵心變¶
　　　春風扇微和¶
木徳生和氣微㣲入曙風暗催南向葉漸翥北歸鴻澹¶
蕩侵冰谷悠揚轉蕙藂拂塵廻廣路泛&KR0284;過遥空暖上¶
煙光際雲移律候中扶揺如可借從此戾蒼穹¶
<pb:KR4h0140_WYG_368-4a>¶
　　　觀藏氷¶
寒氣方窮律隂精正結氷體堅風帯壯影素月臨凝冬¶
賦凌人掌春期命婦昇鑿來壺色徹納處鏡光澄魯史¶
曽留問豳詩舊見稱同觀里射享王道頌還興¶
　陳通方¶
陳通方閩縣人貞元十年登第王播薦為江西院官詩¶
二首¶
　　　賦得春風扇微和¶
<pb:KR4h0140_WYG_368-4b>¶
習習和風扇悠悠淑氣微陽升知候改律應喜春歸池¶
柳晴初拆林鶯暖欲飛川原浮彩翠臺館動光輝泛豔¶
揺丹闕揚芳入粉闈發生當有分枯朽幸因依¶
　　　金谷園懷古¶
緩歩洛城下軫懷金谷園昔人隨水逝舊樹逐春繁冉¶
冉揺風弱菲菲裛露翻歌臺豈易見舞䄂乍如存戲蝶¶
香中起流鶯暗處喧徒聞施錦帳此地擁行軒¶
　　　句¶
<pb:KR4h0140_WYG_368-5a>¶
應念路傍憔悴翼昔年喬木幸同遷(紀事云通方登第/與王播同年播年)¶
(五十六通方甚少因期集撫播背曰王老奉贈一第言/其日暮途逺及第同贈官也播恨之後通方丁家艱辛)¶
(苦萬狀播為正郎判鹽鐵通方窮悴求之即不甚給時/李虛中為副使通方以詩求為汲引云云播不得已薦)¶
(為江西/院官)¶
　李應¶
李應貞元十一年登進士第詩一首¶
　　　立春日曉望三素雲¶
𤣥鳥初來日靈仙望裏分氷容朝上界玉輦擁朝雲碧¶
<pb:KR4h0140_WYG_368-5b>¶
落流輕艶紅霓間彩文帶煙時縹緲向斗更氤氲髣髴¶
隨風馭迢遥出暁雰兹辰三見後希得從元君¶
　陳師穆¶
陳師穆貞元十一年進士第詩一首¶
　　　立春日暁望三素雲¶
晴暁初春日髙心望素雲彩光浮玉輦紫氣隱元君縹¶
緲中天去逍遥上界分鸞驂攀不及仙吹逺難聞禮候¶
於斯覩明循在觧紛人歸懸想處霞色自氛氲¶
<pb:KR4h0140_WYG_368-6a>¶
　李季何¶
李季何貞元十一年進士第詩一首¶
　　　立春日曉望三素雲¶
靄靄青春曙飛仙駕五雲浮輪初縹緲承蓋下氤氲薄¶
影隨風度殊容向日分羽毛紛共逺環珮杳猶聞静合¶
煙霞色遥將鸞鶴羣年年瞻此節應許從元若¶
　李程¶
李程字表臣隴西人貞元十二年登進士第累辟使府¶
<pb:KR4h0140_WYG_368-6b>¶
為監察御史充翰林學士元和中知制誥拜禮部侍郎¶
敬宗即位以吏部侍郎同平章事後罷為河東節度使¶
程在翰苑日過八塼乃至時號八塼學士詩五首¶
　　　春臺晴望¶
曲臺送春目(一作/日)景物麗新晴靄靄煙収翠忻忻木向¶
榮静看遲日上閒爱野雲平風慢遊絲轉天開逺水明¶
登髙塵慮息觀徼道心清更有遷喬意翩翩出谷鶯¶
　　　玉壺氷(一作詠/氷壺)¶
<pb:KR4h0140_WYG_368-7a>¶
琢玉性惟堅成壺體更圓虚心含萬象應物受寒泉温¶
潤資天質清貞(一作/眞)禀自然日融光乍(一作/自)散雪照(一/作)¶
(映/)色逾鮮至鑒功寜宰無私照豈偏明將水鏡對白與¶
粉闈連拂拭終為羙提攜佇見傳勿令毫髮累遺恨鮑¶
公(一作/綴成)篇¶
　　　賦得竹箭有筠¶
常爱凌寒竹堅貞可喻人能將先進禮義與後凋鄰冉¶
冉猶全節青青尚有筠陶鈞二儀内柯葉四時春待鳳¶
<pb:KR4h0140_WYG_368-7b>¶
花仍吐停霜色更新方持不易操對此欲觀身¶
　　　觀慶雲圖¶
五雲從表瑞&KR0488;繪宛成圖柯葉何時改丹青此不渝非¶
煙色尚麗似蓋狀應殊渥彩㸔猶在輕隂望已無方將¶
遇翠幄那羡起蒼梧欲識從龍處今逢聖合符¶
　　　贈毛仙翁¶
茫茫塵累愧腥膻强把蜉蝣望列仙閒指紫霄峯下路¶
却歸白鹿洞中天吹簫鳳去(一作/丹鳳)經何代茹玉方傳(一/作)¶
<pb:KR4h0140_WYG_368-8a>¶
(黄/麟)得幾年他日更來人世㸔又應東海變桑田¶
　髙(一作/喬)弁¶
髙弁貞元十二年進士第詩一首¶
　　　省試春臺晴望¶
層臺聊一望遍賞帝城春風煖聞啼鳥氷開見躍鱗晴¶
山煙外翠香蘂日邉新已變青門栁初銷紫陌塵金湯¶
千里國車騎萬方人此處雲霄近憑髙願致身¶
　席䕫¶
<pb:KR4h0140_WYG_368-8b>¶
席䕫貞元十二年宏詞及第詩二首¶
　　　霜菊¶
時令忽已變行㸔被霜菊可憐後時秀當此凛風肅淅¶
瀝翠枝翻凄清金蕊馥凝姿節堪重澄艶景非淑寧袪¶
青女威願盈君子掬持來泛罇酒永以照幽獨¶
　　　賦得竹箭有筠¶
共爱東南羙青青歎有筠貞姿衆木異秀色四時均枝¶
葉當無改風霜豈憚頻虚心如待物勁節自留春鮮潤¶
<pb:KR4h0140_WYG_368-9a>¶
期棲鳳嬋娟可並人可憐初籜巻粉澤更宜新¶
　李行敏¶
李行敏貞元十二年宏詞登第詩一首¶
　　　省試觀慶雲圖¶
縑素傳休祉丹青狀慶雲非烟凝漠漠似蓋乍紛紛尚¶
駐從龍意全舒捧日文光因五色起影向九霄分裂素¶
觀嘉瑞披圖賀聖君寧同窺汗漫方此覩氛氲¶
　陳諷¶
<pb:KR4h0140_WYG_368-9b>¶
陳諷貞元十年擢進士第詩一首¶
　　　賦得冬日可愛(一作張/正元詩)¶
寒日臨清晝寥天一望時未消埋逕雪先暖讀書帷屬¶
思光難駐舒情影若遺晉臣曽比徳謝客昔言詩散彩¶
寕偏照流隂信不追餘輝如可就迴燭幸無私¶
　崔䕶¶
崔䕶字殷功博陵人貞元十二年登第終嶺南節度使¶
詩六首¶
<pb:KR4h0140_WYG_368-10a>¶
　　　郡齋三月下旬作(以下三首一/作張又新詩)¶
春事日已歇池塘曠幽尋殘紅披獨墜嫩緑間淺深偃¶
仰捲芳褥顧歩爱新隂謀春未及竟夏初遽見侵¶
　　　五月水邉栁¶
結根挺涯涘垂影覆清淺睡臉寒未開嬾腰晴更軟揺¶
空條已重拂水帶方展似醉煙景凝如愁月露泫絲長¶
魚悮恐枝弱禽驚踐長别幾多情含春任攀搴¶
　　　三月五日陪裵大夫泛長沙東湖¶
<pb:KR4h0140_WYG_368-10b>¶
上已餘風景芳辰集逺坰綵舟浮泛蕩繡轂下娉婷林¶
樹迴蔥蒨笙歌入杳冥湖光迷翡翠草色醉蜻蜓鳥弄¶
桐花日魚翻榖雨萍從今留勝㑹誰㸔畫蘭亭¶
　　　山雞舞石鏡¶
廬峯開石鏡人説舞山雞物象纎無隱禽情祗自迷景¶
當煙霧歇心喜錦翎齊宛轉烏呈彩婆娑鳳欲棲何言¶
資羽族在地得天倪應笑翰音者終朝飲敗醯¶
　　　題都城南莊¶
<pb:KR4h0140_WYG_368-11a>¶
　去年今日此門中人面桃花相映紅人面不知(一作/祗今)何¶
　處在桃花依舊笑春風(太平廣記云初䕶舉進士不第/清明獨遊都城南得村居花木)¶
　(叢萃叩門久有女子自門隙問之對曰尋春獨行酒渇/求飲女子啟闗以盂水至獨倚小桃柯佇立而意屬殊)¶
　(厚崔辭起送至門如不勝情而入後絶不復至及來嵗/清明徑往尋之户扄無人因題此詩于左扉後數日復)¶
　(往尋之有老父出曰吾女笄年知書未適人自去年已/來常恍惚若有所失比日與之出及歸見左扉有字讀)¶
　(之入門而病遂絶食數日死得非君耶殺吾女持崔大/哭崔感慟請入臨見其女儼然在牀舉其首枕其股哭)¶
　(而祝曰某在斯湏臾開日復/活老父大喜遂以女歸之)¶
　　　　晩雞¶
<pb:KR4h0140_WYG_368-11b>¶
　黯黯嚴城罷鼓鼙數聲相續出寒棲不嫌驚破紗忩夢¶
　却恐為奴半夜啼¶
　¶
　¶
　¶
　¶
　¶
御定全唐詩巻三百六十八¶
