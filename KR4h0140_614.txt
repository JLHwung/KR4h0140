# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:55.628738
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百十四
<pb:KR4h0140_WYG_614-1a>¶
　欽定四庫全書¶
御定全唐詩巻六百十四¶
　　皮日休¶
　　　　懐華陽潤卿愽士三首¶
　先生一向事虛皇天市壇西與世忘環堵養龜看氣訣¶
　刀圭餌犬試仙方静探石腦衣裾潤閒鍊松脂院落香¶
　聞道徴賢須有詔不知何日到良常¶
　㝠心唯事白英君不問人間爵與勲林下醉眠仙鹿見¶
<pb:KR4h0140_WYG_614-1b>¶
　洞中閒話隠芝聞石牀卧苦渾無蘚藤篋開稀恐有雲¶
　料得虛皇新詔様青瓊板上緑為文¶
　鳯骨輕來稱瘦容華陽館主未成翁(陶隠君昔為/華陽館主)數行¶
　玉札存心乆一掬雲漿漱齒空白石煮多熏屋黒丹砂¶
　埋乆染泉紅他年欲事先生去十賚須加陸逸沖(逸沖/嘗事)¶
　(隠居隠居錫名棲静處/士十賚猶人間九錫也)¶
　　　　魯望以竹夾膝見寄因次韻詶謝¶
　圓於玉柱滑於龍來自衡陽彩翠中拂潤恐飛清夏雨¶
<pb:KR4h0140_WYG_614-2a>¶
叩虛疑貯碧湘風大勝書客裁成柬頗賽溪翁截竹筒¶
從此角巾因爾戴俗人相訪若為通¶
　　　夏景無事因懐章來二上人二首¶
澹景㣲隂正送梅幽人逃暑癭柟杯水花移得和魚子¶
山蕨收時帶竹胎嘯館大都偏見(一作/得)月醉鄉終竟不¶
聞雷更無一事唯留客卻被高僧怕不來¶
佳樹盤珊枕草堂此中隨分亦閒忙平鋪風簟尋琴譜¶
静掃烟窗著藥方幽鳥見貧留好語白蓮知卧送清香¶
<pb:KR4h0140_WYG_614-2b>¶
從今有計消閑日更為支公置一牀¶
　　　寄瓊州楊舍人¶
徳星芒彩瘴天涯酒樹堪消謫宦嗟行邁竹王因設奠¶
居逢木客又遷家清齋淨溲桄榔麪逺信閒封荳蔲花¶
清切㑹須歸有日莫貪句漏足丹砂¶
　　　魯望以輪鉤相示緬懐高致因作三篇¶
角柄孤輪細膩輕翠篷十載伴君行撚時解轉蟾蜍魄¶
抛處能啼絡緯聲七里灘波喧一舎五雲溪月靜三更¶
<pb:KR4h0140_WYG_614-3a>¶
朱衣鮒足和蓑睡誰信人間有利名¶
一線飄然下碧塘溪翁無語逺相望蓑衣舊去烟披重¶
篛笠新來雨打香白鳥白蓮為夢寐清風清月是家鄉¶
明朝有物充君信㰂酒三缾寄夜航(㰂酒出/沈約集)¶
盡日幽然舴艋輕小輪聲細雨溟溟三尋絲帶桐江爛¶
一寸鉤含笠澤腥用近詹何傳釣法收和范蠡養魚經¶
孤蓬半夜無餘事應被嚴灘聒酒醒¶
　　　吳中書事寄漢南裵尚書¶
<pb:KR4h0140_WYG_614-3b>¶
萬家無事鏁蘭橈鄉味腥多厭紫䖀(江文通集云/紫䖀石劫也)水似¶
棊文交度郭栁如行障儼遮橋青梅蔕重初迎雨白鳥¶
羣高欲避潮唯望舊知憐此意得為傖鬼也逍遙¶
　　　夏景沖澹偶然作二首¶
秖隈蒲褥岸烏紗味道澄懐景更斜紅印寄泉慙郡守¶
青筐與笋媿僧家茗爐盡日燒松子書按經時剥瓦花¶
園吏暫棲君莫笑不妨猶更著南華¶
一室無喧事事幽還如貞白在高樓天台畫得千迴看¶
<pb:KR4h0140_WYG_614-4a>¶
湖目(一作/月)芳來百度遊(湖目蓮/子也)無限世機吟處息幾多¶
身計釣前休他年謁帝言何事請贈劉伶作醉侯¶
　　　送李明府之任海南¶
五羊城在蜃樓邊墨綬垂腰正少年山静不應聞屈鳥¶
草深從使翳貪泉蟹奴晴上臨潮檻燕婢秋隨過海船¶
一事與君消逺宦乳蕉花發訟庭前¶
　　　寄題羅浮軒轅先生所居¶
亂峯四百三十二(羅浮山/峯數)欲問徵君何處尋紅翠(山鳥/名)¶
<pb:KR4h0140_WYG_614-4b>¶
數聲瑤室響(山有璇房瑤/室七十有二)真檀一炷石樓深山都遣負¶
沽來酒樵客容看化後金從此謁師知不逺求官先有¶
葛洪心¶
　　　宿報恩寺水閣¶
寺鏁雙峰寂不開幽人中夜獨裵回池文帶月鋪金簟¶
蓮朶含風動玉杯徃徃竹梢搖翡翠時時杉子擲莓苔¶
可憐此際誰曽見唯有支公盡看來¶
　　　醉中偶作呈魯望¶
<pb:KR4h0140_WYG_614-5a>¶
谿雲澗鳥本吾儕剛為浮名事事乖十里尋山為思役¶
五更看月是情差分將吟咏華霜鬢力以壺觴固百骸¶
争得草堂歸卧去共君同作太常齋¶
　　　寄滑州李副使員外¶
兵繞臨淮數十重鐵衣才子正從公軍前草奏旄頭下¶
城上封書箭簳中圍合只應聞曉雁血腥何處避春風¶
故人勲重金章貴猶在江湖積劒功¶
　　　傷史拱山人¶
<pb:KR4h0140_WYG_614-5b>¶
一緘幽信自襄陽上報先生去嵗亡山客為醫翻貰藥¶
野僧因弔卻焚香峰頭孤冢為雲穴松下靈筵是石牀¶
宗炳死來君又去終身不復到柴桑¶
　　　吳中言懐寄南海二同年¶
曲水分飛嵗已賒東南為客各天涯退公只傍蘇勞竹¶
移宴多隨末利花銅鼔夜敲溪上月布㠶晴照海邊霞¶
三年謾被鱸魚累不得横經侍絳紗¶
　　　奉和魯望白鷗詩¶
<pb:KR4h0140_WYG_614-6a>¶
雪羽䙰褷半惹泥海雲深處舊巢迷池無飛浪爭教舞¶
洲少輕沙若遣棲烟外失羣慙雁鶩波中得志羨鳬鷖¶
主人恩重真難遇莫為心孤憶舊溪¶
　　　奉和魯望懐楊台文楊鼎文二秀才¶
羊曇留我昔經春各以篇章鬬五雲賔草每容閒處見¶
擊琴多任醉中聞釣前青翰交加倚醉後紅魚取次分¶
為説風標曾入夢上仙初著翠霞帬¶
　　　友人以人參見惠因以詩謝之¶
<pb:KR4h0140_WYG_614-6b>¶
神草延年出道家(神草/别名)是誰披露記三椏開時的定涵¶
雲液劚後還因帶石花名士寄來消酒渇野人煎處撇¶
泉華從今湯劑如相續不用金山焙上茶¶
　　　傷進士嚴子重詩(并序/)¶
　　余為童在鄉校時簡上抄杜舎人牧之集見有與¶
　　進士嚴惲詩後至吳一日有客曰嚴某余志其名¶
　　久矣遽懐文見造於是樂得禮而觀之其所為工¶
　　於七字徃徃有清便柔媚時可軼駭於常軌其佳¶
<pb:KR4h0140_WYG_614-7a>¶
　　者曰春光冉冉歸何處更向花前把一杯盡日問¶
　　花花不語為誰零落為誰開余美之諷而未嘗怠¶
　　生舉進士亦十餘計偕余方寃之謂乎竟有得於¶
　　時也未幾歸吳興後兩月(咸通十/一年也)霅人至云生以¶
　　疾亡於所居矣噫生徒以詞聞於士大夫竟不名¶
　　而逝豈止此而湮沒耶江湖間多美材士君子茍¶
　　樂退而有文者死無不為時惜可勝言耶於是哭¶
　　而為詩魯望生之友也當為我同作¶
<pb:KR4h0140_WYG_614-7b>¶
十哭都門牓上塵盖棺終是五湖人生前有敵唯丹桂¶
沒後無家秖白蘋箬下斬新醒處月江南依舊詠來春¶
知君精爽應無盡必在酆都頌帝晨(梁成酆都官頌/紂絶標帝晨)¶
　　　奉和魯望早秋吳體次韻¶
書淫傳癖窮欲死譊譊何必頻相仍日乾隂蘚厚堪剥¶
藤把欹松牢似䋲搗藥香侵白袷袖穿雲潤破烏紗稜¶
安得瑤池飲殘酒半醉騎下垂天鵬¶
　　　奉和魯望秋賦有期次韻¶
<pb:KR4h0140_WYG_614-8a>¶
十載江湖(一作/南)盡是閒客兒詩句滿人間郡侯聞譽親¶
邀得鄉老知名不放還應帶瓦花經汴水更攜雲實出¶
包山太㣲宫裏環岡樹無限瑶枝待爾攀¶
　　　奉和魯望病中秋懐次韻¶
貧病於君亦太兼才高應亦被天嫌因分鶴料家資減¶
為置僧餐口數添静裏改詩空凭几寒中注易不開簾¶
清詞一一侵真宰甘取窮愁不用占¶
　　　新秋即事三首¶
<pb:KR4h0140_WYG_614-8b>¶
癡號多於顧愷之更無餘事可從知酒坊吏到常先見¶
鶴料符來每探支(吳郡有/鶴料案)凉後每謀清月社晩來專赴¶
白蓮期共君無事堪相賀又到金虀玉鱠時¶
堪笑高陽病酒徒幅巾瀟灑在東吳秋期浄掃雲根瘦¶
山信迴緘乳管粗白月半窗抄术序清泉一器授芝圖¶
乞求待得西風起盡挽煙帆入太湖¶
露槿風杉滿曲除高秋無事似雲廬醉多巳任家人厭¶
病乆還甘吏道疎青桂巾箱時寄藥白綸卧具半抛書¶
<pb:KR4h0140_WYG_614-9a>¶
君卿脣舌非吾事且向江南問鰒魚¶
　　　南陽潤卿將歸雷平因而有贈¶
借問山中許道士此迴歸去復何如竹屛風扇抄遺事¶
柘步輿竿繫隠書絳樹實多分紫鹿丹砂泉淺種紅魚¶
東卿旄節看看至静啟茅齋慎掃除¶
　　　訪寂上人不遇¶
何處尋雲暫廢禪客來還寄草堂眠桂寒自落翻經案¶
石冷空消洗鉢泉爐裏尚飄殘玉篆龕中仍鏁小金仙¶
<pb:KR4h0140_WYG_614-9b>¶
須將二百籖迴去得(一作/待)得支公恐隔年¶
　　　顧道士亡弟子以束帛乞銘于余魯望因賦戲¶
　　　贈日休奉和¶
師去東華卻鍊形門人求我誌金庭大椿枯後新為記¶
仙鶴亡來始有銘(前朝文集未/有道士銘誌)瓊板欲刋知不朽冰紈¶
將受恐通靈君才莫歎無兹分合注神𤣥劒解經¶
　　　秋夕文宴得遙字¶
啼螿衰葉共蕭蕭文宴無喧夜轉遙高韻最宜題雪讚¶
<pb:KR4h0140_WYG_614-10a>¶
逸才偏稱和雲謠風吹翠蠟應難刻月照清香太易消¶
無限𤣥言一杯酒可能容得盖寛饒¶
　　　南陽廣文欲於荆襄卜居因而有贈¶
地脉從來是福鄉廣文高致更無雙青精飯熟雲侵竈¶
白&KR0008;裘成雪濺窗度日竹書千萬字經冬术煎兩三缸¶
鱸魚自是君家味莫背松江憶漢江¶
　　　寄毘陵魏處士朴¶
文籍先生不肎官絮巾衝雪把魚竿一堆方冊為侯印¶
<pb:KR4h0140_WYG_614-10b>¶
三級幽巖是將臺醉少最因吟月冷瘦多偏為卧雲寒¶
兔皮衾暖篷舟穏欲共誰遊七里灘¶
　　　初冬偶作寄南陽潤卿¶
寓居無事入清冬雖設樽罍酒半空白菊為霜翻帶紫¶
蒼苔因雨卻成紅迎潮預遣収魚笱防雪先教盖鶴籠¶
唯待支硎最寒夜共君披氅訪林公¶
　　　冬曉章上人院¶
山堂冬曉寂無聞一句清言憶領軍琥珀珠黏行處雪¶
<pb:KR4h0140_WYG_614-11a>¶
㯶櫚箒掃卧來雲松扉欲啟如鳴鶴石鼎初煎若聚蚊¶
不是戀師終去晩陸機茸内足毛羣¶
　　　寄題鏡巖周尊師所居(并序/)¶
　　處州仙都山山之半有洞口下望之如鑑目之曰¶
　　鏡巖下去地二百尺上者以竹梯為級中如方丈¶
　　内有乳水滴瀝嵌罅黄老徒周君景復居焉迨八¶
　　十年不食乎粟日唯焚降真香一炷讀靈寳度人¶
　　經而已東牟叚公柯昔為州日聞其名梯其室以¶
<pb:KR4h0140_WYG_614-11b>¶
　　造之且曰君居此乆矣乳水之滴晝夜可知量乎¶
　　周君曰某常揣之盡晝與夜一斛加半焉公異而¶
　　禮之後柯别十二年日休至吳處人過説周君尚¶
　　存吟想其道無由以覩因寄題是詩云¶
八十餘年住鏡巖鹿皮巾下雪髟髟牀寒不奈雲縈枕¶
經潤何妨雨滴函飲澗猨迴窺絶洞縁梯人歇倚危杉¶
如何計吏窮於鳥欲望仙都舉一㠶¶
　　　寒夜文宴得泉字¶
<pb:KR4h0140_WYG_614-12a>¶
分明競襞七香牋王朗風姿盡列仙盈篋共開華頂藥¶
滿缾同坼惠山泉蟹因霜重金膏溢橘為風多玉腦鮮¶
吟罷不知詩首數隔林明月過中天¶
　　　庚寅嵗十一月新羅𢎞惠上人與本國同書請¶
　　　日休為靈鷲山周禪師碑將還以詩送之¶
三十麻衣弄渚禽豈知名字徹雞林勒銘雖即多遺草¶
越海還能扺萬金鯨鬛曉掀峰正燒鼇晴夜沒島還隂¶
(一作/深)二千餘字終天别東望辰韓涙灑襟¶
<pb:KR4h0140_WYG_614-12b>¶
　　　送潤卿博士還華陽¶
雪打篷舟離酒旗華陽居士半酣歸逍遥只恐逢雲將¶
恬澹真應降月妃仙市鹿胎如錦嫰隂宫燕肉似酥肥¶
公車草合蒲輪壊爭不教他白日飛¶
　　　寒日書齋即事三首¶
參佐三間似草堂恬然無事可成忙移時寂歴燒松子¶
盡日殷勤拂乳牀將近道齋先衣褐欲清詩思更焚香¶
空庭好待中宵月獨禮星辰學步罡¶
<pb:KR4h0140_WYG_614-13a>¶
不知何事有生涯皮褐親裁學道家深夜數甌唯柏葉¶
清晨一器是雲華盆池有鷺窺蘋沫石版無人掃桂花¶
江漢欲歸應未得夜來頻夢赤城霞¶
方朔家貧未有車肎從榮利捨樵漁從公未怪多侵酒¶
見客唯求轉借書暫聽松風生意足偶看溪月世情疎¶
如鉤得貴非吾事合向煙波為五魚(松江有/五魚)¶
　　　臘後送内大徳從朂遊天台¶
講散重雲下九天大君恩賜許隨縁霜中一鉢無辭乞¶
<pb:KR4h0140_WYG_614-13b>¶
湖上孤舟不廢禪夢入瓊樓寒有月(天台山有金庭不/死之鄉及瓊樓玉)¶
(室/)行過石樹凍無煙(按消山有石樓樹吳大皇元年郡/吏伍曜於海際得之枝莖紫色有)¶
(光南越謂之/石連理也)他時𤓰鏡知何用吳越風光滿御筵¶
　　　寄題玉霄峰葉涵象尊師所居¶
青㝠向上玉霄峰元始先生戴紫蓉曉案瓊文光洞壑¶
夜檀香氣惹杉松閒迎仙客來為鶴静噀靈符去是龍¶
子細捫心無偃骨(偃骨在胸者/名入星骨)欲隨師去肎相容¶
　　　奉和魯望寄南陽廣文(一本此下有/還雷平二字)次韻¶
<pb:KR4h0140_WYG_614-14a>¶
春彩融融釋凍塘日精閒嚥坐巖房瓊函静啟從猨覻¶
金液初開與鶴嘗八㑹舊文多搭(一作/榻)寫七真遺語剰¶
思量不知夢到為(一作/驚)何處紅藥滿山烟月香¶
　　　題支山南峰僧¶
雲侵壊衲重隈肩不下南峯不記年池裏羣魚曽受戒¶
林間孤鶴欲參禪雞頭竹上開危徑鴨脚花中擿廢泉¶
無限吳都堪賞事何如來此看師眠¶
　　　送董少卿游茅山¶
<pb:KR4h0140_WYG_614-14b>¶
名卿風度足杓斜一舸閒尋二許家天影曉通金井水¶
山靈深護玉門沙空壇禮後銷香母隂洞縁時觸乳花¶
盡待于公作廷尉(卿嘗為大理用/法有㢘平之稱)不須從此便餐霞¶
　　　詶魯望見迎緑罽次韻¶
輕裁鴨緑任金刀不怕西風㫁野蒿詶贈既無青玉案¶
纎華猶欠赤霜袍煙披怪石難同逸竹映山禽未勝高¶
成後料君無别事只應酣飲詠離騷¶
　　　寄懐南陽潤卿¶
<pb:KR4h0140_WYG_614-15a>¶
鹿門山下捕魚郎今向江南作渇𦍑無事只陪看藕様¶
有錢唯欲買湖光醉來渾忘移花處病起空聞焙藥香¶
何事對君猶有媿一篷衝雪返華陽¶
　　　魯望憫承吉之孤為詩序邀予屬和欲用予道¶
　　　振其孤而利之噫承吉之困身後乎魯望視予¶
　　　困與承吉生前孰若(一作/苦)哉未有已困而能振¶
　　　人者抑為之辭用塞良友¶
先生清骨𦵏烟霞業破孤存孰為嗟幾篋詩篇&KR4274;貴位¶
<pb:KR4h0140_WYG_614-15b>¶
一林石笋散豪家兒過舊宅啼楓影姬繞荒田泣稗花¶
唯我共君堪便戒莫將文譽作生涯¶
　　　寄潤卿博士¶
高眠可為要𤣥纁鵲尾金爐一世焚(陶貞白有金/鵲尾香罏)塵外¶
鄉人為許椽山中地主是茅君將收芝菌唯防雪欲曬¶
圖書不奈雲若使華陽終卧去漢家封禪用誰文¶
　　　奉和魯望白菊¶
已過重陽半月天琅華千㸃照寒烟蘂香亦似浮金靨¶
<pb:KR4h0140_WYG_614-16a>¶
花様還如鏤玉錢玩影馮妃堪比豔鍊形蕭史好争妍¶
無由擿向牙箱裏飛上方諸贈列仙¶
　　　華亭鶴聞之舊矣及來吳中以錢半千得一隻¶
　　　養之殆經嵗不幸為飲啄所悞經夕而卒悼之¶
　　　不已遂繼以詩南陽潤卿博士浙東徳師侍御¶
　　　毘陵魏不琢處士東吳陸魯望秀才及厚於予¶
　　　者悉寄之請垂見和¶
池上低摧病不行誰教仙魄反層城隂苔尚有前朝跡¶
<pb:KR4h0140_WYG_614-16b>¶
皎月新無昨夜聲菰米正殘三日料筠籠休礙九霄程¶
不知此恨何時盡遇著雲泉即愴情¶
　　　傷開元觀顧道士¶
恊晨宫上啟金扉詔使先生坐蛻歸鶴有一聲應是哭¶
丹無餘粒恐潛飛烟凄玉笥封雲篆月慘琪花𦵏羽衣¶
腸㫁雷平舊遊處五芝無影草㣲㣲¶
　　　醉中即席贈潤卿博士¶
適越遊吳一散仙銀缾玉柄兩翛然茅山頂上攜書簏¶
<pb:KR4h0140_WYG_614-17a>¶
笠澤心中漾酒船桐木布溫吟倦後桃花飯熟醉醒前¶
謝安四十餘方起猶自高閒得數年¶
　　　偶留羊振文先輩及一二文友小飲日休以眼¶
　　　病初平不敢飲酒遣侍宻歡因成四韻¶
謝莊初起恰花晴强侍紅筵不避觥乆㫁杯孟華盖喜¶
忽聞歌吹谷神驚䙰褷正重新開栁呫囁難通乍囀鶯¶
猶有僧䖍多宻炬不辭相伴到天明¶
　　　奉送浙東徳師侍御罷府西歸¶
<pb:KR4h0140_WYG_614-17b>¶
建安才子太㣲仙暫上金臺許二年形影欲歸溫室樹¶
夢魂猶傍越溪蓮空將海月為京信尚使樵風送酒船¶
從此受恩知有處免為傖鬼恨吳天¶
　　　送羊振文先輩徃桂陽歸覲¶
桂陽新命下彤墀彩服行當欲雪時登第巳聞傳禰賦¶
問安猶聽講韓詩竹人臨水迎符節(曹毘湘中賦云篔/簹中實内有實狀)¶
(如人/也)風母穿雲避信旗(桂陽山中有風母/獸擊殺見風輙活)無限湘中悼¶
騷恨憑君此去謝江蘺¶
<pb:KR4h0140_WYG_614-18a>¶
　　　褚家林亭¶
廣亭遥對舊娃宫竹島蘿溪委曲通茂苑樓臺低檻外¶
太湖魚鳥徹池中蕭踈桂影移茶具狼籍蘋花上釣筒¶
争得共君來此住便披鶴氅對清風¶
　　　送圓載上人歸日本國¶
講殿談餘著賜衣椰帆卻返舊禪扉貝多紙上經文動¶
如意缾中佛爪飛颶母影邊持戒宿波神宫裏受齋歸¶
家山到日將何入(一作/日)白象新秋十二圍¶
<pb:KR4h0140_WYG_614-18b>¶
　　　重送¶
雲濤萬里最東頭射馬臺深玉署秋(射馬臺即/今王城也)無限屬¶
城為躶國幾多分界是亶州(州在㑹稽海外/傳是徐福之裔)取經海底¶
開龍藏誦咒空中散蜃樓不奈此時貧且病乘桴直欲¶
伴師遊¶
　　　潤卿遺青䭀飯兼之一絶聊用荅謝¶
傳得三元䭀飯名大宛聞説有仙卿(案西梁子文撰黄/錦素書十通其二)¶
(傳大宛北谷子/自號青精先生)分泉過屋舂青稻(此飯以青/龍稻為之)拂霧彯衣¶
<pb:KR4h0140_WYG_614-19a>¶
　折紫莖(南稻莖/㣲紫色)蒸處不教雙鶴見服來唯怕五雲生草¶
　堂空坐無飢色時把金津漱一聲¶
　　　　鴛鴦二首¶
　雙絲絹上為新様連理枝頭是故園翠浪萬迴同過影¶
　玉沙千處共棲㾗若非足恨佳人魄即是多情年少魂¶
　應念孤飛爭别宿蘆花蕭瑟雨黄昏¶
　鈿□雕鏤費深功舞妓衣邊繡莫窮無日不來湘渚上¶
　有時還在鏡湖中烟濃共拂芭蕉雨浪細雙遊菡萏風¶
<pb:KR4h0140_WYG_614-19b>¶
　應笑豪家鸚鵡伴年年徒被鎖金籠¶
　¶
　¶
　¶
　¶
　¶
　¶
御定全唐詩巻六百十四¶
