# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:59.689791
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百三
<pb:KR4h0140_WYG_703-1a>¶
　欽定四庫全書¶
御定全唐詩巻七百三¶
　　翁承賛¶
　翁承賛字文堯(一作/饒)閩人乾寜二年登進士第又擢宏¶
　詞科任京兆府㕘軍天祐元年以右拾遺受詔冊王審¶
　知為王梁開平四年復為閩王冊禮副使尋擢諫議大¶
　夫福建鹽鐵副使就加左散騎常侍御史大夫留相閩¶
　卒詩一巻¶
<pb:KR4h0140_WYG_703-1b>¶
　　　　晨興¶
　晨起竹軒外逍遥清興多早凉生户牖孤月照闗河旅¶
　食甘藜藿歸心憶薜蘿一尊如有地放意且狂歌¶
　　　　題莒潭安閩院¶
　祧宗營祀舎幽異勝珠林名士穿雲訪飛禽傍竹吟牕¶
　含孤岫影牧卧斷霞隂景福滋閩壤芳名亘古今¶
　　　　華下霽後曉眺¶
　結茅幽寂近禪林霽景煙光著栁隂千嶂華山雲外秀¶
<pb:KR4h0140_WYG_703-2a>¶
萬重鄉思望中深老嫌白髪還偷鑷貧對春風亦强吟¶
花畔水邉人不㑹騰騰閑歩一披襟¶
　　　喜弟承檢登科¶
兩篇佳句敵瓊瑰憐我三清道路開荆璞獻多還得售¶
桂堂恩在敢輕回花繁不怕尋香客榜到應傾賀喜杯¶
知爾苦心功業就早擕長䇿出山来¶
　　　䝉閩王改賜鄉里¶
鄉名文秀里光賢别向鈞台造化權閥閱便因今日貴¶
<pb:KR4h0140_WYG_703-2b>¶
徳音兼與後人傳自從受賜身無力向未酬恩骨肻鐫¶
歸闕路遥心更切不嫌扶病倚旌旃¶
　　　訪建陽馬驛僧亞齊¶
蕭蕭風雨建陽溪溪畔維舟訪亞齊一軸新詩劔潭北¶
十年舊識華山西吟魂惜向江村老空性元知世路迷¶
應笑乗軺青瑣客此時無暇聴猿啼¶
　　　題景祥院¶
一溪拖碧遶崔嵬瓶鉢偏宜向此隈農罷樹隂黄犢卧¶
<pb:KR4h0140_WYG_703-3a>¶
齋時山下白衣来松多徃日門人種路是前朝釋子開¶
三巻貝多金粟語可能心煉得成灰¶
　　　寄舎弟承裕員外¶
江花岸草晚萋萋公子王孫思合迷無主園林饒採伐¶
忘情鷗鳥恣(一作/自)髙低長江月上魚翻鬛荒圃人稀獺¶
印蹄何事斜陽再回首休愁離别峴(一作/雁)山西¶
　　　文眀殿受冊封閩王¶
龍墀班聴漏聲長竹帛昭勲撲御香鳴佩洞庭辭帝主¶
<pb:KR4h0140_WYG_703-3b>¶
登車故里冊閩王一千年改江山瑞十萬軍䝉雨露光¶
吟寄短篇追徃事留文功業不尋常¶
　　　御命歸鄉䝉賜錦衣¶
九重宣㫖下丹墀面對天顔賜錦衣中使擎来三殿曉¶
寳箱開處五雲飛徳音耳聆君恩重金印腰懸已力微¶
更待臨軒陳鼓吹星軺便指故鄉歸¶
　　　奉使封閩王歸京洛¶
泥緘紫誥御恩光信馬嘶風出洛陽此去願言歸梓里¶
<pb:KR4h0140_WYG_703-4a>¶
預憑魂夢展維桑客程回首瞻文陛驛路乗軺憶故鄉¶
指日還家堪自重恩榮晝錦賀封王¶
　　　奉使封王次宜春驛¶
微宦淹留鬢已斑此心長憶舊林泉不因列土封千乗¶
争得銜恩拜二天雲斷自宜鄉樹出月髙猶伴客心懸¶
夜来夢到南臺上徧看江山勝徃年¶
　　　甲子嵗銜命到家至榕城冊封次日閩王降旌¶
　　　旗於新豐市堤餞别¶
<pb:KR4h0140_WYG_703-4b>¶
登庸樓上方停樂新市堤邉又舉杯正是離情傷逺别¶
忽聞台旨許重来此時暫與交親好今日還将簡冊回¶
争得長房猶在世縮教地近釣魚臺¶
　　　寄示兒孫¶
力學燒丹二十年辛勤方得遇真仙便随羽客歸三島¶
旋聴霓裳適九天得路自能酬造化立身何必戀林泉¶
予家藥鼎分眀在好把仙方次第傳¶
　　　天祐元年以右拾遺使冊閩王而作¶
<pb:KR4h0140_WYG_703-5a>¶
蓬莱宫闕曉光勻紅案舁麻降紫宸鸞奏八音諧律吕¶
鳳銜五色顯絲綸蕭何相印鈞衡重韓信齋壇雨露新¶
得侍丹墀官異寵此身何幸沐恩頻¶
　　　漢上登舟憶閩¶
漢臯庭畔起西風半挂征帆立向東乆客自憐歸路近¶
算程不怕酒觴空参差雁陣天初碧零落漁家蓼欲紅¶
一片歸心随去櫂願言指日拜文翁¶
　　　對雨述懐示弟承檢¶
<pb:KR4h0140_WYG_703-5b>¶
淋淋霎霎結秋霖欲使秦城歎陸沈曉勢遮回朝客馬¶
夜聲滴破旅人心青苔重疉封顔巷白髪蕭踈引越吟¶
不有惠連同此景江南歸思㡬般深¶
　　　題壺山¶
井邑斜連北蓬瀛直倚東秋髙巖溜白日上海波紅¶
　　　題故居¶
一為鵝子二連花三望青湖四石斜惟有嶺湖居第五¶
山前却是宰臣家¶
<pb:KR4h0140_WYG_703-6a>¶
　　　題槐¶
雨中妝㸃望中黄勾引蟬聲送夕陽憶昔當年随計吏¶
馬蹄終日為君忙¶
　　　擢進士¶
霓旌引上大羅天别領新銜意自憐蝴蝶流鶯莫先去¶
滿城春色屬羣仙¶
　　　擢探花使三首¶
洪崖差遣探花来檢㸃芳叢飲數杯深紫濃香三百朶¶
<pb:KR4h0140_WYG_703-6b>¶
眀朝為我一時開¶
九重煙暖折槐芽自是升平好物華今日始知春氣味¶
長安虛過四年花¶
探花時節日偏長恬淡春風稱意忙每到黄昏醉歸去¶
紵衣惹得牡丹香¶
　　　書齋謾興二首¶
池塘四五尺深水籬落兩三般様花過客不須頻問姓¶
讀書聲裏是吾家¶
<pb:KR4h0140_WYG_703-7a>¶
官事歸来衣雪埋兒童燈火小茅齋人家不必論貧富¶
惟有讀書聲最佳¶
　　　辭閩王歸朝寄倪先軰¶
時人莫訝再還鄉簡冊分眀劔佩光駟馬髙車太常樂¶
登庸門下憶賢良¶
　　　曉望¶
清霜散漫似輕嵐玉闕参差萬象涵獨上秦臺最髙處¶
舊山依約在東南¶
<pb:KR4h0140_WYG_703-7b>¶
　　　萬夀寺牡丹¶
爛漫香風引貴逰髙僧移歩亦遲留可憐殿角長松色¶
不得王孫一舉頭¶
　　　松¶
倚澗臨溪自屈蟠雪花銷盡蘚花乾幽枝好折為談柄¶
入手方知有嵗寒¶
　　　栁¶
斜拂中橋逺映樓翠光駘蕩曉煙収洛陽才子多情思¶
<pb:KR4h0140_WYG_703-8a>¶
　横把金鞭約馬頭¶
　髙出營門逺出墻朱䦨門閉緑成行将軍宴罷東風急¶
　閑襯旌旗簇畫堂¶
　彭澤先生酒滿船五株栽向九江邊長條細葉無窮盡¶
　管領春風不計年¶
　煬帝東逰意緒多宫娃眉翠兩相和一聲水調春風暮¶
　千里交隂鎖汴河¶
　纒繞春情卒未休秦娥蕭史兩相求玉句闌内朱簾巻¶
<pb:KR4h0140_WYG_703-8b>¶
　瑟瑟絲籠十二樓¶
　　　　隋堤栁¶
　春半煙深汴水東黄金絲軟不勝風輕籠行殿迷天子¶
　抛擲長安似夢中¶
　　　　句¶
　煙蘿况逼神仙窟丹竈還應許獨尋(贈黄璞見/福州志)¶
　¶
御定全唐詩巻七百三¶
