# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.777870
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二十七
<pb:KR4h0140_WYG_027-1a>¶
　欽定四庫全書¶
御定全唐詩巻二十七¶
　　　雜曲歌辭(隋自開皇初置七部樂一曰西凉伎二/曰清商伎三曰髙麗伎四曰天竺伎五)¶
　　　(曰安國伎六曰龜兹伎七曰文康伎至大業中乃/立清樂西凉龜兹天竺康國踈勒安國髙麗禮畢)¶
　　　(以為九部唐武徳初因隋舊制用九部樂太宗増/髙昌樂又造燕樂而去禮畢其著令者十部一曰)¶
　　　(燕樂二曰清商三曰西凉四曰天竺五曰髙麗六/曰龜茲七曰安國八曰疎勒九曰髙昌十曰康國)¶
　　　(而總謂之燕樂凡燕樂諸曲始於武徳貞觀盛於/開元天寳其著録者十四調二百二十二曲又有)¶
　　　(梨園别教院法歌樂十一曲雲韶/樂二十曲肅代以降亦有因造)¶
<pb:KR4h0140_WYG_027-1b>¶
　　　　遼東行(王建/)¶
　遼東萬里遼水曲古戍無城復無屋黄雲盖地雪作山¶
　不惜黄金買衣服戰回各自收弓箭正西回靣家鄉逺¶
　年年郡縣送征人将與遼東作丘坂寧為草木鄉中生¶
　有身不向遼東行¶
　　　　渡遼水(王建/)¶
　渡遼水此去咸陽五千里来時父母知隔生重著衣裳¶
　如送死亦有白骨歸咸陽營家各與題本鄉身在應無¶
<pb:KR4h0140_WYG_027-2a>¶
回渡(一作/渡遼)日駐馬相看遼水傍¶
　　　昔昔鹽(趙嘏章隋薛道衡有昔昔鹽嘏廣之為/二十  羽調曲唐亦為舞曲昔一作析)¶
　　　　垂栁覆金堤¶
新年垂栁色嫋嫋對空閨不畏芳菲好自縁離别嗁因¶
風飄玉户向日暎金堤驛使何時度還將贈隴西¶
　　　　蘼蕪葉復齊¶
提筐紅葉下度日采蘼蕪掬翠香盈袖看花憶故夫葉¶
齊誰復見風暖恨偏孤一被春光累容顔與昔殊¶
<pb:KR4h0140_WYG_027-2b>¶
　　　　水溢芙蓉沼¶
渌沼春光後青青草色濃綺羅驚翡翠暗粉妬芙蓉雲¶
遍窗前見荷翻鏡裏逢將心託流水終日渺無從¶
　　　　花飛桃李蹊¶
逺期難可託桃李自依依花徑無容跡戎裘未下機隨¶
風開又落度日掃還飛欲折枝枝贈那知歸不歸¶
　　　　采桑秦氏女¶
南陌采桑出誰知妾姓秦獨憐傾國貌不負早鶯春珠¶
<pb:KR4h0140_WYG_027-3a>¶
履盪花濕龍鉤折桂新使君那駐馬自有侍中人¶
　　　　織錦竇家妻¶
當年誰不羡分作竇家妻錦字行行苦羅帷日日嗁豈¶
知登隴逺秪恨下機迷直候陽闗使殷勤寄海西¶
　　　　關山别蕩子¶
那堪聞蕩子迢遰渉闗山腸為馬嘶斷衣従淚滴斑愁¶
看塞上路詎惜鏡中顔儻見征西雁應傳一字還¶
　　　　風月守空閨¶
<pb:KR4h0140_WYG_027-3b>¶
良人猶逺戍耿耿夜閨空繡户流宵月羅帷坐曉(集作/晚)¶
風魂飛沙帳北腸斷玉闗中尚自無消息錦衾那得同¶
　　　　恒歛千金笑¶
玉顔恒自歛羞出鏡臺前早惑陽城客今悲華錦筵從¶
軍人更逺投喜鵲空傳夫婿交河北迢迢路㡬千¶
　　　　長垂雙玉嗁¶
雙雙紅淚墮度日暗中嗁鴈出居延北人猶遼海西向¶
燈垂玉枕對月灑金閨不惜羅衣濕惟愁歸意迷¶
<pb:KR4h0140_WYG_027-4a>¶
　　　　蟠龍随鏡隠¶
鸞鏡無由照蛾眉豈忍看不知愁髪換空見隐龍蟠那¶
惬紅顔改偏傷白日殘今朝窺玉匣雙淚落䦨干¶
　　　　綵鳯逐帷低¶
巧繡雙飛鳯朝朝伴下帷春花那見照暮色巳頻欺欲¶
卷思君䖏將嗁裛淚時何年征戍客傳語報佳期¶
　　　　驚魂同夜鵲¶
萬里無人見衆情難與論思君常入夢同鵲屢驚魂孤¶
<pb:KR4h0140_WYG_027-4b>¶
寝紅羅帳雙嗁玉筯痕妾心甘自保豈復暫忘恩¶
　　　　倦寢聽晨雞¶
去去邊城騎愁眠掩夜閨披衣窺落月拭淚待鳴雞不¶
憤連年别那堪長夜嗁功成應自恨早晩發遼西¶
　　　　暗牖懸蛛網¶
暗中蛛網織歴亂綺窗前萬里終無信一條徒自懸分¶
從珠露滴愁見隟風牽妾意何聊賴看看劇斷絃¶
　　　　空梁落燕泥¶
<pb:KR4h0140_WYG_027-5a>¶
春至今朝燕花時伴獨嗁飛斜珠箔隔語近畫梁低帷¶
巻閒窺户牀空暗落泥誰能長對此雙去復雙棲¶
　　　　前年過代北¶
代北㡬千里前年又復經燕山雲自合胡塞草應青鐡¶
馬喧鼙鼓蛾眉怨錦屏不知羌笛曲掩淚若為聽¶
　　　　今嵗徃遼西¶
萬里飛書至聞君已渡遼祗諳新别苦忘卻舊時嬌烽¶
戍年將老紅顔日向彫胡沙兼漢苑相望幾迢迢¶
<pb:KR4h0140_WYG_027-5b>¶
　　　　一去無還意¶
良人征絶域一去不言還百戰攻邊虜三冬阻玊關蕭¶
蕭邊馬思獵獵戍旗閒獨把千重恨連年未解顔¶
　　　　那能惜馬蹏¶
雲中路杳杳江畔草萋萋妾久垂珠淚君何惜馬蹏邊¶
風悲曉角營月怨春鼙未道休征戰愁眉又復低¶
　　　水調歌第一(水調商調曲也唐曲凡十一疊前/五疊為歌後六疊為入破又有新)¶
　　　(水調亦/商調曲)¶
<pb:KR4h0140_WYG_027-6a>¶
平沙落日大荒西隴上明星髙復低孤山㡬䖏看烽火¶
壯(一作/戰)士連營候鼓鼙¶
　　　第二¶
猛將關西意氣多能騎駿馬弄琱戈金鞍寳鉸精神出¶
笛倚新翻水調歌¶
　　　第三¶
王孫别上緑珠輪不羡名公樂此身户外碧潭春洗馬¶
樓前紅燭夜迎人¶
<pb:KR4h0140_WYG_027-6b>¶
　　　第四¶
隴頭一叚氣長秋舉目蕭條總是愁祗為征人多下淚¶
年年添作斷腸流¶
　　　第五¶
雙帶仍分影同心巧結香不應須換彩意欲媚濃妝¶
　　　入破第一¶
細草河邊一鴈飛黄龍闗裏挂戎衣為受明王恩寵甚¶
從事經年不復歸¶
<pb:KR4h0140_WYG_027-7a>¶
　　　第二¶
錦城絲管日紛紛半入江風半入雲此曲只應天上有¶
人間能得㡬回聞¶
　　　第三¶
昨夜遥歡出建章今朝綴賞度昭陽傳聲莫閉黄金屋¶
為報先開白玉堂¶
　　　第四¶
日晩笳聲咽戍樓隴雲漫漫水東流行人萬里向西去¶
<pb:KR4h0140_WYG_027-7b>¶
滿目闗山空(一作/無)恨(一作/自)愁¶
　　　第五¶
千年一遇聖明朝願對君王舞細腰乍可當熊任生死¶
誰能伴鳯上(一作/入)雲霄¶
　　　第六徹¶
閨燭無人影羅屏有夢魂近来音耗絶終日望君門¶
　　　水調(吴融/)¶
鑿河千里走黄沙浮(集作/沙)殿西来動日華可道新聲是¶
<pb:KR4h0140_WYG_027-8a>¶
亡國且貪惆悵後庭花¶
　　　堂堂(李義府所堂堂角調曲本/陳後主  作唐為法曲)¶
鏤月成歌扇裁雲作舞衣自憐回雪影好取洛川歸¶
嬾正鴛鴦被羞褰瑇瑁牀春風别有意密䖏也尋香¶
　　　同前(李賀/)¶
堂堂復堂堂紅脱梅灰(集作/花)香(一作紅熟/海梅香)十年粉蠧生¶
畫梁飢蟲不食推碎黄蕙花巳老桃葉長禁院懸簾隔¶
御光華清源中礐石湯裵回百(一作/白)鳯随君王¶
<pb:KR4h0140_WYG_027-8b>¶
　　　凉州歌第一(凉州宫調曲開元中西凉府都督/郭知運進本在正宫調中有大遍)¶
　　　(小遍至貞元初康崑崙翻入琵琶玉宸宫調初/進曲在玉宸殿故有此名合諸樂即黄鍾宫調)¶
　　　(也叚和尚善琵琶自制西凉州後傳/康崑崙即道調凉州亦謂之新凉州)¶
漢家宫裏栁如絲上苑桃花連碧池聖壽巳傳千嵗酒¶
天文更賞百僚詩¶
　　　第二¶
朔風吹葉鴈門秋萬里煙塵昏戍樓征馬長思青海北¶
胡笳夜聽隴山頭¶
<pb:KR4h0140_WYG_027-9a>¶
　　　第三¶
開箧涙霑襦見君前日書夜臺空寂寞猶見(一作/是)紫雲¶
車¶
　　　排遍第一¶
三秋陌上早霜飛羽獵平田淺草齊錦背蒼鷹初出按¶
五花驄馬餵来肥¶
　　　第二¶
鴛鴦殿裏笙歌起翡翠樓前出舞人喚上紫微三五夕¶
<pb:KR4h0140_WYG_027-9b>¶
聖明方壽一千春¶
　　　凉州詞(耿緯/)¶
國使翩翩(集作/翻翻)隨斾旌隴西岐路足荒城氈裘牧馬胡¶
雛小日暮蕃歌三兩聲¶
　　　同前(張籍/)¶
邊城暮雨鴈飛低蘆筍初生漸欲齊無數鈴聲遥過磧¶
應䭾白練到安西¶
古鎮城門白磧開胡兵徃徃傍沙堆廵邊使客行應早¶
<pb:KR4h0140_WYG_027-10a>¶
每待(集作/問)平安火到(集作/無使)来¶
鳯林關裏水東流白草黄榆六十秋邊將皆承主恩澤¶
無人解道取凉州¶
　　　同前(薛逢/)¶
昨夜蕃兵報國讐沙州都䕶破凉州黄河九曲今歸漢¶
塞外縦横戰血流¶
　　　太和第一(太和羽/調曲也)¶
國門卿相舊山莊聖主移来宴緑芳簾外輾為車馬路¶
<pb:KR4h0140_WYG_027-10b>¶
花間踏出舞人場¶
　　　第二¶
國鳥尚含天樂轉寒風猶帶御衣香為報碧潭明月夜¶
㑹須留賞待君王¶
　　　第三¶
庭前鵲遶相思樹井上鶯歌争刺桐含情少婦悲春草¶
多是良人學轉蓬¶
　　　第四¶
<pb:KR4h0140_WYG_027-11a>¶
塞北江南共一家何須淚落怨黄沙春酒半酣千日醉¶
庭前(一作/邊庭)還有落梅花¶
　　　第五徹¶
我皇膺運太平年四海朝宗㑹百川自古㡬多明聖主¶
不如今帝勝堯天¶
　　　伊州歌第一(伊州商調曲西凉/節度盖嘉運所進)¶
秋風明月獨離居蕩子従戎十載餘征人去日殷勤屬¶
歸鴈来時數寄書¶
<pb:KR4h0140_WYG_027-11b>¶
　　　第二¶
彤闈曉闢萬鞍廻玉輅春逰薄晚開渭北清光揺草樹¶
州南嘉景入樓臺¶
　　　第三¶
聞道黄花戍頻年不解兵可憐閨裏月偏照漢家營¶
　　　第四¶
千里東歸客無心憶舊逰挂㠶㳺白水髙枕到青州¶
　　　第五¶
<pb:KR4h0140_WYG_027-12a>¶
桂殿江烏對彫屏海燕重祗應多醸酒醉罷樂髙鐘¶
　　　入破第一¶
千門今夜曉初晴萬里天河徹帝京璨璨繁星駕秋色¶
稜稜霜氣韻鐘聲¶
　　　第二¶
長安二月栁依依西出流沙路漸微閼氏山上春光少¶
相府庭邊驛使稀¶
　　　第三¶
<pb:KR4h0140_WYG_027-12b>¶
三秋大漠冷溪山八月嚴霜變草顔巻斾風行宵渡磧¶
銜枚電掃曉應還¶
　　　第四¶
行樂三陽早芳菲二月春閨中紅粉態陌上看花人¶
　　　第五¶
君住孤山下煙深夜徑長轅門渡緑水逰苑遶垂楊¶
　　　陸州歌第一¶
分野中峰變隂晴衆壑殊欲投人處宿隔浦問樵夫¶
<pb:KR4h0140_WYG_027-13a>¶
　　　第二¶
共得煙霞徑東歸山水逰蕭蕭望林夜寂寂坐中秋¶
　　　第三¶
香氣傳空滿妝花映薄紅歌聲天仗外舞態御樓中¶
　　　排遍第一¶
樹發花如錦鶯嗁栁若絲更逢歡宴地愁見别離時¶
　　　第二¶
明月照秋葉西風響夜砧彊言徒自亂徃事不堪尋¶
<pb:KR4h0140_WYG_027-13b>¶
　　　第三¶
坐對銀釭曉停留玉筯痕君門常不見無䖏謝前恩¶
　　　第四¶
曙月當窗滿征人出塞遥畫樓終日閉清(一作/絲)管為誰¶
調¶
　　　簇拍陸州¶
西去輪臺萬里餘故鄉音耗日應疎隴山鸚鵡能言語¶
為報閨人數寄書¶
<pb:KR4h0140_WYG_027-14a>¶
　　　石州(商調曲也又/有舞石州)¶
自従君去逺廵邊終日羅幃獨自眠看花情轉切攬鏡¶
涙如泉一自離君後嗁多雙臉穿何時烽火息免得更¶
留連¶
　　　盖羅縫¶
秦時明月漢時關萬里征人尚未還但願龍庭神(一作/飛)¶
將在不教胡馬渡隂山¶
音書杜絶白狼西桃李無顔黄鳥嗁寒鴈春深歸去盡¶
<pb:KR4h0140_WYG_027-14b>¶
出門腸斷草萋萋¶
　　　雙帶子¶
私言切語誰人㑹海燕雙飛繞畫梁君學秋胡不相識¶
妾亦無心去采桑¶
　　　崑崙子¶
揚子譚經去淮王載酒過醉来嗁鳥喚(一作/換)坐久落花¶
多¶
　　　祓禊曲(漢宮三月上巳張樂於流水晉/宋已後皆因之至唐傳以為曲)¶
<pb:KR4h0140_WYG_027-15a>¶
昨見春條緑那知秋葉黄蝉聲猶未斷寒(一作/塞)鴈已成¶
行¶
金谷園中栁春来巳(一作自/一作學)舞腰那堪好風景獨上洛¶
陽橋¶
何䖏堪愁思花間長樂宮君王不重客泣淚向春(一作/東)¶
風¶
　　　上巳樂(張祜/)¶
猩猩血綵繫頭標天上齊聲舉畫橈卻是内人争意切¶
<pb:KR4h0140_WYG_027-15b>¶
六宮羅(集作/紅)袖一時招¶
　　　穆䕶砂(穆䕶砂/曲犯角)¶
玉管朝朝弄清歌日日新折花當驛路寄與隴頭人¶
　　　思歸樂(商調曲也後/一曲犯角)¶
晩日催絃管春風入綺羅杏花如有意偏落舞衫多¶
萬里春應盡三江鴈亦稀連天漢水廣孤客未言歸¶
　　　金殿樂¶
入夜秋砧動千門起四鄰不縁樓上月應為隴頭人¶
<pb:KR4h0140_WYG_027-16a>¶
　　　胡渭州(商調/曲)¶
亭亭孤月照行舟寂寂長江萬里流鄉國不知何䖏是¶
雲山漫漫使人愁¶
楊栁千尋色桃花一苑芳風吹入簾裏惟有惹衣香¶
　　　戎渾¶
風勁角弓鳴將軍獵渭城草枯鷹眼疾雪盡馬蹏輕¶
　　　牆頭花¶
蟋蟀鳴洞房梧桐落金井為君裁舞衣天寒翦刀冷¶
<pb:KR4h0140_WYG_027-16b>¶
妾有羅衣裳秦王在時作為舞春風多秋来不堪著¶
　　　采桑(羽調曲一云本清商/西曲又有楊下采桑)¶
自古多征戰由来尚甲兵長驅千里去一舉兩蕃平按¶
劍従沙漠歌謡滿帝京寄言天下將須立武功名¶
　　　楊下採桑¶
飛絲惹緑塵軟葉對孤輪今朝入園去物色彊看人¶
　　　破陣樂(本商調舞曲太宗所造明皇作小破陣/樂亦舞曲也第一曲失撰人名後二曲)¶
　　　(張説/作)¶
<pb:KR4h0140_WYG_027-17a>¶
秋来四靣足風沙塞外征人暫别家千里不辭行路逺¶
時光早晚到天涯¶
漢兵出頓金微照日明光(集作/光明)鐡衣百里火幡熖熖千¶
行雲騎騑騑(集作/霏霏)蹙踏遼河自竭鼓噪燕山可飛正屬¶
四方朝賀端知萬舞皇威¶
少年膽氣凌雲共許驍雄出羣匹馬城南(集作/西)挑戰單¶
刀薊北從軍一鼓鮮卑送欵五餌單于解紛誓欲成名¶
報國羞将開口(集作/閣)論勲¶
<pb:KR4h0140_WYG_027-17b>¶
　　　戰勝樂¶
百戰得功名天兵意氣生三邊永不戰此是我皇英¶
　　　劍南臣¶
不分君恩斷觀妝視鏡中容華尚春日嬌愛已秋風枕¶
席臨窗曉屏帷對月空年年後庭樹芳悴在深宫¶
　　　征歩郎¶
塞外虜塵飛頻年度磧西死生随玉劍辛苦向金微¶
　　　歡疆場(宫調/曲)¶
<pb:KR4h0140_WYG_027-18a>¶
聞道行人至妝梳對鏡臺淚痕猶尚在笑靨自然開¶
　　　塞姑¶
昨日盧梅塞口整見諸人鎮守都䕶三年不歸折盡江¶
邊楊栁¶
　　　水鼓子¶
雕弓白羽獵初回薄夜牛羊復下来夢水河邊秋草合¶
黒山峰外陣雲開¶
　　　婆羅門(商調曲開元中西凉府節度楊敬/述進天寳十三年改為霓裳羽衣)¶
<pb:KR4h0140_WYG_027-18b>¶
廻樂峰前沙似雪受降城外月如霜不知何䖏吹蘆管¶
一夜征人盡望鄉¶
　　　浣沙女¶
南陌春風早東鄰去日斜千花開瑞錦香撲美人車¶
長樂青門外宜春小苑東樓開萬户上人向百花中¶
　　　鎮西¶
天邊物色更無春祗有羊羣與馬羣誰家營裏吹羌笛¶
哀怨教人不忍聞¶
<pb:KR4h0140_WYG_027-19a>¶
嵗去年来拜聖朝更無山闕對溪橋九門楊栁渾無半¶
猶自千條與萬條¶
　　　回紇(商調/曲)¶
曾聞瀚海使難通幽閨少婦罷裁縫緬想邊庭征戰苦¶
誰能對鏡治愁容久戍人將老須㬰變作白頭翁¶
　　　長命女(羽調/曲)¶
雲送闗西雨風傳渭北秋孤燈然客夢寒杵擣鄉愁¶
　　　醉公子¶
<pb:KR4h0140_WYG_027-19b>¶
昨日春園飲今朝倒接䍦誰人扶上馬不省下樓時¶
　　　一片子¶
栁色青山映梨花雪鳥蔵緑窗桃李下閒坐歎春芳¶
　　　甘州(羽調/曲)¶
欲使傳消息空書意不任寄君明月鏡偏照故人心¶
　　　濮陽女(羽調/曲)¶
鴈来書不至月照獨眠房賤妾多愁思不堪秋夜長¶
　　　相府蓮(王儉為相所辟皆才名之士時號蓮幕/其後語訛為想夫憐羽調曲又有簇拍)¶
<pb:KR4h0140_WYG_027-20a>¶
　　　(相府/蓮)¶
夜聞鄰婦泣切切有餘哀即問縁何事征人戰未(一作/骨)¶
迴¶
　　　簇拍相府蓮¶
莫以今時寵寧無舊日恩看花滿眼淚不共楚王言閨¶
燭無人影羅屏有夢魂近来音耗絶終日望應門¶
　　　離别難(武后朝有士人陷&KR2817;獄其妻配入掖庭/善吹觱栗撰此曲以寄情初名大郎神)¶
　　　(盖取良人第行也既畏人知遂三/易其名曰悲切子終號愁回鶻)¶
<pb:KR4h0140_WYG_027-20b>¶
此别難重陳花深復變人来時梅覆雪去日栁含春物¶
候催行客歸途淑氣新剡川今巳逺魂夢暗相親¶
　　　同前(白居易/)¶
緑楊陌上送行人馬去車回一望塵不覺别時紅淚盡¶
歸来無淚可霑巾¶
　　　山鷓鴣(羽調/曲)¶
玊關征戍久空閨人獨愁寒露溼青苔别来蓬鬢秋¶
人坐青樓晩鶯語百花時愁多人自老腸斷君不知¶
<pb:KR4h0140_WYG_027-21a>¶
　　　鷓鴣詞(李益/)¶
湘江斑竹枝錦翼鷓鴣飛䖏䖏湘隂合郎從何䖏歸¶
　　　同前(李渉/)¶
湘江煙水深沙岸隔楓林何䖏鷓鴣飛日斜斑竹隂二¶
女虚(集作/空)垂淚三閭枉自沈惟有鷓鴣鳥獨傷行客心¶
越岡連越井越鳥更南飛何䖏鷓鴣嗁夕煙東嶺歸嶺¶
頭(集作/外)行人少天涯北客稀鷓鴣嗁别䖏相對淚霑衣¶
　　　樂世(白居易徳一曰緑腰即録要也貞元中樂/工進曲  宗令録出要者因以為名後語)¶
<pb:KR4h0140_WYG_027-21b>¶
　　　(訛為緑腰軟舞曲也康崑崙甞於琵琶/彈一曲即新翻羽調緑腰又有急樂)¶
管急絲(集作/絃)繁拍漸稠緑腰宛轉曲終頭誠知樂世聲¶
聲樂老病人聴未免愁¶
　　　急世樂(白居易/)¶
正抽碧線繡紅羅忽聽黄鶯歛翠蛾秋思冬愁春恨(集/作)¶
(悵/)望大都不得意時多¶
　　　何滿子(白居易贖開元中滄州歌者臨刑進/此曲以  死竟不得免亦舞曲也)¶
世傳滿子是人名臨就刑時曲始成一曲四詞(集作/調)歌¶
<pb:KR4h0140_WYG_027-22a>¶
八疊從頭便是斷腸聲¶
　　　同前(薛逢/)¶
繫馬宫槐老持杯店菊黄故交今不見流恨滿川光¶
　　　清平調(李白開唐禮樂志曰清調平調房中樂/遺聲  元中禁中重木芍藥㑹花方繁)¶
　　　(開帝乗照夜白太真妃以歩輦從李龜年以歌/擅一時之名帝曰賞名花對妃子焉用舊樂辭)¶
　　　(為遂命白作清平調詞三章令梨園弟子/畧撫絲竹以促歌帝自調玉笛以倚曲)¶
雲想衣裳花想容春風拂檻露華濃若非羣玉山頭見¶
㑹向瑶臺月下逢¶
<pb:KR4h0140_WYG_027-22b>¶
一枝紅(集作/濃)豔露凝香雲雨巫山枉斷腸借問漢宫誰¶
得似可憐飛燕倚新妝¶
名花傾國兩相歡長得君王帶笑看解釋春風無限恨¶
沈香亭北倚䦨干¶
　　　回波樂(李景伯宴商調曲盖出於曲水引流泛/觴中宗  侍臣令各為回波樂衆皆為)¶
　　　(諂佞之辭及自要榮位次至諫議大/夫李景伯乃歌此辭後亦為舞曲)¶
回波爾持酒巵微臣職在箴規侍宴既過三爵喧譁竊¶
恐非儀¶
<pb:KR4h0140_WYG_027-23a>¶
　　　聖明樂(張仲素有開元中太常樂工馬順/兒造又  大聖明樂並商調曲)¶
玉帛殊方至歌鍾比屋聞華夷今一貫同賀聖明君¶
九陌祥煙合千春瑞月明宮花將苑栁先發鳯皇城¶
　　　同前(令狐楚/)¶
海浪恬丹徼邊塵靖黒山從今萬里外不復鎮蕭關¶
　　　大酺樂(商調/曲)¶
淚滴珠難盡容殘玊易銷儻随明月去莫道夢魂遥¶
　　　同前(杜審言/)¶
<pb:KR4h0140_WYG_027-23b>¶
聖后乗乾日皇明御厯辰紫宮初啟坐蒼璧正臨春雷¶
雨垂膏澤金錢賜下人詔酺歡賞徧交泰覩惟新¶
毘陵震澤九州通士女歡娱萬國同伐鼓撞鐘驚海上¶
新妝袨服照江東梅花落䖏疑殘雪栁葉開時任好風¶
大(集作/火)徳不(集作/雲)官逢道泰天長地久屬年豐¶
　　　同前(張祜/)¶
車駕東来值太平大酺三日洛陽城小兒一伎竿頭絶¶
天下傳呼萬嵗聲¶
<pb:KR4h0140_WYG_027-24a>¶
紫陌酺歸日欲斜紅塵開路薛王家雙鬟前(集作/笑)説樓¶
前鼓兩伎爭輪好結花¶
　　　千秋樂(張祜百開元十七年八月癸亥明皇誕/日宴  僚於花蕚樓下百僚表請以每)¶
　　　(年八月五日/為千秋節)¶
八月平時花蕚樓萬方同樂奏千秋傾城人看長竿出¶
一伎初成趙解愁¶
　　　火鳯辭(李百藥真羽調/曲又有  火鳯)¶
歌聲扇裏(集作/後)出妝影扇(集作/鏡)中輕未能令掩笑何䖏¶
<pb:KR4h0140_WYG_027-24b>¶
欲鄣聲知音自不惑得念是分明莫見雙嚬歛疑人含¶
笑情¶
佳人靚晩妝清唱動蘭房影入(集作/出)含風扇聲飛照日¶
梁嬌嚬睂際歛逸韻口中香自有横陳分(集作/㑹)應憐秋¶
夜長¶
　　　熱戯樂(張祜競凡戲輒分兩/朋以  勇謂之熱戲)¶
熱戲争心劇火燒銅槌暗執不相饒上皇失喜寧王笑¶
百尺幢竿果動揺¶
<pb:KR4h0140_WYG_027-25a>¶
　　　春鶯囀(張祜鶯大春鶯囀又有/小春  囀並商調曲)¶
興慶池南栁未開太真先把一枝梅内人已唱春鶯囀¶
花下傞傞軟舞来¶
　　　達摩支(温庭筠叢天寶十三載改達摩支/為泛蘭  羽調曲一曰健舞曲也)¶
擣麝成塵香不滅抝蓮作寸絲難絶紅淚文姬洛水春¶
白頭蘇武天山雪君不見無愁髙緯花漫漫漳浦宴餘¶
清露寒一旦臣僚共囚虜欲吹羌管先汍瀾舊臣頭鬢¶
霜華(一作/雪)早可惜雄心醉中老萬古春歸夢不歸鄴城¶
<pb:KR4h0140_WYG_027-25b>¶
風雨連天草¶
　　　如意娘(商調曲則/天皇后作)¶
看朱成碧思紛紛憔悴支離為憶君不信比來長下淚¶
開箱驗取石榴裙¶
　　　雨霖鈴(張祜棧明皇幸蜀南入斜谷屬霖雨彌/句於  道中聞鈴聲與山相應因采其)¶
　　　(聲為雨霖鈴曲時獨梨園善觱栗工/張徽從至蜀以其曲授之後入法部)¶
雨霖鈴夜卻歸秦猶是(集作/見)張徽一曲新長説上皇垂¶
淚教月明南内更無人¶
<pb:KR4h0140_WYG_027-26a>¶
　　　　桂花曲¶
　可憐天上桂花孤試問姮娥更要無月宮幸有閒田地¶
　何不中央種兩株¶
　　　　渭城曲(王維安渭城一曰陽關本送/人使  西詩後遂被於歌)¶
　渭城朝雨浥輕塵客舍青青栁色(集作/楊栁)春勸君更盡一¶
　杯酒西出陽闗無故人¶
　¶
　¶
<pb:KR4h0140_WYG_027-26b>¶
　¶
　¶
　¶
　¶
　¶
　¶
　¶
御定全唐詩巻二十七¶
