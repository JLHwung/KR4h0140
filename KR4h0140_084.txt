# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.007073
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八十四
<pb:KR4h0140_WYG_084-1a>¶
　欽定四庫全書¶
御定全唐詩巻八十四¶
　　陳子昻¶
　　　　度荆門望楚¶
　遥遥去巫峽望望下章臺巴國山川盡荆門煙霧開城¶
　分蒼野外樹斷白雲隈今日狂歌客誰知入楚來¶
　　　　晩次樂鄉縣¶
　故鄉杳無際日暮且孤征川原迷舊國道路入邊城野¶
<pb:KR4h0140_WYG_084-1b>¶
　戍荒煙斷深山古木平如何此時恨噭噭夜猿鳴¶
　　　　同王員外雨後登開元寺南樓因酬暉上人獨¶
　　　　坐山亭有贈¶
　鐘梵經行罷香林坐入禪巖庭交雜樹石瀬㵼鳴泉水¶
　月心方寂雲霞思獨𤣥寧知人世裏疲病得(一作/苦)攀縁¶
　　　　東征答朝臣(一作/逹)相送¶
　平生白雲意疲繭愧為雄君王謬殊寵旌節此從戎挼¶
　繩當繫虜單馬豈邀功孤劍将何托長謡塞上風¶
<pb:KR4h0140_WYG_084-2a>¶
　　　詠主人壁上畫鶴寄喬主簿崔著作¶
古壁仙人畫丹青尚有文獨舞紛如雪孤飛曖似雲自¶
矜彩色重寧憶故池羣江海聨翩翼長鳴誰復聞¶
　　　居延海樹聞鶯同作¶
邊地無芳樹鶯聲忽聼新間闗如有意愁絶若懐人明¶
妃失漢寵蔡女沒胡塵坐聞應落淚况憶故園春¶
　　　題李三書齋(崇嗣/)¶
灼灼青春仲悠悠白日昇聲容何足恃榮吝坐相矜願¶
<pb:KR4h0140_WYG_084-2b>¶
與金庭㑹将待玉書徴還丹應有術煙駕共君乗¶
　　　送魏大從軍¶
匈奴猶未滅魏絳復從戎悵别三河道言追六郡雄雁¶
山横代北狐塞接雲中勿使燕然上惟留漢將功(一作/獨有)¶
(漢臣/功)¶
　　　送殷大入蜀¶
禺(一作/蜀)山金碧路此地饒英靈送君一為别悽斷故鄉¶
情片(一作/夏)雲生極浦斜日隠離亭坐看征騎沒惟見逺¶
<pb:KR4h0140_WYG_084-3a>¶
山青¶
　　　落第西還别劉祭酒髙明府¶
别舘分周國歸驂入漢京地連函谷塞川接廣陽城望¶
迥樓臺出途遥烟霧生莫言長落羽貧賤一交情¶
　　　落第西還别魏四懔¶
轉蓬方不定落羽自驚弦山水一為别歡娛復㡬年離¶
亭暗風雨征路入雲煙還因北山逕(一作/返)歸守東坡田¶
　　　送客¶
<pb:KR4h0140_WYG_084-3b>¶
故人洞庭去楊栁春風生相送河洲晩蒼茫别思盈白¶
蘋已堪把緑芷復含榮江南多桂樹歸客贈生平¶
　　　春夜别友人二首¶
銀燭吐青煙金樽對綺筵離堂思琴瑟别路遶山川明¶
月隠髙樹長河沒曉天悠悠洛陽道(一作/去)此㑹在何年¶
紫塞白雲斷青春明月初對此芳樽夜離憂悵有餘清¶
泠花路滿滴瀝簷宇虚懐君欲何贈願上大臣書¶
　　　遂州南江别鄉曲故人¶
<pb:KR4h0140_WYG_084-4a>¶
楚江復為客征棹方悠悠故人憫追送置酒此南洲平¶
生亦何恨夙昔在林丘違此鄉山别長謡去國愁¶
　　　送東萊王學士無競¶
寳劒千金買平生未許人懐君萬里别持贈結交親孤¶
松宜晩歳衆木愛芳春已矣将何道無令白首(一作/髪)新¶
　　　送梁李二明府¶
負書猶在漢懐策未聞秦復此窮秋日芳樽别故人黄¶
金装屢盡白首契逾新空羡雙鳬舃俱飛向玉輪¶
<pb:KR4h0140_WYG_084-4b>¶
　　　送魏兵曹使嶲州得登字¶
陽山淫霧雨之子慎攀登羗笮多珍寳人言有愛憎欲¶
酬明主恵當盡使臣能勿以王陽道(一作/歎)迢遞(一作/卭道)畏¶
崚嶒¶
　　　送著作佐郎崔融等從梁王東征(并序/)¶
　　古者凉風至白露下天子命将帥訓甲兵将以外¶
　　威荒戎内輯中夏時義逺矣自我大君受命百蠻¶
　　蟻伏匈奴舍蒲萄之宫越裳重翡翠之貢虎符不¶
<pb:KR4h0140_WYG_084-5a>¶
　　發象譯攸同實欲髙議靈臺偃兵(一作/伯)天下而林¶
　　胡遺孽凟亂邊甿驅蚊蚋之師忽雷霆之伐乃竊¶
　　海裔弄燕陲皇帝哀北鄙之人罹其辛螫以東征¶
　　之義降彼偏禆猶恐威令未孚亭塞仍梗乃謀元¶
　　帥命佐軍得朱邸之天人乃黄閣之元老廟堂授¶
　　鉞鑿門申命建梁國之旌旗吟漢庭之簫鼓東向¶
　　而拜北道長驅蜺旄羽騎之殷戈翻落日突鬢䝉¶
　　輪之勇劒决浮雲方且獵九都窮踏頓存肅慎弔¶
<pb:KR4h0140_WYG_084-5b>¶
　　姑餘彷徨赤山廵御日域以昭我王師恭天討也¶
　　嵗七月軍出國門天皛無雲朔風清海時比部郎¶
　　中唐奉一考功員外郎李迥秀著作佐郎崔融並¶
　　叅帷幕之賔掌書記之任燕南悵别洛北思懽頓¶
　　旌莭而少留傾朝廷而出餞永昌丞房思𤣥衣冠¶
　　之秀乃張蕙圃席蘭堂環曲榭羅羽觴寫中京之¶
　　望縱候亭之賞爾乃投壺習射博奕觀兵鏜金鐃¶
　　戞瑶琴歌易水之慷慨奏關山以徘徊頹陽半林¶
<pb:KR4h0140_WYG_084-6a>¶
　　微隂出座思長風以破浪恐白日之蹉跎酒中樂¶
　　酣拔劒起舞則已氣横遼碣志掃獯戎抗手何言¶
　　賦詩以贈¶
金天方肅殺白露始専征王師非樂戰之子慎佳兵海¶
氣侵南部邊風掃北平莫賣盧龍塞歸邀麟閣名¶
　　　春晦餞陶七於江南同用風字(并序七序/内缺  字)¶
　　蜀江分袂巴山望别南津坐恨歎仙帆之方遥北¶
　　渚長懐見離亭之欲晚白雲去矣¶
<pb:KR4h0140_WYG_084-6b>¶
　　　黄鶴何之楊栁青而三春暮我之懐矣能無贈¶
　　乎同賦一言俱題四韻¶
黄鶴煙雲(一作/霞)去青江琴酒同離帆方楚越溝水復西¶
東芙蓉生夏浦楊栁送春風明日相思䖏應對菊花叢¶
　　　喜遇冀侍御珪崔司議泰之二使(并序/)¶
　　余獨坐一隅孤憤五蠧雖身在江海而心馳魏闕¶
　　嵗時仲春幽卧未起忽聞二星入井四牡臨亭邀¶
　　使者之車乃故人之駕隠几一笑把臂入林既聞¶
<pb:KR4h0140_WYG_084-7a>¶
　　朝廷之樂復此琴樽之事山林幽寂鐘鼎舊遊語¶
　　默譚詠今復一得况北堂夜永西軒月微巴山有¶
　　望别之嗟洛陽無寄載之客江闗離㑹三千餘里¶
　　名位寵辱一百年中歡娛如何日月其邁不為目¶
　　前之賞以増别後之思蟋蟀笑人夫子何歎¶
謝病南山下幽卧不知春使星入東井云是故交親惠¶
風吹寳瑟微月憶清真憑軒一留醉江海寄情人¶
　　　登薊城西北樓送崔著作融入都(并序/)¶
<pb:KR4h0140_WYG_084-7b>¶
　　僕嘗倦遊傷别久矣况登樓逺國銜酒故人憤胡¶
　　孽之侵邊從王師之出塞元戎按甲方刈鮮卑之¶
　　壘天子賜書且有君相之召而崔侯佩劒即謁承¶
　　明羣公負戈方絶大漠燕山北望遼海東浮雲臺¶
　　與碣館天殊亭障共衣冠地隔撫劒何道長謡增¶
　　歎以身許國我則當仁論道匡君子思報主仲冬¶
　　寒苦幽朔初平蒼茫天兵之氣㝠滅戎雲之色白¶
　　羽一指可掃九都赤墀九重佇觀獻凱心期我願¶
<pb:KR4h0140_WYG_084-8a>¶
　　斯遂君恩(一作遂/君之恩)共有䇿勲飲至方同廊廟之歡¶
　　偃武櫜弓借爾文儒之首薊丘故事可以贈言同¶
　　賦登薊樓送崔子云爾¶
薊樓望燕國負劒喜兹登清規子方奏單㦸我無能仲¶
冬邊風急雲漢復霜稜慷慨竟何道西南恨失朋¶
　　　月夜有懐¶
美人挾趙瑟微月在西軒寂寞夜何久殷勤玉指繁清¶
光委衾枕遥思屬湘沅空簾隔星漢猶夢感精魂¶
<pb:KR4h0140_WYG_084-8b>¶
　　　夏日遊暉上人房¶
山水開精舍琴歌列梵筵人疑白樓賞地似竹林禪對¶
户池光亂交軒巖翠連色空今已寂乗月弄澄泉¶
　　　春日登金(一作/九)華觀¶
白玉仙臺古(一作/上)丹丘别望遥山川亂雲日樓榭入煙¶
霄鶴舞千年樹虹飛百尺橋還疑(一作/逄)赤松子天路坐¶
相邀(一作/招)¶
　　　羣公集畢氏林亭¶
<pb:KR4h0140_WYG_084-9a>¶
金門有遺世(一作/士)鼎實恣和邦默語誰能(一作/相)識琴樽¶
寄北窗子牟戀魏闕漁父愛滄江良時信同此嵗晩迹¶
難雙¶
　　　宴胡楚真禁所¶
人生固有命天道信無言青蠅一相點白璧遂成寃請¶
室閑逾䆳幽庭春未暄寄謝(一作/語)韓安國何驚獄吏尊¶
　　　魏氏園林人賦一物得秋亭萱草¶
昔時幽徑裏榮耀雜春叢今來玉墀上銷歇畏秋風細¶
<pb:KR4h0140_WYG_084-9b>¶
葉猶含緑鮮花未吐紅忘憂誰見賞空此北堂中¶
　　　晦日宴髙氏林亭(并序一序/内缺  字)¶
　　夫天下良辰羙景園林(一作/亭)池觀古來遊宴歡娛¶
　　衆矣然而地或幽偏未覩皇居之盛時終交䘮多¶
　　阻升平之道豈如光華啟旦朝野資歡有渤海之¶
　　宗英是平陽之貴戚發揮形勝出鳯臺而嘯侣幽¶
　　賛芳辰指鷄川而留宴列珍羞於綺席珠翠瑯玕¶
　　奏絲管於芳園秦筝趙瑟冠纓濟濟多延戚里之¶
<pb:KR4h0140_WYG_084-10a>¶
　　賔鸞鳯鏘鏘自有文雄之客總都畿而寫望通漢¶
　　苑之樓臺控伊洛而斜　臨神仙之浦溆則有都¶
　　人士女俠客游童出金市而連鑣入銅街而結駟¶
　　香車繡轂羅綺生風寳盖琱鞍珠璣耀日於時律¶
　　窮太簇氣淑中京山河春而霽景華城闕麗而年¶
　　光滿淹留自樂翫花鳥以㤀歸歡賞不疲對林泉¶
　　而獨得偉矣信皇州之盛觀也豈可使晉京才子¶
　　孤摽洛下之游魏室羣公獨擅鄴中之㑹盍各言¶
<pb:KR4h0140_WYG_084-10b>¶
　　志以記芳遊同探一字以華為韻¶
尋春遊上路追宴入仙家主第簪纓滿皇州景望華玉¶
池初吐溜珠樹始開花歡娛方未極林閣散餘霞¶
　　　晦日重宴髙氏林亭¶
公子好追隨愛客不知疲象筵開玉饌翠羽飾金巵此¶
時髙宴所詎减習家池循涯倦短翮何䖏(一作/以)儷長離¶
　　　上元夜効小庾體(以上三首俱/見嵗時雜詠)¶
三五月華新遨遊逐上春相邀洛城曲追宴小平津樓¶
<pb:KR4h0140_WYG_084-11a>¶
上看珠妓車中見玉人芳宵殊未極隨意守燈輪(一本/截首)¶
(末二聫作絶/句題云燈)¶
　　　洛城觀酺應制¶
聖人信恭已天命允昭回蒼極神功被青雲祕籙開垂¶
衣受金册張樂宴瑶臺雲鳯休徴滿魚龍雜戲來崇恩¶
踰五日恵澤暢三才玉帛羣臣醉徽章縟禮該方覩升¶
中禪言觀拜洛回微臣固多幸敢上萬年杯¶
　　　奉和皇帝上(一作/丘)禮撫事述懐應制¶
<pb:KR4h0140_WYG_084-11b>¶
大君忘自(一作/物)我應(一作/膺)運居紫宸揖讓期明辟謳歌¶
且順人軒宫帝圖盛皇極禮容申南面朝萬國東堂㑹¶
百神雲陛旗常滿天庭玉帛陳鐘石和睿思雷雨被深¶
仁承平信娛樂王業本艱辛願罷瑶池宴來觀農扈春¶
卑宫昭夏徳尊老睦堯親微臣敢拜手歌舞頌維新¶
　　　酬田逸人遊巖見尋不遇題隠居里壁¶
遊人獻書去薄暮返靈臺傳道尋仙友青囊賣卜來聞¶
鶯忽相訪題鳯久裵回石髓空盈握金經祕不開還疑¶
<pb:KR4h0140_WYG_084-12a>¶
縫掖子復似洛陽才¶
　　　白帝城懐古¶
日落滄江晩停橈問土風城臨巴子國臺沒漢王宫荒¶
服仍周甸深山尚禹功巖懸青壁斷地險碧流通古木¶
(一作/樹)生雲際孤帆出霧中川途去無限客思坐何窮¶
　　　峴山懐古¶
秣馬臨荒甸登髙覽舊都猶悲墮淚碣尚想卧龍圖城¶
邑遥分楚山川半入吳丘陵徒自出賢聖㡬凋枮野樹¶
<pb:KR4h0140_WYG_084-12b>¶
蒼煙斷津樓晩氣孤誰知萬里客懐古正躊蹰¶
　　　宿空舲峽青樹邨浦¶
的的明月水啾啾寒夜猿客思(一作/愁)浩方亂洲浦寂無¶
喧憶作千金子寧知九逝魂虚聞事朱闕結綬騖華軒¶
委别髙堂愛(一作/夢)窺覦明主恩今成轉蓬去歎息復何¶
言¶
　　　宿襄河驛浦¶
沿流辭北渚結纜宿南洲合岸昏初夕迴塘暗不流卧¶
<pb:KR4h0140_WYG_084-13a>¶
聞塞鴻斷坐聼峽猿愁沙浦明如月汀葭晦若秋不及¶
能鳴雁徒思海上鷗天河殊未曉滄海信悠悠¶
　　　贈嚴倉曹乞推命錄¶
少學縱横術遊楚復遊燕棲遑長委命富貴未知天聞¶
道沉㝠客青囊有秘篇(一作/編)九宫探萬象三算極重𤣥¶
願奉唐生訣将知躍馬年非同(一作/因)墨翟問空滯殺(一/作)¶
(至/)龍川¶
　　　和陸明府贈将軍重出塞¶
<pb:KR4h0140_WYG_084-13b>¶
忽聞天上将闗塞重横行始返樓蘭國還向朔方城黄¶
金装戰馬白羽集神兵星月開天陣山川列地營晩風¶
吹畫角春色耀飛旌寧知班定逺猶(一作/獨)是一書生¶
　　　江上暫别蕭四劉三旋欣接遇¶
昨夜滄江别言乖(一作/乗)天漢遊寧期此相遇尚接武陵¶
洲結綬還逄育銜杯且對劉波潭一瀰瀰臨望㡬悠悠¶
山水丹青雜煙雲紫翠浮終愧神仙友來接野人舟¶
　　　秋日遇荆州府崔兵曹使宴(并序/)¶
<pb:KR4h0140_WYG_084-14a>¶
　　若夫尊卑位隔榮賤途分使卿士大夫倚軒裳而¶
　　傲物山棲木食負林壑而驕人未有能屈富貴於¶
　　沈冥雜薜蘿於簮笏天人坐契相從雲霧之遊風¶
　　雨不疲髙縱琴樽之賞崔兵曹紫庭公胄青雲貴¶
　　人以鐘鼎不足以致竒才煙霞可以交名士皇華¶
　　昭國懐鳯綍而髙尋白桂追遊邀兎罝而下顧大¶
　　矣哉生平未識一見而交道遂存此日披懐千載¶
　　之風期坐合支道林之雅論妙理沈微崔子玉之¶
<pb:KR4h0140_WYG_084-14b>¶
　　雄才斯文未喪屬乎金龍掌氣石雁驚秋天泬寥¶
　　而煙日無光野寂寞而山川變色芸其黄矣悲白¶
　　露于蒼葭木葉落兮慘紅霜于緑野爾其髙興洽¶
　　芳酒闌頓羲和而不留顧華堂而欲晩長歌何托¶
　　思傳稽古之文爰命小人率記當時之事人探一¶
　　字六韻成篇¶
輶軒鳯皇使林藪鶡雞冠江湖一相許雲霧坐交歡興¶
盡崔亭伯言㤀釋道安林(一作/秋)光稍欲暮嵗物已将闌¶
<pb:KR4h0140_WYG_084-15a>¶
古樹蒼煙斷虚亭白露寒瑶琴(一作/琴中)山水曲今日為君¶
彈¶
　　　卧病家園¶
世上無名子人間嵗月賒縱横䇿已棄寂寞道為家卧¶
病誰能問閒居空物華猶憶靈臺友棲真隠太霞還丹¶
奔日御却老餌雲芽寧知白社客不厭青門瓜¶
　　　于長史山池三日曲水宴¶
摘蘭藉芳月(一作/日)祓宴坐迴汀泛灧清流滿葳㽔白芷¶
<pb:KR4h0140_WYG_084-15b>¶
生金絃揮趙瑟玉指弄秦筝巖榭風光媚郊園春樹¶
平煙花飛御道羅綺照昆明日落紅塵合車馬亂縱横¶
　　　合州津口别舍弟至東陽峽歩趂不及眷然有¶
　　　憶作以示之¶
江潭共為客洲浦獨迷津思積芳庭樹心斷白眉人同¶
衾成楚越别島類胡秦林岸隨天轉雲峰逐望新遥遥¶
終不見默默坐含嚬念别疑三月經遊未一旬孤舟多¶
逸興誰共爾為鄰¶
<pb:KR4h0140_WYG_084-16a>¶
　　　萬州曉發放舟乗漲還寄蜀中親朋¶
空濛巖(一作/微)雨霽爛漫曉雲歸嘯旅乗明發奔橈騖斷¶
磯蒼茫林岫轉絡繹漲濤飛逺岸孤煙出遥峰曙日微¶
前瞻未能眴坐望已相依曲直(一作/折)多(一作/還)今古經過¶
失是非還期方浩浩征思日騑騑寄謝千金子江海事¶
多違¶
　　　入峭峽安居谿伐木谿源幽邃林嶺相映有竒¶
　　　致焉¶
<pb:KR4h0140_WYG_084-16b>¶
肅徒歌伐木騖(一作/驚)檝漾輕舟靡迤隨迴(一作/波)水潺湲¶
泝淺流煙沙分兩岸露(一作霞/又作霧)島夾雙洲古樹連雲宻¶
交(一作/文)峰入浪浮巖潭相映媚谿谷屢環周路迥光逾¶
逼(一作/出)山深興轉幽麕鼯寒思晩猨鳥暮聲秋誓息蘭¶
臺䇿将從桂樹遊因書謝親愛千嵗覔蓬丘¶
　　　入東陽峽與李明府舟前後不相及¶
東巖初解纜南浦遂離羣出沒同洲島沿迴異渚(一作/江)¶
濆(一作棲泊/異江濆)風煙猶可望歌笑浩難聞路轉青山合峰¶
<pb:KR4h0140_WYG_084-17a>¶
迴白日曛奔濤上漫漫積水下(一作/浪)沄沄倐忽猶疑及¶
差池復兩分離離間(一作/開)逺樹藹藹沒遥氛地上巴陵¶
道星連牛斗文孤狖啼寒月哀鴻叫斷雲仙舟不可見¶
揺(一作/遥)思坐氛氲¶
　　　同旻上人傷夀安傅少府¶
生涯良浩浩天命固諄諄聞道神仙尉懐徳遂為鄰疇¶
昔逄堯日衣冠仕漢辰交遊紛若鳯詞翰宛如(一作/成)麟¶
太息勞黄綬長思謁紫宸金蘭徒有契玉樹已埋塵把¶
<pb:KR4h0140_WYG_084-17b>¶
臂雖無托平生固亦親援琴一流涕舊館㡬霑巾杳杳¶
泉中夜悠悠世上春幽明長隔此歌哭(一作/笑)為何人¶
　　　南山家園林木交映盛夏五月幽然清凉獨坐¶
　　　思逺率成十韻¶
寂寥守寒巷幽獨卧(一作/坐)空林松竹生虚白階庭横古¶
今欎蒸炎夏晩棟宇閟清隂軒窗交紫藹簷戸對蒼岑¶
鳯藴仙人籙鸞歌素女琴㤀機委人代閉牖察天心蛺¶
蝶憐紅藥蜻蜓愛碧潯坐觀萬象化方見百年侵擾擾¶
<pb:KR4h0140_WYG_084-18a>¶
将何息青青長苦吟願隨白雲駕龍鶴相招尋¶
　　　還至張掖古城聞東軍告㨗贈韋五虚已¶
孟秋首歸路仲月旅(一作/旋)邊亭聞道蘭山戰相邀在井¶
陘屢鬬關月滿三㨗虜雲平漢軍追北地胡騎走南庭¶
君為幙中士疇昔好言兵白虎鋒應出青龍陣㡬成披¶
(一作/據)圖見丞相按節入咸京寧知玉門道翻(一作/空)作隴¶
西行北海朱旄落東歸白露生縱横未得意寂寞寡相¶
迎負劒空歎息蒼茫登古城¶
<pb:KR4h0140_WYG_084-18b>¶
　　　題祀山烽樹贈喬十二侍御¶
漢庭榮巧宦雲閣薄邊功可憐驄馬使白首為誰雄¶
　　　初入峽苦風寄故鄉親友¶
故鄉今日友歡㑹坐應同寧知巴峽路辛苦石尤風¶
　　　題田洗馬遊巖桔橰¶
望苑(一作/逺)長為客商山遂不歸誰憐北陵井(一作/客)未息¶
漢隂機¶
　　　古意題徐令壁(一作題著/作令壁)¶
<pb:KR4h0140_WYG_084-19a>¶
白雲蒼梧來氛氲萬里色聞君太平世棲泊靈臺側¶
　　　贈别冀侍御崔司議(并序/)¶
　　朝廷歡娛山林幽痗思魏闕魂已九飛飲岷江情¶
　　復三樂進不㤀匡救於國退不慚無悶在林冀侍¶
　　御崔司議至公至平許我以語黙于是矣夫達則¶
　　以公濟天下窮則以大道理身嗟乎子昻豈敢負¶
　　古人哉蜀國酒醨無以娛客至於挾清瑟登髙山¶
　　白雲在天清江涵月可以散孤憤可以遊太清一¶
<pb:KR4h0140_WYG_084-19b>¶
　　世之逸人寄千里之道友吾欲不謝於崔冀二公¶
　　矣所恨酒未醒琴方清王事靡盬驛騎遄速不盡¶
　　平原十日之飲又謝叔度累日之歡雲山悠悠歎¶
　　不及也載想房陸畢子為軒冕之人不知蜀山有¶
　　雲巴水可興暌闕良㑹我心惄然請以此酣寄謝¶
　　諸子為巴山别引也¶
有道君匡國無悶(一作/機)余在林白雲峨眉(一作/岷峨)上嵗晩¶
來相尋¶
<pb:KR4h0140_WYG_084-20a>¶
　　　　三月三日宴王明府山亭(見嵗時雜詠/末句缺一字)¶
　暮春嘉月上已芳辰羣公禊飲于洛之濵奕奕車騎粲¶
　粲都人連帷競野炫服縟津青郊樹宻翠渚萍新今我¶
　不樂含意未申¶
　¶
　¶
　¶
　¶
<pb:KR4h0140_WYG_084-20b>¶
　¶
　¶
　¶
　¶
　¶
　¶
　¶
御定全唐詩巻八十四¶
