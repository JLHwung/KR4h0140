# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.792149
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百六十六
<pb:KR4h0140_WYG_166-1a>¶
　欽定四庫全書¶
御定全唐詩巻一百六十六¶
　　李白¶
　　　　襄陽歌¶
　落日欲沒峴山西倒著接䍦花下迷襄陽小兒齊拍手¶
　欄街争唱白銅鞮傍人借問笑何事笑殺山翁(一作/公)醉¶
　似泥鸕鷀杓鸚鵡杯百年三萬六千日一日須傾三百¶
　杯遥看漢水鴨頭緑恰似葡萄初醱(一作/撥)醅此江若變¶
<pb:KR4h0140_WYG_166-1b>¶
　作春酒壘麴便築糟丘臺千金駿馬換小(一作/少)妾笑(一/作)¶
　(醉/)坐雕鞍歌落梅車傍側挂一壺酒鳯笙龍管行相催¶
　咸陽市中歎黄犬何如月下傾金罍君不見晉朝羊公¶
　一片石龜頭(一作/龍)剝落生莓苔淚亦不能為之堕心亦¶
　不能為之哀(一夲此下有誰能憂彼身後/事金鳧銀鴨塟死灰二句)清風朗(一作/明)¶
　月不用一錢買玉山自倒非人推舒州杓力士鐺李白¶
　與爾同死生襄王雲雨今安在江水東流猨夜聲¶
　　　　南都行¶
<pb:KR4h0140_WYG_166-2a>¶
南都信佳麗武闕横西闗白水真人居萬商羅鄽闤髙¶
樓對紫陌甲第連青山此地多英豪邈然不可攀陶朱¶
與五羖名播天壤間麗華秀玉色漢女嬌朱顔清歌遏¶
流雲艷舞有餘閒遨逰盛宛洛冠盖随風還走馬紅陽¶
城呼鷹白河灣誰識臥龍客長吟愁鬢斑¶
　　　江上吟¶
木蘭之枻沙棠舟玉簫金管坐两頭美酒尊中置千斛¶
載妓随波任去留仙人有待乗黄鶴海客無心随白鷗¶
<pb:KR4h0140_WYG_166-2b>¶
屈平詞賦懸日月楚王臺榭空山丘興酣落筆揺五嶽¶
詩成笑傲凌滄洲功名富貴若長在漢水亦應西北流¶
　　　侍從宜春苑奉詔賦龍池栁色初青聽新鶯百¶
　　　囀歌¶
東風已緑瀛洲草紫殿紅樓覺春好池南栁色半青青¶
縈烟嫋娜拂綺城垂絲百尺挂雕楹上有好鳥相和鳴¶
間闗早得春風情春風巻入碧雲去千門萬户皆春聲¶
是時君王在鎬京五雲垂暉耀紫清仗出金宫随日轉¶
<pb:KR4h0140_WYG_166-3a>¶
天回玉輦繞花行始向蓬莱看舞鶴還過茝若聽新鶯¶
新鶯飛繞上林苑願入簫韶雜鳯笙¶
　　　玉壺吟¶
烈士擊玉壺壯心惜暮年三杯拂劒舞秋月忽然髙詠¶
涕泗漣鳯凰初下紫泥詔謁帝稱觴登御筵揄揚九重¶
萬乗主謔浪赤墀青瑣賢朝天數換飛龍馬勅賜珊瑚¶
白玉鞭世人不識東方朔大隱金門是謫仙西施宜笑¶
復宜嚬醜女效之徒累身君王雖愛蛾睂好無奈宫中¶
<pb:KR4h0140_WYG_166-3b>¶
妬殺人¶
　　　豳歌行上新平長史兄粲¶
豳谷稍稍振庭柯涇水浩浩揚湍波哀鴻酸嘶暮聲急¶
愁雲蒼慘寒氣多憶昨去家此為客荷花初紅栁條碧¶
中宵出飲三百杯明朝歸揖二千石寜知流寓變光輝¶
胡霜蕭颯繞客衣寒灰寂寞慿誰暖落葉飄揚何䖏歸¶
吾兄行樂窮曛旭滿堂有美顔如玉趙女長歌入綵雲¶
燕姬醉舞嬌紅燭狐裘獸炭酌流霞壯士悲吟寜見嗟¶
<pb:KR4h0140_WYG_166-4a>¶
前榮後枯相翻覆何惜餘光及棣華¶
　　　西嶽雲臺歌送丹丘子¶
西嶽峥嶸何壯哉黄河如絲天際来黄河萬里觸山動¶
盤渦轂轉秦地雷榮光休氣紛五彩千年一清聖人在¶
巨靈咆哮擘两山洪波噴箭(一作/流)射東海三峯却立如¶
欲摧翠厓丹谷髙掌開白帝金精運元氣石作蓮花雲¶
作臺雲臺閣道連窈𡨕中有不死丹丘生明星玉女僃¶
灑掃麻姑搔背指爪輕我皇手把天地户丹丘談天與¶
<pb:KR4h0140_WYG_166-4b>¶
天語九重出入生光輝東来蓬莱復西歸玉漿儻恵故¶
人飲騎二茅龍上天飛¶
　　　元丹丘歌¶
元丹丘愛神仙朝飲潁川之清流暮還嵩岑之紫烟三¶
十六峰長周旋長周旋躡星虹身騎飛龍耳生風横河¶
跨海與天通我知爾逰心無窮¶
　　　扶風豪士歌¶
洛陽三月飛胡沙洛陽城中人怨嗟天津流水波赤血¶
<pb:KR4h0140_WYG_166-5a>¶
白骨相撐如亂麻我亦東奔向吳國浮雲四塞道路賖¶
東方日出啼早鴉城門人開掃落花梧桐楊栁拂金井¶
来醉扶風豪士家扶風豪士天下竒意氣相傾山可移¶
作人不倚將軍勢飲酒豈顧尚書期雕盤綺食㑹衆客¶
吳歌趙舞香風吹原嘗春陵六國時開心寫意君所知¶
堂中各有三千士明日報恩知是誰撫長劍一揚睂清¶
水白石何離離脫吾㡌向君笑飲君酒為君吟張良未¶
逐赤松去橋邊黄石知我心¶
<pb:KR4h0140_WYG_166-5b>¶
　　　同族弟金城尉叔卿燭照山水壁畫歌¶
髙堂粉壁圗蓬瀛燭前一見滄洲清洪波洶湧山峥嶸¶
皎若丹丘隔海望赤城光中乍喜嵐氣滅謂逢山隂晴¶
後雪廻溪碧流寂無喧又如秦人月下窺花源了然不¶
覺清心魂祇將疊嶂鳴秋猨與君對此歡未歇放歌行¶
吟達明發却顧海客揚雲帆便欲因之向溟渤¶
　　　白毫子歌¶
淮南小山白毫子乃在淮南小山裏夜臥松下雲(一作/雪)¶
<pb:KR4h0140_WYG_166-6a>¶
朝餐石中髄小山連緜向江開碧峰巉巖緑水廻余配¶
白毫子獨酌流霞杯拂花㺯琴坐青苔緑蘿樹下春風¶
来南窗蕭颯松聲起慿厓一聽清心耳可得見未得親¶
八公攜手五雲去空餘桂樹愁殺人¶
　　　梁園吟¶
我浮黄雲(一作/河)去京闕挂席欲進波連山天長水濶厭¶
逺渉訪古始及平臺間平臺為客憂思多對酒遂作梁¶
園歌却憶蓬池阮公詠因吟渌水揚洪波洪波浩蕩迷¶
<pb:KR4h0140_WYG_166-6b>¶
舊國路逺西歸安可得人生達命豈暇愁且飲美酒登¶
髙樓平頭奴子揺大扇五月不熱疑清秋玉盤楊梅為¶
君設吳鹽如花皎白雪持鹽把酒但飲之莫學夷齊事¶
髙潔(一作何用孤/髙比雲月)昔人豪貴信陵君今人耕種信陵墳¶
荒城虚照碧山月古木盡入蒼梧雲梁王宫闕今安在¶
枚馬先歸不相待舞影歌聲散緑池空餘汴水東流海¶
沈吟此事淚滿衣黄金買醉未能歸連呼五白行六博¶
分曹賭酒酣馳輝歌且謡意方逺東山髙臥時起来欲¶
<pb:KR4h0140_WYG_166-7a>¶
濟蒼生未應晩¶
　　　鳴臯歌送岑徴君(時梁園三尺雪/在清泠池作)¶
若有人兮思鳴臯阻積雪兮心煩勞洪河凌競不可以¶
徑度氷龍鱗兮難容舠邈仙山之峻極兮聞天籟之嘈¶
嘈霜厓縞皓以合沓兮若長風扇海湧滄溟之波濤𤣥¶
猨緑羆舔(同/餂)舕(同/演)崟岌危柯振石駭膽慄魄羣呼而相¶
號峯峥嶸以路絶挂星辰於巖㟼送君之歸兮動鳴臯¶
之新作交鼔吹兮彈絲觴清泠之池閣君不行兮何待¶
<pb:KR4h0140_WYG_166-7b>¶
若反顧之黄鶴掃梁園之羣英振大雅於東洛巾征軒¶
兮歴阻折尋幽居兮越巘㟧盤白石兮坐素月琴松風¶
兮寂萬壑望不見兮心氛氲蘿𡨕𡨕兮霰紛紛水横洞¶
以下渌波小聲而上聞虎嘯谷而生風龍藏溪而吐雲¶
寡鶴清唳飢鼯嚬呻䰟獨䖏此幽黙兮愀空山而愁人¶
雞聚族以争食鳯孤飛而無隣蝘蜓嘲龍魚目混珍嫫¶
母衣錦西施負薪若使巢由桎梏於軒冕兮亦奚異乎¶
䕫龍䠥&KR0887;於風塵哭何苦而救楚笑何誇而却秦吾誠¶
<pb:KR4h0140_WYG_166-8a>¶
不能學二子沽名矯節以耀世兮固將棄天地而遺身¶
白鷗兮飛来長與君兮相親¶
　　　鳴臯歌奉餞從翁清歸五厓山居(河南府陸渾/縣有鳴臯山)¶
憶昨鳴臯夢裏還手㺯素月清潭間覺時枕席非碧山¶
側身西望阻秦闗麒麟閣上春還早著書却憶伊陽好¶
青松来風吹古(一作/石)道緑蘿飛花覆烟草我家仙翁(一/作)¶
(公/)愛清真才雄草聖凌古人欲臥鳴臯絶世塵鳴臯微¶
茫在何䖏五厓峽(一作/谿)水横樵路身披翠雲裘袖拂紫¶
<pb:KR4h0140_WYG_166-8b>¶
烟去去時應過嵩少間相思為折三花樹¶
　　　勞勞亭歌(在江寜縣南十五里古/送别之所一名臨滄觀)¶
金陵勞勞送客堂蔓草離離生道傍古情不盡東流水¶
此地悲風愁白楊我乗素舸同康樂朗詠清川飛夜霜¶
昔聞牛渚吟五章今来何謝袁家郎苦竹寒聲動秋月¶
獨宿空簾歸夢長¶
　　　横江詞六首¶
人道(一作/言)横江好儂道横江惡一風三日(一作/一月)吹倒山¶
<pb:KR4h0140_WYG_166-9a>¶
(一作猛風吹/倒天門山)白浪髙於瓦官閣¶
海潮南去過潯陽牛渚由来險馬當横江欲渡風波惡¶
一水牽愁萬里長¶
横江西望阻西秦漢(一作/楚)水東連(一作/流)楊子津白浪如¶
山那可渡狂風愁殺峭帆人¶
海神来(一作/東)過惡風廻浪打天門石壁開浙江八月何¶
如此濤似連山噴雪来¶
横江館前津吏迎向余東指海雲生郎今欲渡緣何事¶
<pb:KR4h0140_WYG_166-9b>¶
如此風波不可行¶
月(一作/日)暈天風霧不開海鯨東蹙百川廻驚波一起三¶
山動公無渡河歸去来¶
　　　金陵城西樓月下吟¶
金陵夜寂凉風發獨上髙樓望吳越白雲暎水揺空城¶
白露垂珠滴秋月月下沈吟久不歸古来相接眼中稀¶
解道澄江浄如練令人長憶謝𤣥暉¶
　　　東山吟(土山去江寜城二十五里晉謝安攜妓/之所  一作醉過謝安東山作東山吟)¶
<pb:KR4h0140_WYG_166-10a>¶
攜妓東土山(一作東/山去)悵然悲謝安我妓今朝如花月他¶
妓古墳荒草寒白雞夢後三百嵗洒酒澆君同所歡酣¶
来自作青海舞秋風吹落紫綺冠彼亦一時此亦一時¶
浩浩洪流之詠何必竒¶
　　　僧伽歌¶
真僧法號號僧伽有時與我論三車問言誦咒㡬千徧¶
口道恒河沙復沙此僧夲住南天竺為法頭陀来此國¶
戒得長天秋月明心如世上青蓮色意清浄貎稜稜亦¶
<pb:KR4h0140_WYG_166-10b>¶
不减亦不增瓶裏千年鐵柱(一作/舍利)骨手中萬嵗胡孫藤¶
嗟予落魄江淮(一作/湖)久罕遇真僧説空有一言懴盡波¶
羅夷再禮渾除犯輕垢¶
　　　白雲歌送劉十六歸山¶
楚山秦山皆白雲白雲䖏䖏長随君長随君君入楚山¶
裏雲亦随君渡湘水湘水上女蘿衣白雲堪臥君早歸¶
(一作白雲歌送友人云楚山秦山皆白雲白雲䖏䖏長/随君君今還入楚山裏雲亦随君渡湘水水上女蘿衣)¶
(白雲早臥早/行君早起)¶
<pb:KR4h0140_WYG_166-11a>¶
　　　金陵歌送别范宣¶
石頭巉巖如虎踞凌波欲過滄江去鍾山龍盤走勢来¶
秀色横分歴陽樹四十餘帝三百秋功名事跡随東流¶
白馬小兒誰家子泰清之嵗来闗囚(一作吹脣虎/嘯鳳皇樓)金陵¶
昔時何壯哉席巻英豪天下来冠盖散為烟霧盡金輿¶
玉座成寒灰扣劒悲吟空咄嗟梁陳白骨亂如麻天子¶
龍沈㬌陽井誰歌玉樹後庭花此地傷心不能道目下¶
離離長春草送爾長江萬里心他年来訪南山老(一作/皓)¶
<pb:KR4h0140_WYG_166-11b>¶
　　　笑歌行(以下二首蘇/軾云是偽作)¶
笑矣乎笑矣乎君不見曲如鈎古人知爾封公侯君不¶
見直如弦古人知爾死道邊張儀所以只掉三寸舌蘇¶
秦所以不墾一頃田笑矣乎笑矣乎君不見滄浪老人¶
歌一曲還道滄浪濯吾足平生不解謀此身虚作離騷¶
遣人讀笑矣乎笑矣乎趙有豫讓楚屈平賣身買得千¶
年名巢由洗耳有何益夷齊餓死終無成君愛身後名¶
我愛眼前酒飲酒眼前樂虚名何䖏有男兒窮通當有¶
<pb:KR4h0140_WYG_166-12a>¶
　時曲腰向君君不知猛虎不看几上肉洪鑪不鑄囊中¶
　錐笑矣乎笑矣乎寗武子朱買臣扣角行歌背負薪今¶
　日逢君君不識豈得不如佯狂人¶
　　　　悲歌行¶
　悲來乎悲來乎主人有酒且莫斟聽我一曲悲來吟悲¶
　來不吟還不笑天下無人知我心君有數斗酒我有三¶
　尺琴琴鳴酒樂兩相得一杯不啻千鈞金悲來乎悲來¶
　乎天雖長地雖久金玉滿堂應不守富貴百年能㡬何¶
<pb:KR4h0140_WYG_166-12b>¶
　死生一度人皆有孤猨坐啼墳上月且須一盡杯中酒¶
　悲來乎悲來乎鳯皇不至河無圗微子去之箕子奴漢¶
　帝不憶李將軍楚王放却屈大夫悲來乎悲來乎秦家¶
　李斯早追悔虚名撥向身之外范子何曽愛五湖功成¶
　名遂身自退劍是一夫用書能知姓名恵施不肯干萬¶
　乗卜式未必窮一經還須黒頭取方伯莫謾白首為儒¶
　生¶
御定全唐詩巻一百六十六¶
