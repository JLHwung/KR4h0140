# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.808662
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二十八
<pb:KR4h0140_WYG_028-1a>¶
　欽定四庫全書¶
御定全唐詩卷二十八¶
　　　雜曲歌辭¶
　　　　竹枝(顧况沅竹枝本出於巴渝唐貞元中劉禹/錫在  湘以俚歌鄙陋乃依騷人九歌作)¶
　　　　(竹枝新辭九章教里中兒歌之由是盛於貞元/元和之間其音協黄鍾羽末如吴聲含思宛轉)¶
　　　　(有淇濮/之豔)¶
　帝子蒼梧不復歸洞庭葉下荆雲飛巴人夜唱竹枝後¶
　腸斷曉猨聲漸稀¶
<pb:KR4h0140_WYG_028-1b>¶
　　　　同前(劉禹錫/)¶
　白帝城頭春草生白鹽山下蜀江清南人上来歌一曲¶
　北人莫上動鄉情¶
　山桃紅花滿上頭蜀江春水拍江(一作/山)流花紅易衰似¶
　郎意水流無限似儂愁¶
　江上朱樓新雨晴瀼西春水縠文生橋東橋西好楊栁¶
　人来人去唱歌行¶
　日出三竿春霧消江頭蜀客駐蘭橈凴寄狂夫書一紙¶
<pb:KR4h0140_WYG_028-2a>¶
住在成都萬里橋¶
兩㟁山花似雪開家家春酒滿銀杯昭君坊中多女伴¶
永安宫外踏青来¶
瞿塘嘈嘈十二灘此中(集作/人言)道路古來難長恨人心不¶
如水等閒平地起波瀾¶
巫峡蒼蒼烟雨時清猨啼在最髙枝箇裏愁人腸自斷¶
由来不是此聲悲¶
城西門前灩澦堆年年波浪不能摧(集作/推)懊惱(集作/恨)人¶
<pb:KR4h0140_WYG_028-2b>¶
心不如石少時東去復西来¶
山上層層桃李花雲間烟火是人家銀釧金釵来負水¶
長刀短笠去燒畬¶
　　　同前(劉禹錫/)¶
楊栁青青江水平聞郎江上唱歌聲東邊日出西邊雨¶
道是無情(一作/晴)還(集作/却)有情(一作/晴)¶
楚水巴山江雨多巴人能唱本鄉歌今朝北客思歸去¶
廻入紇那披緑蘿¶
<pb:KR4h0140_WYG_028-3a>¶
　　　同前(白居易/)¶
瞿塘峡口冷(集作/水)烟低白帝城頭月向西唱到竹枝聲¶
咽䖏寒猨晴(集作/闇)鳥一時啼¶
竹枝苦怨怨何人夜静山空歇又聞蠻兒巴女齊聲唱¶
愁殺江樓病使君¶
巴東船舫上巴西波面風生雨脚齊水蓼冷花紅簇蔟¶
江蘺溼葉碧萋萋(集作/淒淒)¶
江畔誰人唱竹枝前聲斷咽後聲遲怪来調苦縁詞苦¶
<pb:KR4h0140_WYG_028-3b>¶
多是通州司馬詩¶
　　　同前(李渉/)¶
荆門灘急水潺潺兩㟁猨啼烟滿山渡頭年少(一作/少年)應¶
官去月落西陵望不還¶
巫峡雲開神女祠緑潭紅樹影参差下牢戍口初相問¶
無義灘頭剰别離¶
石壁千重樹萬重白雲斜掩碧芙蓉昭君溪上年年月¶
獨自(集作/偏照)嬋娟色最濃¶
<pb:KR4h0140_WYG_028-4a>¶
十二峰頭月欲低空濛(集作/聆)江上子規啼孤舟一夜東¶
歸客泣向春(集作/東)風憶建溪¶
　　　同前(孫光憲/)¶
門前春水白蘋花㟁上無人小艇斜商女經過江欲暮¶
散抛殘食飼神雅¶
亂繩千結絆人深越羅萬丈表長尋楊栁在身垂意緒¶
藕花落盡見蓮心¶
　　　楊栁枝(白居易易楊栁枝者古題所謂折楊栁/本白居  洛中所製宣宗朝國樂唱是)¶
<pb:KR4h0140_WYG_028-4b>¶
　　　(辭帝問永豐在何䖏因取兩株/植於禁中居易又作辭一章)¶
一樹春風萬萬枝嫩於金色軟於絲永豐西角荒園裏¶
盡日無人屬阿誰¶
一樹衰殘委泥土雙枝榮耀植天庭定知𤣥象今春後¶
栁宿光中添兩星¶
　　　同前(白居易/)¶
六么水調家家唱白雪梅花䖏䖏吹古歌舊曲君休聽¶
聽取新翻楊栁枝¶
<pb:KR4h0140_WYG_028-5a>¶
陶令門前四五樹亞夫營裏百千條何似東都正二月¶
黄金枝映洛陽橋¶
依依嫋嫋復青青句引清(集作/春)風無限情白雪花繁空¶
撲地緑絲條弱不勝鶯¶
紅板江橋青酒旗館娃宫暖日斜時可憐雨歇東風定¶
萬樹千條各自垂¶
蘇州楊栁任君誇更有錢塘勝館娃若解多情尋小小¶
緑楊深䖏是蘇家¶
<pb:KR4h0140_WYG_028-5b>¶
蘇家小女舊知名楊柳風前别有情剥條盤作銀環様¶
卷葉吹為玊笛聲¶
葉含濃露如啼眼枝嫋輕風似舞腰小樹不禁攀折苦¶
乞君留取兩三條¶
人言栁葉是愁眉更有愁腸似栁絲栁絲挽斷腸牽斷¶
彼此應無續得期¶
　　　同前(盧貞/)¶
一樹依依在永豐兩枝飛去杳無蹤玊皇曾采人間曲¶
<pb:KR4h0140_WYG_028-6a>¶
應逐歌聲入九重¶
　　　同前(劉禹錫/)¶
塞北梅花羌笛吹淮南桂樹小山詞請君莫奏前朝曲¶
聽唱新翻楊栁枝¶
南陌東城春早時相逢何䖏不依依桃紅李白皆誇好¶
須得垂楊相發輝¶
鳯闕輕遮翡翠帷龍墀遥望麯塵絲御溝春水栁(集作/相)¶
暉映狂殺長安年少兒¶
<pb:KR4h0140_WYG_028-6b>¶
金谷園中鶯亂飛銅駝陌上好風吹城東(集作/中)桃李須¶
臾盡争似垂楊無限時¶
花蕚樓前初種時美人樓上鬬腰支如今抛擲上(一作/長)¶
街裏露葉如啼欲恨誰¶
煬帝行宫汴水濵數株殘(集作/枝楊)栁不勝春昨来風起(集/作)¶
(晚/)花如雪飛入宮牆不見人¶
御陌青門拂地垂千條金縷萬條絲如今綰作同心結¶
将贈行人知不知¶
<pb:KR4h0140_WYG_028-7a>¶
城外春風滿(集作/吹)酒旗行人揮袂日西時長安陌上無¶
窮樹惟有垂楊管别離¶
輕盈嫋娜占春華舞榭妝樓䖏䖏遮春盡絮飛(集作/花)留¶
不得随風好去落誰家¶
　　　同前(劉禹錫/)¶
楊子江頭烟景迷隋家宮樹拂金堤嵯峨猶有(集作/是)當¶
時色半蘸波中水鳥棲¶
迎得春光先到来淺黄輕緑映樓臺只縁嫋娜多情思¶
<pb:KR4h0140_WYG_028-7b>¶
便被春風長請挼(集作/倩猜)¶
巫峡巫山楊栁多朝雲暮雨逺相和因想陽臺無限事¶
為君廻唱竹(集作/栁)枝歌¶
　　　同前(李商隐/)¶
暫憑樽酒送無憀莫損愁眉與細腰人世死前惟有别¶
春風争擬惜長條¶
含烟惹霧每依依萬緒千條拂落暉為報行人休盡折¶
半留相送半迎歸¶
<pb:KR4h0140_WYG_028-8a>¶
　　　同前(韓琮/)¶
梁苑隋堤事巳空萬條猶舞舊春風那堪更想千年後¶
誰見楊花入漢宫¶
　　　同前(施肩吾/)¶
傷見路傍(集作/邊)楊栁春一枝折盡一重新今年還折去¶
年處不送去年離别人¶
　　　同前(温庭筠/)¶
宜春苑外最長條閒嫋春風伴舞腰正是玉人腸斷䖏¶
<pb:KR4h0140_WYG_028-8b>¶
一渠春水赤欄橋¶
南内牆東御路傍預知春色栁絲黄杏花未肯無情思¶
何事情人最斷腸¶
蘇小門前栁萬條毿毿金線拂平橋黄鶯不語東風起¶
深閉朱門伴細腰¶
金縷毿毿碧瓦溝六宫眉黛惹春愁晚来更帶龍池雨¶
半拂欄干半入樓¶
館娃宫外鄴城西逺映征㠶近拂堤繫得王孫歸意切¶
<pb:KR4h0140_WYG_028-9a>¶
不關春草緑萋萋¶
兩兩黄鸝色似金嫋枝啼露動芳音春来幸自長如線¶
可惜牽纒蕩子心¶
御栁如絲映九重鳯凰窗柱繡芙蓉景陽樓畔千條露¶
一靣新妝待曉鍾¶
織錦機邊鶯語頻停梭垂涙憶征人塞門三月猶蕭索¶
縦有垂楊未覺春¶
　　　同前(皇甫松/)¶
<pb:KR4h0140_WYG_028-9b>¶
春入行宫映翠微𤣥宗侍女舞烟絲如今栁向空城緑¶
玊笛何人更把吹¶
爛熳春歸水國時吴王宫殿栁垂絲黄鶯長呌空閨畔¶
西子無因更得知¶
　　　同前(僧齊巳/)¶
鳯樓髙映緑隂隂凝碧多含雨露深莫謂一枝柔軟力¶
幾曽牽破别離心¶
館娃宫畔響廊前依託吴王養翠烟劍去國亡臺榭(集/作)¶
<pb:KR4h0140_WYG_028-10a>¶
(殿/)毁却随紅樹噪秋蝉¶
穠低似中陶潜酒軟極如傷宋玊風多謝將軍遶營種¶
翠中閒卓戰旗紅¶
髙僧愛惜遮江寺逰子傷殘露野橋争似著行垂上苑¶
碧桃紅杏對揺揺¶
　　　同前(張祜/)¶
莫折宫前楊栁枝𤣥宗曽向笛中吹傷心日暮烟霞起¶
無限春愁生翠眉¶
<pb:KR4h0140_WYG_028-10b>¶
凝碧池邊歛翠眉景陽臺下綰青絲那勝妃子朝元閣¶
玉手和烟弄一枝¶
　　　同前(孫魴/)¶
靈和風暖太昌春舞線揺絲向昔人何似曉来江雨後¶
一行如畫隔遥津¶
彭澤初栽五樹時只應閒看一枝枝不知天意風流䖏¶
要與佳人學畫眉¶
暖傍離亭静拂橋入流穿檻緑揺揺不知落日誰相送¶
<pb:KR4h0140_WYG_028-11a>¶
魂斷千條與萬條¶
春来緑樹遍天涯未見垂楊未可誇晴日萬株烟一陣¶
閒坊兼是莫愁家¶
十首當年有舊詞唱青歌翠幾無遺未曽得向行人道¶
不為離情莫折伊¶
　　　同前(薛能楊乾符五年能為許州刺史令部/伎作  栁枝健舞復賦其辭為新聲)¶
華清髙樹出離宮南陌柔條帶暖風誰見輕隂是良夜¶
瀑泉聲畔月明中¶
<pb:KR4h0140_WYG_028-11b>¶
洛橋晴影覆江船羌笛秋聲濕塞烟閒想習池公宴罷¶
水蒲風絮夕陽天¶
嫩緑輕懸似綴旒路人遥見隔宮樓誰能更近丹墀種¶
解播皇風入九州¶
暖風晴日斷浮埃廢路新條發釣臺䖏䖏輕輕(集作/隂)可¶
惆悵後人攀䖏古人栽¶
潭上江邊嫋嫋垂日髙風静絮相随青樓一樹無人見¶
正是女郎眠覺時¶
<pb:KR4h0140_WYG_028-12a>¶
汴水髙懸百萬條風清兩㟁一時揺隋家力盡虚栽得¶
無限春風屬聖朝¶
和花烟樹九重城夹路春隂十萬營惟向邊頭不堪望¶
一株顦顇少人行¶
窗外齊垂旭日初樓邊輕好暖(集作/暖好)風徐逰人莫道栽¶
無益桃李清隂却不如¶
衆木猶寒獨早青御溝橋畔曲江亭陶家舊日應如此¶
一院春條緑遶㕔¶
<pb:KR4h0140_WYG_028-12b>¶
帳偃纓垂細復繁令人心想石家園風條月影皆堪重¶
何事侯門愛樹萱¶
　　　同前(薛能/)¶
數首新詞(集作/詩)帶恨成栁絲牽我我傷情柔娥幸有腰¶
支稳試踏吹聲作唱聲¶
髙出軍營逺映橋賊兵曽斫火曽燒風流性在終難改¶
依舊春来萬萬條¶
縣依陶令想嫌迂營伴將軍即大麤此日與君除萬恨¶
<pb:KR4h0140_WYG_028-13a>¶
數篇風調更應無¶
狂似纎腰軟勝綿自多情態更誰憐逰人不折還堪恨¶
抛向橋邊與路邊¶
朝陽晴照緑楊烟一别通波十七年應有舊枝無䖏覓¶
萬株風裏卓旌旃¶
晴垂芳態吐牙新雨擺輕條濕面春别有出牆髙數尺¶
不知揺動是何人¶
暖梳簮朶事登樓因挂垂楊立地愁牽斷緑絲攀不得¶
<pb:KR4h0140_WYG_028-13b>¶
半空懸著玉搔頭¶
西園髙樹後庭根䖏䖏尋芳有折痕終憶舊逰桃葉舍¶
一株斜映竹籬門¶
劉白蘇臺總近時當初章句是誰推纎腰舞盡春楊栁¶
未有儂家一首詩¶
　　　同前(牛嶠/)¶
解凍風来末上青解垂羅袖拜卿卿無端嫋娜臨官路¶
舞送行人過一生¶
<pb:KR4h0140_WYG_028-14a>¶
吴王宫裏色偏深一簇纎條萬縷金不憤錢塘蘇小小¶
引郎枝(集作/松)下結同心¶
橋北橋南千萬條恨伊張緒不相饒金羈白馬臨風望¶
認得羊家(一作/娘)静婉腰¶
狂雪随風撲馬飛惹烟無力被風欹莫教移入靈和殿¶
宮女三千又妬伊¶
裊翠籠烟拂暖波舞裙新染麯塵羅章華臺畔隋堤上¶
倚得春風爾許多¶
<pb:KR4h0140_WYG_028-14b>¶
　　　同前(和凝/)¶
軟碧揺烟似送人映花時把翠眉嚬青青自是風流主¶
漫颭金絲待洛神¶
瑟瑟羅裙金縷腰黛眉偎破未重描醉来咬損新花子¶
拽住仙郎儘放嬌¶
鵲橋初就咽銀河今夜仙郎自性和不是昔年攀桂樹¶
豈能月裏索姮娥¶
　　　同前(孫光憲/)¶
<pb:KR4h0140_WYG_028-15a>¶
閭(集作/閶)門風暖落花乾飛遍江南雪不寒獨有晩来臨¶
水驛閒人多凭赤䦨干¶
有池有榭即濛濛浸潤翻成長養功恰似有人長㸃檢¶
著行排立向春風¶
根柢雖然傍濁河無妨終日近笙歌驂驂(集作/毿毿)金帶誰¶
堪比還笑黄鶯不較多¶
萬株枯槁怨亡隋似弔吴臺各自垂好是淮隂明月裏¶
酒樓横笛不勝吹¶
<pb:KR4h0140_WYG_028-15b>¶
　　　浪淘沙(劉禹錫/)¶
九曲黄河萬里沙浪淘風簸自天涯如今直上銀河去¶
同到牽牛織女家¶
洛水橋邊春日斜碧流輕(集作/清)淺見瓊沙無端陌上狂¶
風急驚起鴛鴦出浪花¶
汴水東流虎眼文清淮曉色鴨頭春君看渡口淘沙䖏¶
渡却人間多少人¶
鸚鵡洲頭浪颭沙青樓春望日將斜銜泥燕子争歸舍¶
<pb:KR4h0140_WYG_028-16a>¶
獨自狂夫不憶家¶
濯錦江邊兩㟁花春風吹浪正淘沙女郎剪下鴛鴦錦¶
將向中流匹晚霞¶
日照澄洲江霧開淘金(集作/沙)女伴滿江隈美人首飾侯¶
王印盡是沙中浪底来¶
八月濤聲吼地来頭髙數丈觸山迴須臾却入海門去¶
巻起沙堆似雪堆¶
莫道讒言如浪深莫言遷客似沙沉千淘萬漉雖辛苦¶
<pb:KR4h0140_WYG_028-16b>¶
吹盡狂沙始到金¶
流水淘沙不暫停前波未滅後波生令人忽憶瀟湘渚¶
迴唱迎神三兩聲¶
　　　同前(白居易/)¶
一泊沙来一泊去一重浪滅一重生相攪相淘無歇日¶
㑹教山海一時平¶
白浪茫茫與海連平沙浩浩四無邊暮去朝来淘不住¶
遂令東海變桑田¶
<pb:KR4h0140_WYG_028-17a>¶
青草湖中萬里程黄梅雨裏一人行愁見灘頭夜泊處¶
風翻暗浪打船聲¶
借問江湖與海水何似君情與妾心相恨不如潮有信¶
相思始覺海非深¶
海底飛塵終有日山頭化石豈無時誰道小郎抛小婦¶
船頭一去沒逥期¶
随波逐浪到天涯遷客生還有幾家却到帝鄉重富貴¶
請君莫忘浪淘沙¶
<pb:KR4h0140_WYG_028-17b>¶
　　　同前(皇甫松/)¶
灘頭細草接疎林浪惡罾船半欲沈宿鷺眠洲非舊浦¶
去年沙觜是江心¶
蠻歌豆蔻北人愁松雨蒲風夜艇秋浪起鵁鶄眠不得¶
寒沙細細入江流¶
　　　紇那曲(劉禹錫/)¶
楊栁欎青青竹枝無限情同郎一回顧聽唱紇那聲¶
踏曲興無窮調同詞不同願郎千萬夀長作主人翁¶
<pb:KR4h0140_WYG_028-18a>¶
　　　瀟湘神二曲(劉禹錫/)¶
湘水流湘水流九疑雲物至今愁君問二妃何處所零¶
陵香草露中秋¶
斑竹枝斑竹枝淚痕㸃㸃寄相思楚客欲聽瑶瑟怨瀟¶
湘深夜月明時¶
　　　抛毬樂(劉禹錫/)¶
五綵繡團團登君玳瑁筵最宜紅燭下偏稱落花前上¶
客如先起應須贈一船¶
<pb:KR4h0140_WYG_028-18b>¶
春早見花枝朝朝恨發遲及看花落後却憶未開時幸¶
有抛毬樂一杯君莫辭¶
　　　太平樂(白居易也/商調曲)¶
嵗豐仍節儉時泰更銷兵聖念長如此何憂不太平¶
湛露浮堯酒薰風起舜歌願同堯舜意所樂在人和¶
　　　同前(王涯/)¶
風俗今和厚君王在穆清行看采花曲盡是太階平¶
　　　同前(張仲素/)¶
<pb:KR4h0140_WYG_028-19a>¶
聖徳超千古皇威静四方蒼生今息戰無事覺時長(集/作)¶
(良/)¶
　　　昇平樂(薛能也商/調曲)¶
正(集作/瑞)氣遶宫樓皇居信上逰逺岡延(集作/連)聖祚平地¶
載神州㑹合皆重譯潺湲近八流中興豈假問據此自¶
千秋¶
寥泬敞延英朝班立位横宣傳無草動拜舞有衣聲鴛¶
瓦雲消濕蟲絲日照明辛勤自不到遥見似前生(集作/程)¶
<pb:KR4h0140_WYG_028-19b>¶
處處足歡聲(集作/心)時康嵗巳深不同三尺劍應似五絃¶
琴壽笑山猶盡明嫌日有隂何當憐一物亦遣斷愁吟¶
曙質絶埃氛彤庭列禁軍聖顔初對日龍尾競縁雲珮¶
響交成韻簾隂暖帶紋逍遥豈有事於此詠南薰¶
一物周天至(一作至/周天)洪纎盡晏然車書無異俗甲子竝¶
豐年竒技皆歸朴征夫亦服田君王故不有台鼎合韋¶
弦(一作/賢)¶
日日聽歌謡區中盡祝堯蟲蝗初不害夷狄近全銷史¶
<pb:KR4h0140_WYG_028-20a>¶
筆惟書瑞天臺絶見祅因令匹夫志轉欲事清朝¶
品物盡昭蘇神功復帝謨他時應有壽當代且無虞賜¶
厯通遐俗移關入半胡鷦鷯一何幸於此寄微軀¶
無戰復無私堯時即此時焚香臨極早待月巻簾遲端¶
拱乾坤内何言黈纊垂君看聖明驗只此是神龜¶
旭日上清穹明堂坐聖聰衣裳承瑞氣冠冕盖重瞳花¶
木經宵露旌旗立(集作/入)仗風何期於此地見說似仙(集/作)¶
(是/神)宮¶
<pb:KR4h0140_WYG_028-20b>¶
五帝三皇主蕭曹魏邴臣文章惟反朴戈甲盡生塵諫¶
紙應無用朝綱自有倫昇平不可紀所見是閒人¶
　　　金縷衣¶
勸君莫惜金縷衣勸君惜取少年時花開堪折直須折¶
莫待無花空折枝¶
　　　鳯歸雲(滕潜/)¶
金井欄邊見羽儀梧桐樹上宿寒枝五陵公子憐文綵¶
畫與佳人刺繡衣¶
<pb:KR4h0140_WYG_028-21a>¶
飲啄蓬山最上頭和烟飛下禁城秋曽將弄玊歸雲去¶
金翿斜開十二樓¶
　　　拜新月(李端/)¶
開簾見新月便即下階拜細語人不聞北風吹裙帶¶
　　　同前(吉中孚妻張氏/)¶
拜新月拜月出堂前暗魄深(集作/初)籠桂虚弓未引弦拜¶
新月拜月妝樓上鸞鏡未(集作/始)安臺蛾眉已相向拜新¶
月拜月不勝情庭前(集作/花)風露清月臨人自老望月更¶
<pb:KR4h0140_WYG_028-21b>¶
(集作人/望月)長生東家阿母亦拜月一拜一悲聲斷絶昔年¶
拜月逞容儀(集作/輝)如今拜月雙淚垂回看衆女拜新月¶
却憶紅閨年少時¶
　　　憶江南(白居易裕一曰望江南本名謝秋/娘李徳  鎮浙西為妾謝秋娘製)¶
江南好風景舊曽諳日出江花紅勝火春来江水緑如¶
藍能不憶江南¶
江南憶最憶是杭州山寺月中尋桂子郡亭枕上看潮¶
頭何日更重逰¶
<pb:KR4h0140_WYG_028-22a>¶
江南憶其次憶吴宫吴酒一杯春竹葉吴娃雙舞醉芙¶
蓉早晚復相逢¶
　　　同前(劉禹錫/)¶
春過也共惜艷陽年猶有桃花流水上無辭竹葉醉樽¶
前惟待見青天¶
春去也多謝洛城人弱栁従風疑舉袂叢蘭裛露似霑¶
巾獨笑亦含嚬¶
　　　宫中調笑(王建商亦謂之轉/應詞  調曲也)¶
<pb:KR4h0140_WYG_028-22b>¶
團扇團扇美人病来遮靣玊顔憔悴三年誰復商量管¶
絃絃管絃管春草昭陽路斷¶
胡蝶胡蝶飛上金花枝葉君前對舞春風百葉桃花樹¶
紅紅樹紅樹燕語鶯啼日暮¶
羅袖羅袖暗舞春風依舊遥看歌舞玊樓好日新妝坐¶
愁愁坐愁坐一世虚生虚過¶
楊栁楊栁日暮白沙渡口船頭江水茫茫商人少婦斷¶
腸腸斷腸斷鷓鴣夜飛失伴¶
<pb:KR4h0140_WYG_028-23a>¶
　　　同前(韋應物/)¶
胡馬胡馬逺放燕支山下咆沙咆雪獨嘶東望西望路¶
迷迷路迷路邊草無窮日暮¶
河漢河漢曉挂秋城漫漫愁人起望相思江南塞北别¶
離離别離别河漢雖同路絶¶
　　　轉應詞(戴叔倫/)¶
邊草邊草邊草盡来兵老山南山北雪晴千里萬里月¶
明明月明月胡笳一聲愁絶¶
<pb:KR4h0140_WYG_028-23b>¶
　　　宫中行樂詞(李白/)¶
小小生金屋盈盈在紫微山花挿寳髻石竹繡羅衣每¶
岀深宫裏常随歩輦歸只愁歌舞散(一作/罷)化作綵雲飛¶
栁色黄金嫩梨花白雪香玊樓巢(一作/關)翡翠金(一作/珠)殿¶
鎻鴛鴦選妓随雕(一作/朝)輦徵歌出洞房宮中誰第一飛¶
燕在昭陽¶
盧橘為秦樹蒲萄出(一作/是)漢宮烟花宜落日絲管醉春¶
風笛奏龍鳴水簫鳴鳯下空君王多樂事何必向回中¶
<pb:KR4h0140_WYG_028-24a>¶
(集作還與/萬方同)¶
玊樹(一作/殿)春歸日(一作/好)金宮樂事多後庭朝未入輕輦¶
夜相過笑出花間語嬌来燭(集作/竹)下歌莫教明月去留¶
著醉姮娥¶
繡户香風暖紗窗曙色新宮花争笑日池草暗生春緑¶
樹聞歌鳥青樓見舞人昭陽桃李月羅綺自(一作/坐)相親¶
今日明光裏還須結伴逰春風開紫殿天樂下珠樓豓¶
舞全知巧嬌歌半欲羞更憐花月夜宫女笑藏鉤¶
<pb:KR4h0140_WYG_028-24b>¶
寒雪梅中盡春風栁上歸宮鶯嬌欲醉簷燕語還飛遲¶
日明歌席新花豓舞衣晩来移綵仗行樂泥光輝¶
水緑南薫殿花紅北闕樓鶯歌聞太液鳯吹遶瀛洲素¶
女鳴珠佩天人弄綵毬今朝風日好宜入未央逰¶
　　　宮中樂(令狐楚/)¶
楚塞金陵静巴山玉壘空萬方無一事端拱大明宮¶
霜霽長楊苑冰開太液池宮中行樂日天下盛明時¶
栁色烟相似梨花雪不如春風真有意一一麗皇居¶
<pb:KR4h0140_WYG_028-25a>¶
月上宮花静烟含苑樹深銀臺門已閉仙漏夜沈沈¶
九重青鎻闥百尺碧雲樓明月秋風起珠簾上玉鉤¶
　　　同前(張仲素/)¶
網户交如綺紗窗薄似烟樂吹天上曲人是月中仙¶
翠匣開寒鏡珠釵挂歩揺妝成秪畏曉更漏促春宵¶
江(集作/紅)果瑶池實金盤露井氷甘泉將避暑臺殿曉光¶
凝¶
月彩浮鸞殿砧聲隔鳯樓笙歌臨水檻紅燭乍迎秋¶
<pb:KR4h0140_WYG_028-25b>¶
竒樹留寒翠神池結夕波黄山一夜雪渭水雁(集作/瀉)聲¶
多¶
　　　踏歌詞(崔液/)¶
綵女迎金屋仙姬出畫堂鴛鴦裁錦袖翡翠帖花黄歌¶
響舞分行豓色動流光¶
庭際花微落樓前漢已横金壺催夜盡羅䄂拂寒輕樂¶
笑暢歡情未半著天明¶
　　　同前(謝偃/)¶
<pb:KR4h0140_WYG_028-26a>¶
春景嬌春臺新露泣新梅春葉參差吐新花重疊開花¶
影飛鶯去歌聲度鳥来倩看飄颻雪何如舞袖廻¶
逶迤度香閤顧歩出蘭閨欲遶鴛鴦殿先過桃李蹊風¶
帶舒還巻簮花舉復低欲問今宵樂但聽歌聲齊¶
夜久星沈沒更深月影斜裙輕纔動佩鬟薄不勝花細¶
風吹寳袜輕露濕紅紗相看樂未巳蘭燈照九華¶
　　　同前(張説/)¶
花蕚樓前雨露新長安城裏太平人龍銜火樹千燈(集/作)¶
<pb:KR4h0140_WYG_028-26b>¶
(重/)豓雞踏(一作/上)蓮花萬嵗春¶
帝宫三五戲春臺行雨流風莫妒来西域燈輪千影合¶
東華金闕萬重開¶
　　　踏歌行(劉禹錫/)¶
春江月出大堤平堤上女郎連袂行唱盡新詞看(一作/歡)¶
不見紅霞影(集作/映)樹鷓鴣鳴¶
桃蹊栁陌好經過燈下妝成月下歌為是㐮王故宫地¶
至今猶自細腰多¶
<pb:KR4h0140_WYG_028-27a>¶
新詞宛轉遞相傳振袖傾鬟風露前月落烏啼雲雨散¶
逰童陌上拾花鈿¶
日暮江頭(集作/南)聞竹枝南人行樂北人悲自従雪裏唱¶
新曲直至三春花盡時¶
　　　天長地久詞(盧綸久其和云/天長  萬年昌)¶
玊砌紅花樹香風不敢吹春光解天意偏發殿南枝¶
虹橋千歩廊半在水中央天子方清暑宮人重暮(集作/娃起)¶
(夜/)妝¶
<pb:KR4h0140_WYG_028-27b>¶
辭輦復當熊傾心奉上(集作/六)宮君王若看貌甘在衆妃¶
中¶
雲日呈祥禮物殊北庭生獻五單于塞天(集作/垣)萬里無¶
飛鳥可在(集作/是)邊城用郅都¶
臺殿雲凉風日(集作深/秋色)微君王初賜六宮衣樓船罷泛¶
(集作/泛罷)歸猶早行道(集作/遣)才人鬭射飛¶
　　　欵乃曲(元結聲欵乃/棹船  也)¶
偏(集作/偶)存名跡在人間順俗與時未安閒来謁大官兼¶
<pb:KR4h0140_WYG_028-28a>¶
問政扁舟却入九疑山¶
湘江二月春水平滿月和風宜夜行唱橈欲過平陽戍¶
守吏相呼問姓名¶
千里楓林烟雨深無朝無暮有猨吟停橈静聽曲中意¶
好是雲山韶濩音¶
零陵郡北湘水東浯溪形勝滿湘中溪口石顛堪自逸¶
誰能相伴作漁翁¶
下瀧船似入深淵上瀧船似欲昇天瀧南始到九疑郡¶
<pb:KR4h0140_WYG_028-28b>¶
應絶髙人乗興船¶
　　十二月樂辭(李賀/)¶
　　　正月¶
上樓迎春新春歸(一作正月上/樓迎春歸)暗黄著栁宮漏遲薄薄¶
淡靄弄野姿寒緑幽泥(集作/風)生短絲錦牀曉卧玊肌冷¶
露臉未開對朝暝官街栁帶不堪折早晩菖蒲勝綰結¶
　　　二月¶
二月飲酒采桑津宜男草生蘭笑人蒲如交劍(一作/絞刀)風¶
<pb:KR4h0140_WYG_028-29a>¶
如薰勞勞胡燕怨酣春薇帳逗烟生緑塵(一作香/緑昏)金翅¶
峨髻愁暮雲沓颯起舞真珠裙津頭送别唱流水酒客¶
背寒南山死¶
　　　三月¶
東方風来滿眼春花城栁暗(一作/禁)愁㡬(一作/殺)人複宮深¶
殿竹風起新翠舞襟静(集作/浄)如水光風轉蕙百餘里暖¶
霧驅雲撲天地軍装宮妓掃蛾淺揺揺錦旗夹城暖曲¶
水飄香去不歸梨花落盡成秋(一作/愁)苑¶
<pb:KR4h0140_WYG_028-29b>¶
　　　四月¶
曉凉暮凉樹如盖千山濃緑生雲外依微香雨青氛氲¶
(一作過/清氛)膩葉蟠花照曲門金塘閒水揺碧漪老景沈重¶
(一作/帖)無驚飛墮紅殘蕚暗參差¶
　　　五月¶
雕玉押簾上(一作雕玉/簾押上)輕縠籠虚門井汲鉛華水扇織¶
鴛鴦文回雪舞凉殿甘露洗空緑羅袖従徊翔(一作羅/綬従風)¶
(翔/)香汗霑寳粟¶
<pb:KR4h0140_WYG_028-30a>¶
　　　六月¶
裁生羅伐湘竹帔(一本無/帔字)拂疎霜簟秋玉炎炎紅鏡東¶
方開暈如車輪上徘徊啾啾赤帝騎龍来¶
　　　七月¶
星依雲渚冷露滴盤中圓好花生木末衰蕙愁空(一作/故)¶
園夜天如玉砌池葉極青錢僅厭舞衫薄稍知花簟寒¶
曉風何拂拂北斗光䦨干¶
　　　八月¶
<pb:KR4h0140_WYG_028-30b>¶
孀(一作/宮)妾怨長夜(集作/夜長)獨客夢歸家傍簷蟲緝(一作/織)絲¶
向壁燈垂花簷外月光吐簾中(集作/内)樹影斜悠悠飛露¶
姿㸃綴池中荷¶
　　　九月¶
離宮散螢天似水竹黄池冷芙蓉死月綴金鋪光脉脉¶
凉苑虛庭空澹白霜花飛飛風草草翠錦斕斑滿層道¶
雞人罷唱曉瓏璁鴉啼金井下踈桐¶
　　　十月¶
<pb:KR4h0140_WYG_028-31a>¶
玉壺銀箭稍難傾釭花夜笑凝幽明碎霜斜舞上羅幕¶
燭籠兩行照飛閣珠帷怨臥不成眠金鳯刺衣著體寒¶
長睂對月鬬彎環¶
　　　十一月¶
宫城團廻凛嚴光白天碎碎墮瓊芳撾鍾髙飲千日酒¶
却天凝寒作君壽御溝泉(一作/冰)合如環素火井温水在¶
何䖏¶
　　　十二月¶
<pb:KR4h0140_WYG_028-31b>¶
日脚淡光紅灑灑薄霜不銷桂枝下依稀和氣觧冬嚴¶
已就長日辭長夜¶
　　　閏月¶
帝重光年重時七十二候回環推天官玉琯灰剰飛今¶
嵗何長來嵗遲王母移桃獻天子羲氏和氏迂龍轡¶
　　　桃花行(張仁亶自朔方入朝帝宴之西苑之桃/花園命李嶠等各賦絶句明日宴承慶)¶
　　　(殿令宮中善謳者唱/之樂府號桃花行)¶
嵗去無言忽顦顇時来含笑吐氛氲不能擁路迷仙客¶
<pb:KR4h0140_WYG_028-32a>¶
故欲開蹊侍聖君(李嶠/)¶
綺蕚成蹊遍籞芳紅英撲地滿筵香莫將秋宴傳王母¶
来此春華壽(集作/奉)聖皇(李乂/)¶
源水叢花無數開丹跗紅蕚間青梅從今結子三千嵗¶
預喜仙㳺復摘来(徐彦伯/)¶
桃花灼灼有光輝無數成蹊㸃更飛為見芳林含笑待¶
遂同温樹不言歸(蘇頲/)¶
紅蕚競妍(集作/然)春苑曙粉茸新向(集作/吐)御筵開長年願¶
<pb:KR4h0140_WYG_028-32b>¶
奉西王宴(集作/母)近侍慙無東朔才(趙彦昭/)¶
　　　蘇摩遮(張説和潑寒胡戲所/歌其  聲云億嵗樂)¶
摩遮本出海西胡琉璃寳服紫髯鬍聞道皇思遍宇宙¶
來時歌舞助歡娱¶
繡装帕額寳花冠夷歌騎舞借人看自能激水成隂氣¶
不慮今年寒不寒¶
臘月凝隂積帝臺豪歌擊鼓送寒来油囊取得天河水¶
將添上壽萬年杯¶
<pb:KR4h0140_WYG_028-33a>¶
寒氣宜人最可憐故將寒水散庭前惟願聖君無限壽¶
長取新年續舊年¶
昭成皇后帝家親榮樂諸人不比倫徃日霜前花委地¶
今年雪後樹逢春¶
　　　舞馬詞(張説樂其和聲前二曲云聖代/昇平  後四曲云四海和平樂)¶
萬玊朝宗鳯扆千金率領龍媒眄鼔凝驕躞牒聽歌弄¶
影徘徊¶
天禄遥徵衛叔日龍上借羲和將共兩驂争舞來随八¶
<pb:KR4h0140_WYG_028-33b>¶
駿齊歌¶
綵旄八佾成行時龍五色因方屈膝銜杯赴節傾心獻¶
壽無疆¶
帝皁龍駒沛艾星蘭驥子權竒騰倚驤洋應節繁驕接¶
迹不移¶
二聖先天合徳羣靈率土可封擊石驂驔紫燕摐金顧¶
歩蒼龍¶
聖君出震應籙神馬浮河獻圖足踏天庭鼓舞心將帝¶
<pb:KR4h0140_WYG_028-34a>¶
樂踟蹰¶
　　　舞馬千秋萬嵗樂府詞(張説/)¶
金天誕聖千秋節玉醴還分萬壽觴試聽紫騮歌樂府¶
何如騄驥舞華岡連騫勢出魚龍變蹀躞驕生鳥獸行¶
嵗嵗相傳指樹日翩翩來伴慶雲翔¶
聖王(集作/皇)至徳與天齊天馬来儀自海西踠足齊行拜¶
兩膝繁驕不進蹈千蹄䯱髵奮鬛時蹲踏鼔怒驤身忽¶
上躋更有銜杯終宴曲垂頭掉尾醉如泥¶
<pb:KR4h0140_WYG_028-34b>¶
逺聽明君愛逸才玉鞭金翅引龍媒不因兹白人間有¶
定是飛黄天上来影弄日華相照耀噴含雲色且徘徊¶
莫言闕下桃花舞别有河中蘭葉開¶
　　　小曲新詞(白居易和小曲及閨/怨竝元  中奉勑撰)¶
霽色鮮宫殿秋聲脆管絃聖明千嵗樂嵗嵗似今年¶
紅裙(集作/裾)明月夜碧殿(集作/簟)早秋時好向昭陽宿天涼¶
玉漏遲¶
　　　閨怨詞(白居易/)¶
<pb:KR4h0140_WYG_028-35a>¶
　朝憎鶯百囀夜妒燕雙棲不慣絰春别誰知到曉啼¶
　珠箔籠寒月紗窗背曉燈夜来巾上淚一半是春冰¶
　關山征戍逺閨閣别離難苦戰應顦顇寒衣不要寛¶
　　　　皇帝感詞(盧綸/)¶
　提劍雲(集作/風)雷動垂衣日月明禁花呈瑞色國老見星¶
　精發棹魚先躍窺巢鳥不驚山呼一萬嵗直入九重城¶
　天衣(集作/香)五鳯彩御馬六龍文雨露清馳道風雷翊上¶
　軍髙旍花外轉行漏樂前聞時見金鞭舉空中指瑞雲¶
<pb:KR4h0140_WYG_028-35b>¶
　妙算干戈止神謀宇宙清兩階文物盛七徳武功成校¶
　獵長楊苑屯軍細栁營歸来獻明主歌舞隘(集作/溢)春城¶
　天樂下天中雲軿儼在空鉛黄豓河漢語笑合笙鏞已¶
　見長随鳯仍聞不避熊君王親試舞閶闔静無風¶
　¶
　¶
　¶
御定全唐詩巻二十八¶
