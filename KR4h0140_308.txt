# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:44.612373
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百八
<pb:KR4h0140_WYG_308-1a>¶
　欽定四庫全書¶
御定全唐詩巻三百八¶
　　張志和¶
　張志和字子同婺州金華人年十六舉眀經肅宗時待¶
　詔翰林後不復仕進居江湖自稱煙波釣叟詩九首¶
　　　　太寥歌¶
　化元靈哉碧虗清哉紅霞眀哉冥哉茫哉惟化之工無¶
　彊哉¶
<pb:KR4h0140_WYG_308-1b>¶
　　　　空洞歌¶
　無自而然自然之元無造而化造化之端廓然慤然其¶
　形團圞反爾之視絶爾之思可以觀¶
　　　　漁父歌(西呉記云湖州磁湖鎮道士磯即志和/所謂西塞山前也志和有漁父詞刺史)¶
　　　　(顔真卿與陸鴻漸徐/士衡李成矩倡和)¶
　西塞山前白鷺飛桃花流水鱖魚肥青篛笠緑簔衣斜¶
　風細雨不須歸¶
　釣䑓漁父褐為裘兩兩三三舴艋舟能縱櫂慣乘流長¶
<pb:KR4h0140_WYG_308-2a>¶
江白浪不曾憂¶
霅谿灣裏釣漁翁舴艋為家西復東江上雪浦邊風笑¶
著荷衣不歎窮¶
松江蟹舍主人歡菰飯蓴羹亦共餐楓(一作/梧)葉落荻花¶
乾醉宿漁舟不覺寒¶
青草湖中月正圓巴陵漁父櫂歌連釣車子橛頭船樂¶
在風波不用仙¶
　　　上巳日憶江南禊事¶
<pb:KR4h0140_WYG_308-2b>¶
黄河西繞郡城流上巳應無祓禊遊為憶淥江春水色¶
更随宵夢向呉洲¶
　　　漁父¶
八月九月蘆花飛南谿老人垂釣歸秋山入簾翠滴滳¶
野艇倚檻雲依依却把漁竿尋小徑閒梳鶴髮對斜暉¶
翻嫌四皓曾多事出為儲皇定是非¶
　張松齡¶
張松齡志和兄也詩一首¶
<pb:KR4h0140_WYG_308-3a>¶
　　　和答弟志和漁父歌(松齡懼志和放浪不返為/築室越州東郭和其詞以)¶
　　　(招/之)¶
樂是(一作/在)風波釣是閒草堂松徑已勝攀太湖水洞庭¶
山狂風浪起且須還¶
　陸羽¶
陸羽字鴻漸撰茶經三巻或云自太子文學徙太常寺¶
太祝不就詩二首¶
　　　歌(太和中復州有一老僧/云是陸弟子常諷此歌)¶
<pb:KR4h0140_WYG_308-3b>¶
不羡黄金罍不羡白玉杯不羡朝入省不羡暮入臺惟¶
羡西江水曾向金陵城下來¶
　　　㑹稽東小山¶
月色寒潮入剡溪青猨呌斷緑林西昔人已逐東流去¶
空見年年江草齊¶
　　　句¶
辟彊舊林間怪石紛相向(翫月辟彊園/  見紀事)　絶澗方險尋¶
亂巖亦危造(見海録/碎事)　瀉從千仭石寄逐九江船(題康/王谷)¶
<pb:KR4h0140_WYG_308-4a>¶
　(泉志見/統)¶
　¶
　¶
　¶
　¶
　¶
　¶
　¶
<pb:KR4h0140_WYG_308-4b>¶
　¶
　¶
　¶
　¶
　¶
　¶
　¶
御定全唐詩巻三百八¶
