# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.617102
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百四十
<pb:KR4h0140_WYG_540-1a>¶
　欽定四庫全書¶
御定全唐詩巻五百四十¶
　　李商隱¶
　　　　南朝¶
　地險悠悠天險長金陵王氣應瑶光休誇此地分天下¶
　只得徐妃半面妝¶
　　　　題漢祖廟¶
　乘運應須宅八荒男兒安在戀池隍君王自起新豐後¶
<pb:KR4h0140_WYG_540-1b>¶
　項羽何曽在故鄉¶
　　　　韓冬郎即席為詩相送一座盡驚他日余方追¶
　　　　吟連宵侍坐徘徊久之句有老成之風因成二¶
　　　　絶寄酬兼呈畏之員外¶
　十歳裁詩走馬成冷灰殘燭動離情桐花萬里丹山路¶
　雛鳳清於老鳳聲¶
　劒棧風檣各苦辛别時氷雪到時春為慿何遜休聨句¶
　瘦盡東陽姓沈人(原注沈東陽約嘗謂何遜曰吾每讀/卿詩一日三復終未能到余雖無東)¶
<pb:KR4h0140_WYG_540-2a>¶
(陽之才而有/東陽之瘦矣)¶
　　　評事翁寄賜&KR0307;粥走筆為答¶
粥香&KR0307;白杏花天省對流鸎坐綺筵今日寄來春巳老¶
鳳樓迢遞憶鞦韆¶
　　　東阿王¶
國事分明屬灌均西陵魂斷夜(一作/斷)來人君王不得為¶
天子半為當時賦洛神¶
　　　聖女祠¶
<pb:KR4h0140_WYG_540-2b>¶
松篁臺殿蕙香幃(一作/花闈)龍䕶瑶牕鳳掩扉無質易迷三¶
里霧不寒長著五(一作/六)銖衣人間定有崔羅什天上應¶
無劉武威寄問釵頭雙白燕每朝珠館㡬時歸¶
　　　獨居有懐¶
麝重愁風逼羅疎畏月侵怨魂迷恐斷嬌喘細疑沈數¶
急芙蓉帶頻抽翡翠簪柔情終不逺遥妬已先深浦冷¶
鴛鴦去園空蛺蝶尋蠟花長遞淚箏柱鎭移心覓使嵩¶
雲暮囘頭㶚岸隂只聞凉葉院露井近寒砧¶
<pb:KR4h0140_WYG_540-3a>¶
　　　過景陵¶
武皇精魄久仙昇帳殿凄凉煙霧凝俱是蒼生留不得¶
鼎湖何異魏西陵¶
　　　臨發崇讓宅紫薇¶
一樹濃姿獨㸔來秋庭暮雨類輕埃不先揺落應為有¶
已欲别離休更開桃綬含情依露井柳綿相憶隔章臺¶
天涯地角同榮謝豈要移根上苑栽¶
　　　及第東歸次㶚上却寄同年¶
<pb:KR4h0140_WYG_540-3b>¶
芳桂當年各一枝行期未分壓春期江魚朔雁長相憶¶
秦樹嵩雲自不知下苑經過勞想像東門送(一作/追)餞又¶
差池㶚陵柳色無離恨莫枉(一作/把)長條贈所思¶
　　　野菊(此詩又見孫逖集題/作詠樓前海石榴)¶
苦竹園南椒塢邊微香冉冉淚涓涓已悲莭物同寒雁¶
忍委芳心與暮蟬細路獨來當此夕清尊相伴省他年¶
紫雲(一作/微)新苑移花處不取霜栽近御筵¶
　　　板橋曉别¶
<pb:KR4h0140_WYG_540-4a>¶
囘望髙城落曉河長亭牕户壓微波水仙欲上鯉魚去¶
一夜芙蓉紅淚多¶
　　　過伊僕射舊宅¶
朱邸方酬力戰功華筵俄歎逝波窮囘廊簷斷燕飛去¶
(一作/出)小閣(一作/閤)塵凝人語空幽淚(一作/砌)欲乾殘菊露餘¶
香猶入敗荷風何能更渉瀧江去獨立寒流(一作/沙)弔楚¶
宫¶
　　　關門柳¶
<pb:KR4h0140_WYG_540-4b>¶
永定河邊一行柳依依長發故年春東來西去人情薄¶
不為清隂減路塵¶
　　　酬别令狐(一本有/八字)補闕¶
惜别夏仍半囘途秋已期那脩直諫草更賦贈行詩錦¶
段知無報青萍&KR0533;見疑人(一作/吾)生有通塞公等繫安危¶
警露鶴辭侶吸風蟬抱枝彈冠如不問又到掃門時¶
　　　銀河吹笙¶
悵望銀河吹玉笙樓寒院冷接平明重衾幽夢他年斷¶
<pb:KR4h0140_WYG_540-5a>¶
别樹羈雌昨夜驚月榭故香因雨發風簾殘燭隔霜清¶
不須浪作緱山意湘瑟秦簫自有情¶
　　　與同年李定言曲水閒話戲作¶
海燕參差溝水流同君身世屬離憂相攜花下非秦贅¶
對泣春天(一作/風前)&KR0124;楚囚碧草暗侵穿苑路珠簾不捲枕¶
江樓莫驚(一作/經)五勝埋香骨地下傷春亦白頭¶
　　　彭城(當作/陽)公薨後贈杜二十七勝李十七潘(一/作)¶
　　　(藩/)二君並與愚同出故尚書安平公門下¶
<pb:KR4h0140_WYG_540-5b>¶
梁山兖水約從公兩地參差一旦空謝墅庾村相弔後¶
自今岐路各西東¶
　　　聞歌¶
斂笑凝眸意欲歌髙雲不動碧嵯峩銅臺罷望歸何處¶
玉輦忘還事㡬多青冡路邊南雁盡細腰宫裏北人過¶
此聲腸斷非今日香灺燈光奈爾何¶
　　　贈華陽宋真人兼寄清都劉先生¶
淪謫千年别帝宸至今猶謝(一作/識)蘂珠人但驚茅許同¶
<pb:KR4h0140_WYG_540-6a>¶
仙籍(一作多/𤣥分)不道(一作/記)劉盧是世親玉檢賜書迷鳳篆¶
(一作/籙)金華歸駕冷龍鱗不因杖屨逄周史徐甲何曾有¶
此身¶
　　　楚宫二首¶
十二峰前落照微髙唐(一作/堂)宫暗坐迷歸朝雲暮雨長¶
相接猶自君王恨見稀¶
月姊曾逄下彩蟾傾城消息隔重簾已聞珮響知腰細¶
更辨絃聲覺指纎暮雨自歸山悄悄秋河不動夜厭厭¶
<pb:KR4h0140_WYG_540-6b>¶
王昌且在牆東住未必金堂得免嫌(此首一本題作/天水閒話舊事)¶
　　　和友人戲贈二首(一作和令/狐八&KR0231;題)¶
東望花樓㑹(一作/事)不同西來雙燕信休通仙人掌冷三¶
霄露玉女窗虛五(一作/午)夜風翠袖自隨囘雪轉(一作/駐)燭¶
房尋類外庭空殷勤莫使清香透牢合金魚鏁桂叢¶
迢&KR0589;青(一作/春)門有幾關柳梢樓角見南山明珠可貫須¶
為珮白璧堪裁且作環子夜休(一作/欲)歌團扇揜新正未¶
破剪刀閒猿啼鶴怨(一作/望)終年事未抵熏爐(一作/爐香)一夕¶
<pb:KR4h0140_WYG_540-7a>¶
間¶
　　　題二首後重有戲贈任秀才¶
一丈紅薔擁翠筠羅窗不識繞街塵峽中尋覓長逢雨¶
月裏依稀更有人虚為錯刀留逺客枉緣書札損文鱗¶
遥知小閣還斜照羨殺烏龍卧錦茵(原注謔/之也)¶
　　　有感二首(原注乙卯年有感丙辰年/詩成二詩紀甘露之變)¶
九服歸元化三靈叶睿圗如何本初輩自取屈&KR0522;誅有¶
甚當車泣因勞下殿趨何成奏雲物直是滅萑苻證逮¶
<pb:KR4h0140_WYG_540-7b>¶
符書宻辭連性命俱竟緣尊漢相不早辨胡雛鬼籙分¶
朝部軍烽照上都敢云堪慟哭未免怨洪爐¶
丹陛猶敷奏彤庭歘戰爭臨危對盧植(原注是晩獨召/故相彭陽公入)¶
始悔用龎萌御仗收前殿(一作/隊)兵(一作/兇)徒劇背城蒼黄¶
五色棒掩遏一陽生古有清君側今非乏老成素心雖¶
未易此舉太無名誰瞑銜寃目寧吞欲絶聲近聞開夀¶
讌不廢用咸英¶
　　　重有感¶
<pb:KR4h0140_WYG_540-8a>¶
玉帳牙旗得上逰安危須共主君憂竇融表已來關右¶
陶侃軍宜次石頭豈有蛟龍愁(一作曾/一作長)失水更無鷹隼¶
與髙秋晝號夜哭兼幽顯早晩星關雪涕收¶
　　　夀安公主出降¶
溈水聞貞(一作/眞)媛常山索銳師昔憂迷帝力今分送王¶
姬事等和强虜恩殊睦本枝四郊多壘在此禮恐無時¶
　　　夕陽樓(原注在滎陽是所知今遂寧蕭侍郎/收滎陽日作矣  蕭侍郎蕭澣也)¶
花明柳暗繞天愁上盡重城更上樓欲問孤鴻向何處¶
<pb:KR4h0140_WYG_540-8b>¶
不知身世自悠悠¶
　　　春雨¶
悵卧新春白袷衣白門寥落意多違紅樓隔雨相望冷¶
珠箔飄燈獨自歸逺路應悲春晼晩殘宵猶得夢依稀¶
玉璫緘札何由達萬里雲羅一雁飛¶
　　　中元作¶
綘節飄颻宫(一作/空)國來中元朝拜上清囬羊權須(一作/雖)¶
得金條脫温嶠終虛玉鏡臺曾省驚眠聞雨過不知迷¶
<pb:KR4h0140_WYG_540-9a>¶
路為花開有娀未抵瀛洲逺青雀如何鴆鳥媒¶
　　　鴛鴦¶
雌去雄飛萬里天雲羅滿眼淚澘然不須長結風波願¶
鎻向金籠始兩全¶
　　　楚宫¶
湘波如淚色漻漻楚厲(一作櫔/古通)迷魂逐恨遥楓樹夜猿¶
愁自斷女蘿山鬼語相邀空歸腐敗猶難復更困腥臊¶
豈易招但使故鄉三户在綵絲誰惜懼長蛟¶
<pb:KR4h0140_WYG_540-9b>¶
　　　妓席暗記送同年獨孤雲之武昌¶
疊嶂千重呌恨猿長江萬里洗離魂武昌若有山頭石¶
為拂蒼苔檢淚痕¶
　　　宿晉昌亭聞驚禽¶
羈緒鰥鰥夜景侵髙窗不掩見驚禽飛(一作/行)來曲渚煙¶
方合過盡南塘樹更深胡馬嘶和榆塞笛楚猿吟雜橘¶
村砧失羣掛木知何限逺隔天涯共此心¶
　　　深宫¶
<pb:KR4h0140_WYG_540-10a>¶
金殿銷香(一作/香銷)閉綺櫳(一作/籠)玉壺傳㸃(一作/響)咽銅龍狂¶
飇不惜蘿隂薄清露偏知桂葉濃斑竹嶺邊無限淚景¶
陽宫裏及時鐘豈知為雨為雲處(一作/意)只有髙唐十二¶
峰¶
　　　明禪師院酬從兄見寄¶
貞吝嫌兹世㑹心馳本原人非四禪縛地絶一塵喧霜¶
露欹髙木星河壓(一作/墮)故園斯遊儻為勝九折幸囘軒¶
　　　寄裴衡¶
<pb:KR4h0140_WYG_540-10b>¶
别地蕭條極如何更獨來秋應為黄葉雨不厭青苔沈¶
約只能瘦潘仁豈是才離情堪底寄惟有冷於灰¶
　　　即日¶
小苑試春衣髙樓倚暮暉夭桃惟是笑舞蝶不空飛赤¶
嶺久無耗鴻門猶合圍幾家縁錦字含淚坐鴛機¶
　　　淮陽路¶
荒村倚廢營投宿旅魂驚斷雁髙仍急寒溪曉更清昔¶
年嘗聚盗此日頗分兵猜貳誰先致三朝事始平¶
<pb:KR4h0140_WYG_540-11a>¶
　　　崇讓宅東亭醉後沔然有作¶
曲岸風雷罷東亭霽日凉新秋仍酒困(一作/困病)幽興暫江¶
鄉揺落真何遽交親或未忘一帆彭蠡月數鴈塞門霜¶
俗態雖多累仙標發近狂聲名佳句在身世玉琴張萬¶
古山空碧無人鬢免黄驊騮憂老大鶗鴂妬芬芳密竹¶
沈虛籟孤蓮泊晩香如何此幽勝淹卧劇清漳¶
　　　晚晴¶
深居俯夾城春去夏猶清天意憐幽草人間重晩晴併¶
<pb:KR4h0140_WYG_540-11b>¶
添髙閣迥微注小窗明越鳥巢乾後歸飛體更輕¶
　　　迎寄韓魯州(瞻同/年)¶
積雨晩騷騷相思正鬰陶不知人萬里時有燕雙髙冦¶
盗纒三輔(原注時興元賊/起三川兵出)莓苔滑百牢聖朝推衛霍(一/作)¶
(索/)歸日動仙曹¶
　　　武夷山¶
只得流霞酒一杯空中簫鼔幾(一作/當)時囘武夷洞裏生¶
毛竹老盡曾孫更不來¶
<pb:KR4h0140_WYG_540-12a>¶
　　　一片¶
一片瓊英價動天連城十二(當作/五)昔虛傳良工巧費真¶
為累楮葉成來不直錢¶
　　　寄成都髙苖二從事(原注時二公從/事商隱座主府)¶
紅蓮幕下紫棃新命斷湘南病渴人今日問君能寄否¶
二江風水接天津¶
　　　鄭州獻從叔舍人褎¶
蓬島煙霞閬苑鐘三官箋奏附金龍茅君奕世仙曹貴¶
<pb:KR4h0140_WYG_540-12b>¶
許掾全家道氣濃綘簡尚參黄紙案丹爐猶用紫泥封¶
不知他日華陽洞許上經樓第㡬重¶
　　　西南行却寄相送者¶
百里隂雲覆雪泥行人只在雪雲西明朝驚破還鄉夢¶
定是陳倉碧野雞¶
　　　四皓廟¶
羽翼殊勲棄若遺皇天有運我無時廟前便接山門路¶
不長青松長紫芝¶
<pb:KR4h0140_WYG_540-13a>¶
　　　題白石蓮花寄楚公¶
白石蓮花誰所共六時長捧佛前燈空庭苔蘚饒霜露¶
時夢西山老病僧大海龍宫無限地諸天鴈塔幾多層¶
漫誇鶖子眞羅漢不㑹牛(一作/千)車是上乘¶
　　　定安城樓¶
迢遞髙城百尺樓綠楊枝外(一作/上)盡汀洲賈生年少虛¶
垂淚(一作/涕)王粲春來更逺遊永憶江湖歸白髪欲囘天¶
地入扁舟不知腐䑕成滋味猜意鴛雛竟未休¶
<pb:KR4h0140_WYG_540-13b>¶
　　　隋宫守歳¶
消息東郊木帝囘宫中行樂有新梅沈香甲(一作/夾)煎(去/聲)¶
為庭燎玉液瓊蘇作夀杯遥望露盤疑是月逺聞鼉鼓¶
欲驚雷昭陽第一傾城客不踏金蓮不&KR0533;來¶
　　　利州江潭作(原注感孕/金輪所)¶
神劒飛來不易(一作/是)銷碧潭珍重駐蘭橈自攜明月移¶
燈疾欲就行雲散錦遥河伯軒窗通貝闕水宫帷箔巻¶
冰綃他時燕脯無人寄雨滿空城蕙葉雕¶
<pb:KR4h0140_WYG_540-14a>¶
　　　即目(一作/日)¶
地寛樓巳迥人更迥於樓細意經(一作抽/意輕)春物傷酲屬¶
暮愁望賒殊易斷恨久欲難收大埶真無利多情豈自¶
由空園兼樹廢敗港擁花流書去青楓驛鴻歸杜若洲¶
單棲應分定辭疾索誰憂更替林鵶恨驚頻去不休¶
　　　相思(一作相/思樹上)¶
相思樹上合歡枝紫鳳青鸞共羽儀腸斷秦臺吹管客¶
日西春盡到來遲¶
<pb:KR4h0140_WYG_540-14b>¶
　　　茂陵¶
漢家天馬出蒲梢苜蓿榴花遍近郊内苑只知含(一作/銜)¶
鳳觜屬車無復揷雞翹玉桃偷得憐方朔金屋修(一作/粧)¶
成貯阿嬌誰料蘇卿老歸國茂陵松栢雨蕭蕭¶
　　　鏡檻¶
鏡檻芙蓉入香臺翡翠過撥弦驚火鳳交扇拂天鵞隱¶
忍陽城笑喧傳郢市歌仙睂瓊作葉佛髻鈿為螺五里¶
無因霧三秋只見河月中供藥剰海上得綃多玉集胡¶
<pb:KR4h0140_WYG_540-15a>¶
沙割犀留聖水磨斜門穿戲蝶小閣鎻飛蛾騎䄡侵韀¶
巻車帷約幰鈋傳書兩行鴈取酒一封駞橋迥凉風壓¶
溝横(一作/斜)夕照和待烏燕太子駐馬魏東阿想像鋪芳¶
褥依稀解醉羅散時簾隔露卧後幕生波梯穩從攀桂¶
弓調任射莎豈能抛斷夢聽鼓事朝珂¶
　　　送鄭大台文南覲(鄭畋/)¶
黎辟(一作/壁)灘聲五月寒南風無處附平安君懐一匹胡¶
威絹爭拭酬恩淚得乾¶
<pb:KR4h0140_WYG_540-15b>¶
　　　風¶
迥拂來鴻急斜催别燕髙已寒休慘淡更逺尚呼號楚¶
色分西塞夷音接下牢歸舟天外有一為戒波濤¶
　　　洞庭魚¶
洞庭魚可拾不假更垂罾閙若雨前蟻多於秋後蠅豈¶
思鱗作簟仍計腹為燈浩蕩天池路翺翔欲化鵬¶
　　　天涯¶
春日在天涯天涯日又斜鶯啼如有淚為濕最髙花¶
<pb:KR4h0140_WYG_540-16a>¶
　　　喜舍弟羲叟及第上禮部魏公¶
國以斯文重公仍内署(一作/相)來風標森太華星象逼中¶
台朝滿遷鸎侣門多吐鳳才寧同魯司冦惟(一作/只)鑄一¶
顔囘¶
　　　哀箏¶
延頸全同鶴柔腸素怯猿湘波無限淚蜀魄有餘寃輕¶
幰長無道哀箏不出門何由問香炷翠幕自黄昬¶
　　　自南山北歸經分水嶺¶
<pb:KR4h0140_WYG_540-16b>¶
水急愁無地山深故有雲那通極目望又作斷腸分鄭¶
驛來雖及燕臺哭不聞猶餘遺意在許刻鎭南勲¶
　　　舊頓(頓㝛食處也天子行/幸住㝛處亦曰頓)¶
東人望幸久咨嗟四海於今是一家猶鎻平時舊行殿¶
盡無宫户有宫鴉(一作宫花/一作宫鴉)¶
　　　代董秀才却扇¶
莫将畫扇出帷來遮掩春山滯上才若道團圎似明月¶
此中須放桂花開¶
<pb:KR4h0140_WYG_540-17a>¶
　　　有感¶
非關宋玉有微辭却是襄王夢覺遲一自髙唐賦成後¶
楚天雲雨盡堪疑¶
　　　驪山有感¶
驪岫飛泉泛暖香九龍呵䕶玉蓮房平明每幸長生殿¶
不從金輿惟夀王¶
　　　别智𤣥法師¶
雲鬢無端怨别離十年移易住山期東西南北皆垂淚¶
<pb:KR4h0140_WYG_540-17b>¶
却是楊朱眞本師¶
　　　贈孫綺新及第¶
長樂遥聽上苑鐘綵衣稱慶桂香濃陸機始擬誇文賦¶
不覺雲間有士龍¶
　　　代秘書贈𢎞文館諸校書¶
清切曹司近玉除比來秋興復何如崇文館裏丹(一作/飛)¶
霜後無限紅棃憶校書¶
　　　亂石¶
<pb:KR4h0140_WYG_540-18a>¶
虎踞龍蹲縱復横星光漸減雨痕生不須併礙東西路¶
哭殺厨頭阮歩兵¶
　　　日日(一作/春光)¶
日日春光鬬日光山城斜路杏花香幾時心緒渾無事¶
得及游絲百尺長¶
　　　過楚宫¶
巫峽迢迢舊楚宫至今雲雨暗丹楓微生盡戀人間樂¶
只有襄王憶夢中¶
<pb:KR4h0140_WYG_540-18b>¶
　　　龍池¶
龍池賜酒敞雲屏羯鼓聲髙衆樂停夜半宴歸宫漏永¶
薛王沈醉夀王醒¶
　　　淚¶
永巷長年怨綺羅離情終日思風波湘江竹上痕無限¶
峴首碑前灑幾多人去紫臺秋入塞兵殘楚帳夜聞歌¶
朝來㶚水橋邊問未抵青袍送玉珂¶
　　　十字水期韋潘侍御同年不至時韋寓居水次¶
<pb:KR4h0140_WYG_540-19a>¶
　　　故郭汾寧(一作/陽)宅¶
伊水濺濺相背流朱欄畫閣幾人遊漆燈夜照眞無數¶
蠟炬晨炊竟未休顧我有懐同大夢期君不至更沈憂¶
西園碧樹今誰主與近髙窗卧聽秋¶
　　　流鸎¶
流鸎漂蕩復參差度陌臨流不自持巧囀豈能無本意¶
良辰未必有佳期風朝露夜隂晴裏萬户千門開閉時¶
曾苦傷春不忍(一作/思)聽鳳城何處有花枝¶
<pb:KR4h0140_WYG_540-19b>¶
　　　出關㝛盤豆館對叢蘆有感¶
蘆葉梢梢夏景深郵亭蹔欲灑塵襟昔年曾是江南客¶
此日初為關外心思子臺邊風自急玉孃湖上月應沈¶
清聲不逺行人去一世(一作/任)荒城伴夜砧¶
　　　和韓録事送宫人入道¶
星使追還不自由雙童捧上綠瓊輈九枝燈下朝金殿¶
三素雲中侍玉樓鳳女顚狂成久别月娥孀獨好同遊¶
當時若愛韓公子埋骨成灰恨未休¶
<pb:KR4h0140_WYG_540-20a>¶
　　　即目(一作/日)¶
小鼎煎茶面曲池白鬚道士竹間棋何人書破蒲葵扇¶
記著南塘移樹時¶
　　　聖女祠¶
杳藹(一作/靄)逢仙跡蒼茫滯客途何年歸碧落此路向皇都¶
消息期青雀逢迎異紫姑腸囘楚國夢心斷漢宫巫從¶
騎裁寒竹行車䕃白榆星娥一去後月姊更來無寡鵠¶
(一作/遼鶴)迷蒼壑羇凰(一作/鸞)怨翠梧惟應碧桃下方朔是狂夫¶
<pb:KR4h0140_WYG_540-20b>¶
　　　七月二十九日崇讓宅讌作¶
露如微霰下前池月(一作/風)過囘塘萬竹悲浮世本來多¶
聚散紅蕖何事亦離披悠揚歸夢惟燈見濩落生涯獨¶
酒知豈到白頭長只爾嵩陽松雪有心期¶
　　　贈從兄閬之¶
悵望人間萬事違私書幽夢約忘機荻花村裏魚標在¶
石蘚庭中鹿跡微幽徑定攜僧共入寒塘好與月相依¶
城中猘犬憎蘭佩莫損幽芳乆不歸¶
<pb:KR4h0140_WYG_540-21a>¶
　　　呉宫¶
龍檻沈沈水殿清禁門深揜斷人聲呉王宴罷滿宫醉¶
日暮水漂花出城¶
　　　常娥¶
雲母屏風燭影深長河漸落曉星沈常娥應悔偷靈藥¶
碧海青天夜夜心¶
　　　殘花¶
殘花啼露莫留春尖髮誰非怨别人若但揜關勞獨夢¶
<pb:KR4h0140_WYG_540-21b>¶
寶釵何日不生塵¶
　　　天津西望¶
虜馬崩騰忽一狂翠華無日到東方天津西望腸眞斷¶
滿眼秋波出苑墻¶
　　　西亭¶
此夜西亭月正圎疎簾相伴㝛風煙梧桐莫更翻清露¶
孤鶴從來不得眠¶
　　　憶住(一作/匡)一師¶
<pb:KR4h0140_WYG_540-22a>¶
無事經年别逺公帝城鐘曉憶西峰爐煙消盡寒燈晦¶
童子開門雪滿松¶
　　　昨夜¶
不辭鶗鴂妬年芳但惜流塵暗燭房昨夜西池凉露滿¶
桂花吹斷月中香¶
　　　海客¶
海客乗槎上紫氛星娥罷織一相間只應不憚牽牛妬¶
聊用支機石贈君¶
<pb:KR4h0140_WYG_540-22b>¶
　　　初食笋呈座中¶
嫩籜香苞初出林於(一作/五)陵論價重如金皇都陸海應¶
無數忍剪凌雲一寸(一作/片)心¶
　　　早起¶
風露澹清晨簾間獨起人鸎花啼又笑畢竟是誰春¶
　　　寄蜀客¶
君到臨卭問酒壚近來還有長卿無金徽却是無情物¶
不許文君憶故夫¶
<pb:KR4h0140_WYG_540-23a>¶
　　　行至金牛驛寄興元渤海尚書¶
樓上春雲水底天五雲章色破巴牋諸生個個王恭柳¶
從事人人庾杲蓮六曲屏風江雨急九枝燈檠夜珠圓¶
深慙走馬金牛路驟和陳王白玉篇¶
　　　深樹見一顆櫻桃尚在¶
髙桃留晚實尋得小庭南矮墮緑雲髻欹危紅玉簮惜¶
堪充鳯食痛巳被鸎含越鳥誇香荔齊名亦未甘¶
　　　細雨¶
<pb:KR4h0140_WYG_540-23b>¶
帷飄白玉堂簟卷碧牙牀楚女當時意蕭蕭髪彩(一作/影)凉¶
　　　歌舞¶
遏雲歌響清回雪舞腰輕只要君流眄君傾國自傾¶
　　　海上¶
石橋東望海連天徐福空來不得仙直遣麻姑與搔背¶
可能留命待桑田¶
　　　魏侯第東北樓堂郢叔言别聊用書所見成篇¶
暗樓連夜閣不擬為黄昏未必斷别淚何曾妨夣魂疑¶
<pb:KR4h0140_WYG_540-24a>¶
穿花逶迤漸近火温黁海底翻無水仙家却有村鎻香¶
金屈戍殢酒玉崑崙羽白風交扇冰清月映(一作/印)盆舊¶
歡塵自積新嵗電猶奔霞綺空留段雲峰不帶根念君¶
千里舸江草漏燈痕¶
　　　白雲夫舊居¶
平生誤識白雲夫再到仙簷憶酒壚牆栁萬株人絶跡¶
夕陽惟照欲棲烏¶
　　　同學彭道士參寥¶
<pb:KR4h0140_WYG_540-24b>¶
莫羡仙家有上眞仙家暫謫亦千春月中桂樹髙多少¶
試問西河斫樹人¶
　　　到秋¶
扇風淅瀝簟流離(一作/灕)萬里南風滯所思守到清秋還¶
寂寞葉丹苔碧閉門時¶
　　　華師¶
孤鶴不睡雲無心衲衣笻杖來西林院門靜鎻迴廊靜¶
秋日當堦柿葉隂¶
<pb:KR4h0140_WYG_540-25a>¶
　　　華嶽下題西王母廟¶
神仙有分豈關情八馬虚隨落日行莫恨名姬中夜沒¶
君王猶自不長生¶
　　　過華清内廐門¶
華清别舘閉黄昬碧草悠悠内廐門自是明時不廵幸¶
至今青海有龍孫¶
　　　樂遊原¶
萬樹鳴蟬隔岸虹樂遊原上有西風羲和自趁(一作/是)虞¶
<pb:KR4h0140_WYG_540-25b>¶
泉宿不放斜陽更向東¶
　　　贈荷花¶
世間花葉不相倫花入金盆葉作塵惟有緑荷紅菡萏¶
巻舒開合任天眞此荷此葉常相映翠減紅衰愁殺人¶
　　　丹丘¶
青女丁寧結夜霜羲和辛苦送朝陽丹丘萬里無消息¶
幾對梧桐憶鳯凰¶
　　　房君珊瑚散¶
<pb:KR4h0140_WYG_540-26a>¶
不見姮(一作/常)娥影清秋守月輪月中閒杵臼桂子𢷬成塵¶
　　　小桃園¶
竟日小桃園休(一作/林)寒亦未暄坐鸎當酒重送客出牆¶
繁啼久艷粉薄舞多香雪翻猶憐未圓月先出照黄昬¶
　　　嘲櫻桃¶
朱實鳥含盡青樓人未歸南園無限樹獨自葉如帷¶
　　　和張秀才落花有感¶
晴暖感餘芳紅苞雜絳房落時猶自舞掃後更聞香夢¶
<pb:KR4h0140_WYG_540-26b>¶
罷收羅薦仙歸勅玉箱囘腸九囘後猶有剰囘腸¶
　　　代越公房妓嘲徐公主(一作代/公主答)¶
笑啼俱不敢幾欲是呑聲遽遣離琴怨都由半鏡明應¶
防啼與笑微露淺深情¶
　　　代貴公主¶
芳條得意紅飄落忽西東分逐春風去風囘得故叢明¶
朝金井(一作/含新)露始看憶春風¶
　　　鳳¶
<pb:KR4h0140_WYG_540-27a>¶
萬里峰巒歸路迷未判容彩借山雞新春定有将雛樂¶
阿閣華池兩處棲¶
　　　昭肅皇帝挽歌辭三首¶
九縣懷雄武三靈仰睿文周王傳叔父漢后重神君玉¶
律朝驚露金莖夜切雲笳簫凄欲斷無復詠横汾¶
玉塞驚宵柝金橋罷舉烽始巢阿閣鳳旋駕鼎湖龍門¶
咽通神鼓樓凝警夜鐘小臣觀吉從猶誤欲東封¶
莫驗昭華琯(一作/管)虛傳甲帳神海迷求藥使雪隔獻桃¶
<pb:KR4h0140_WYG_540-27b>¶
人桂寢青雲斷松扉白露新萬方同象鳥舉慟滿(一作/淨)¶
秋塵¶
　　　梓州罷吟寄同舍¶
不揀花朝與雪朝五年從事霍嫖姚君緣接座交珠履¶
我為分行近翠翹楚雨含情皆有託漳濱卧病竟無憀¶
長吟逺下燕臺去惟有衣香染未銷¶
　　　無題二首¶
鳳尾香羅薄㡬重碧文圎頂夜深縫扇裁月魄羞難掩¶
<pb:KR4h0140_WYG_540-28a>¶
車走雷聲語未通曾是寂寥金燼暗斷無消息石榴紅¶
斑騅只繫垂楊岸何處西南任好風¶
重帷深下莫愁堂卧後清宵細細長神女生涯原是夢¶
小姑居處本無郎(原注古詩有小/姑無郎之句)風波不信菱枝弱月¶
露誰敎桂葉香直道相思了無益未妨惆悵是清狂¶
　　　病中早訪招國李十將軍遇挈家遊曲江¶
十頃平波溢岸清病來惟夢此中行相如未是眞消渴¶
猶放沱江過錦城¶
<pb:KR4h0140_WYG_540-28b>¶
　　　昨日¶
昨日紫姑神去也今朝青鳥使來賒未容言語還分散¶
少得團圓足怨嗟二八月輪蟾影破十三絃柱鴈行斜¶
平明鐘後更何事笑倚牆邊(一作/匡)梅樹花¶
　　　櫻桃花下¶
流鸎舞蝶兩相欺不取花芳正結時他日未開今日謝¶
嘉辰長短是參差¶
　　　故驛迎弔故桂府常侍有感¶
<pb:KR4h0140_WYG_540-29a>¶
饑烏翻樹晚雞啼泣過秋原沒馬泥二紀征南恩與舊¶
此時丹旐玉山西¶
　　　槿花¶
風露凄凄秋景繁可憐榮落在朝昬未央宫裏三千女¶
但保紅顔莫保恩¶
　　　暮秋獨遊曲江¶
荷葉生時春恨生(一作/起)荷葉枯時秋恨成深知身在情¶
長在悵望江頭江水聲¶
<pb:KR4h0140_WYG_540-29b>¶
　　　任𢎞農尉獻州刺史乞假還(一作/歸)京¶
黄昬封印㸃刑徒愧負荆山入座隅却羡卞和雙則足¶
一生無復沒階趨¶
　　　贈勾芒神¶
佳期不定春期賒春物夭閼興咨嗟願得勾芒索青女¶
不敎容易損年華¶
　　　無愁果有愁曲北齊歌¶
東有青龍西白虎中含福星包世度玉壺渭水笑清潭¶
<pb:KR4h0140_WYG_540-30a>¶
鑿天不到牽牛處騏驎(一作/麒麟)踏雲天馬獰牛山撼碎珊¶
瑚聲秋娥㸃滴不成淚十二玉樓無故釘推煙唾月抛¶
千里十番紅桐一行死白楊别屋鬼迷人空留暗記如¶
蠶紙日暮西風牽短絲血凝血散今誰是¶
　　　房中曲¶
薔薇泣幽素翠帶花錢小嬌郎癡若雲抱日西簾曉枕¶
是龍宫石割得秋波色玉簟失柔膚但見䝉羅碧憶得¶
前年春未語含悲辛歸來已不見錦瑟長於人今日澗¶
<pb:KR4h0140_WYG_540-30b>¶
底松明日山頭檗愁到天池(一作/地)翻相看不相識¶
　　　齊梁晴雲¶
緩逐煙波起如妬柳緜飄故臨飛閣度欲入囘陂銷縈¶
歌憐畫扇敞景弄柔條更奈(一作/耐)天南位牛渚㝛殘宵¶
　　　效徐陵體贈更衣¶
密帳眞(一作/珍)珠絡温幃翡翠装楚腰知便寵宫眉正鬬¶
强結帶懸梔子繡領刺鴛鴦輕寒衣省夜金斗熨沈香¶
　　　又效江南曲¶
<pb:KR4h0140_WYG_540-31a>¶
郎船安兩槳儂舸動雙橈掃黛開宫額裁裙約楚腰乖¶
期方積思臨酒欲拌(一作/拚)嬌莫以採菱唱(一作/曲)欲羡秦¶
臺簫¶
　　　月夜重寄宋華陽姊妹¶
偷桃竊藥事難兼十二城中鎻彩蟾應共三英同夜賞¶
玉樓仍是水精簾¶
　　　訪人不遇留别館¶
卿卿不惜鎻窗春去作長楸走馬身閒倚繡簾吹柳絮¶
<pb:KR4h0140_WYG_540-31b>¶
日髙深院斷無人¶
　　　雨中長樂水館送趙十五滂不及¶
碧雲東去雨雲西苑路髙髙驛路低秋水綠蕪終盡分¶
夫君太騁錦障泥¶
　　　汴上送李郢之蘇州¶
人髙詩苦滯夷門萬里梁王有舊園煙幌自應憐白紵¶
(一作/苧)月樓誰伴詠黄昬露桃塗頰依苔井風柳誇腰住¶
水村蘇小小墳今在否紫蘭香徑與招魂¶
<pb:KR4h0140_WYG_540-32a>¶
　　　贈鄭讜處士¶
浪跡江湖白髪新浮雲一片是吾身寒歸山觀隨碁局¶
暖入汀洲逐釣輪(一作/綸)越桂留烹張翰鱠蜀薑供煑陸¶
機蓴相逢一笑憐疎放他日扁舟有故人¶
　　　復至裴明府所居¶
伊人卜築自幽深桂巷杉籬不可尋柱上雕蟲對書字¶
槽中瘦馬仰聽琴求之流輩豈易得行矣關山方獨吟¶
賒取松醪一斗酒與君相伴灑煩襟¶
<pb:KR4h0140_WYG_540-32b>¶
　　　覧古¶
莫恃金湯忽太平草間霜露古今情空糊(一作/存)頳壤眞¶
何益欲舉黄旗竟未成長樂瓦飛隨水逝景陽鐘墮失¶
天明囘頭一弔箕山客始信逃堯不為名¶
　　　子初郊墅¶
看山對酒君思我聽鼔離城我訪君臘雪已添墻下水¶
齋鐘不散檻前雲隂移竹栢濃還淡歌雜漁樵斷更聞¶
亦擬村南買煙舍子孫相約事耕耘¶
<pb:KR4h0140_WYG_540-33a>¶
　　　漢南書事¶
西師萬衆㡬時囘哀痛天書近已裁文吏何曾重刀筆¶
将軍猶自舞輪臺幾時拓土成王道從古窮兵是禍胎¶
陛下好生千萬夀玉樓長御白雲杯¶
　　　當句有對¶
宻邇(一作/爾)平陽接上蘭秦樓鴛瓦漢宫盤池光不定花¶
光亂日氣初涵露氣乾但覺游蜂饒舞蝶豈知孤鳳憶¶
離鸞三星自轉三山逺紫府程遥碧落寛¶
<pb:KR4h0140_WYG_540-33b>¶
　　　井絡¶
井絡天彭一掌中漫誇天設劒為峰陣圖東聚燕(一作/䕫)¶
江石邊柝西懸雪嶺松堪歎(一作/笑)故君成杜宇可能先¶
主是眞龍将來為報姦雄輩莫向金牛訪舊蹤¶
　　　寫意¶
燕雁迢迢隔上林髙秋望斷正長吟人間路有潼江險¶
天外山惟玉壘深日向花間留返照雲從城上結層隂¶
三年已制思鄉淚更入新年恐不禁¶
<pb:KR4h0140_WYG_540-34a>¶
　　　隨師東(太和元年李同㨗盗據滄景詔諸道軍/討之久未成功每有小勝則虚張首虜)¶
　　　(以邀厚賞饋運不給滄州喪亂之後/骸骨蔽地城空野曠户口什無三四)¶
東征日調萬黄金㡬竭中原買鬬心軍令未聞誅馬謖¶
㨗書惟是報孫歆(原注平呉之役上言/得歆呉平孫尚在)但須鸑鷟巢阿¶
閣豈假鴟鴞在泮林可惜前朝𤣥莵郡積骸成莽陣雲¶
深¶
　　　宋玉¶
何事荆臺(一作/門)百萬家惟(一作/獨)敎宋玉擅才華楚辭已¶
<pb:KR4h0140_WYG_540-34b>¶
不饒唐勒風賦何曾讓景差落日渚宫供觀閣開年雲¶
夢送煙花可憐庾信尋荒徑猶得三朝託後車¶
　　　韓同年新居餞韓西迎家室戲贈¶
籍籍征西萬户侯新緣貴壻起朱樓一名我漫居先甲¶
千騎君翻在上頭雲路招邀廻彩鳳天河迢遰笑牽牛¶
南朝禁臠無人近瘦盡瓊枝(一作/肢)詠(一作/有)四愁¶
　　　奉和太原公送前楊秀才戴兼招楊正字戎¶
潼關地接古𢎞農萬里髙飛雁與鴻桂樹一枝當白日¶
<pb:KR4h0140_WYG_540-35a>¶
芸香三代繼清風仙舟尚惜乖雙美綵服何由得盡同¶
誰憚士龍多笑疾美髭終類晉司空¶
　　　池邊¶
玉管葭灰細細吹流鸎上下燕參差日西(一作/髙)千繞池¶
邊樹憶把枯條撼雪時¶
　　　賈生¶
宣室求賢訪逐臣賈生才調更無倫可憐夜半虛前席¶
不問蒼生問鬼神¶
<pb:KR4h0140_WYG_540-35b>¶
　　　送王十三校書分司¶
多少分曹掌秘文洛陽花雪夢隨君定知何遜緣聯句¶
每到城東憶范雲¶
　　　寄惱韓同年二首(時韓住/蕭洞)¶
簾外辛夷定已開開時莫(一作/不)放豔陽囘年華若到經¶
風雨便是胡僧話劫灰¶
龍山晴雪鳳樓霞洞裏迷人有㡬家我為傷春心自醉¶
不勞君勸石榴花¶
<pb:KR4h0140_WYG_540-36a>¶
　　　謁山¶
從來繫日乏長繩水去雲囘恨不勝欲就麻姑買滄海¶
一杯春露冷如冰¶
　　　鈞天¶
上帝鈞天㑹衆靈昔人因夢到青㝠伶倫吹裂孤生竹¶
却為知音不得聽¶
　　　失猿¶
祝融南去萬重雲清嘯無因更一聞莫遣碧江通箭道¶
<pb:KR4h0140_WYG_540-36b>¶
不敎腸斷憶同羣¶
　　　戲題友人壁¶
花逕逶迤柳巷深小闌亭午囀春禽相如解作長門賦¶
却用文君取酒金¶
　　　假日¶
素琴絃斷酒缾空倚坐欹眠日已中誰向劉靈(一作/伶)天¶
幕内更當陶令北窗風¶
　　　寄逺¶
<pb:KR4h0140_WYG_540-37a>¶
姮(一作/常)娥𢷬藥無時已玉女投壺未肻休何日桑田俱¶
變了不敎伊水向東流¶
　　　王昭君¶
毛延夀畫欲通神忍為黄金不顧人馬上琵琶行萬里¶
漢宫長有隔生(一作/山)春¶
　　　舊將軍¶
雲臺髙議正紛紛誰定當時蕩冦勲日暮㶚陵原上獵¶
李将軍是故(一作/舊)將軍¶
<pb:KR4h0140_WYG_540-37b>¶
　　　曼倩辭¶
十八年來墮世間瑶池歸夢碧桃閒如何漢殿穿鍼夜¶
又向窗中(一作/前)覻阿環¶
　　　所居¶
窗下尋書細溪邊坐石平水風醒酒病霜日曝衣輕雞¶
黍隨人設蒲魚得地生前賢無不(一作/不無)謂容易即遺名¶
　　　髙松¶
髙松出衆木伴我向天涯客散初晴候僧來不語時有¶
<pb:KR4h0140_WYG_540-38a>¶
風傳雅韻無雪試幽姿上藥終相待他年訪伏龜¶
　　　訪秋¶
酒薄吹還醒樓危望已窮江臯當落日帆席見歸風煙¶
帶龍潭白霞分鳥道紅殷勤報秋意只是有丹楓¶
　　　昭州(一作/郡)¶
桂水春猶早昭川(一作/州)日正西虎當官道(一作/路)鬬猿上¶
驛樓啼繩爛金沙井松乾乳洞梯鄉音殊(一作/吁)可駭仍¶
有醉如泥¶
<pb:KR4h0140_WYG_540-38b>¶
　　　哭劉司户蕡¶
路有論寃謫言皆在中興空聞遷賈誼不待相孫𢎞江¶
闊惟囘首天髙但撫膺去年相送地春雪滿黄陵¶
　　　裴明府居止¶
愛君茅屋下向晚水溶溶試墨書新竹張琴和古松坐¶
來聞好鳥歸去度疎鐘明日還相見橋南貰酒醲¶
　　　陸發荆南始至商洛¶
昔去眞無奈今還豈自知青辭木奴橘紫見地仙芝四¶
<pb:KR4h0140_WYG_540-39a>¶
海秋風闊千嵓暮景遲向來憂際㑹猶有五湖期¶
　　　陳後宫¶
𤣥武開(一作/關)新苑龍舟讌幸頻渚蓮參法駕沙鳥犯句¶
陳夀獻金莖露歌翻玉樹塵夜來江令醉别詔㝛臨春¶
　　　樂遊原(一本無/原字)¶
春夢亂不記春原登已重青門弄煙柳紫閣舞雲松拂¶
硯輕冰散開尊綠酎(一作/酒)濃無悰託詩遣吟罷更無悰¶
　　　贈子直花下(令狐綯/字子直)¶
<pb:KR4h0140_WYG_540-39b>¶
池光忽隱牆花氣亂侵房屛緣蝶留粉窗油蜂印黄官¶
書推小吏侍史從清郎竝馬更吟去尋思有底忙¶
　　　小園獨酌¶
柳帶誰能結花房未肻開空餘雙蝶舞竟絶一人來半¶
展龍鬚席輕斟瑪(一作/馬)瑙杯年年春不定虛信歲前梅¶
　　　思歸¶
固有樓堪倚能無酒可傾嶺雲春沮洳江月夜晴明魚¶
亂書何託猿哀夢易驚舊居連上苑時節正遷鸎¶
<pb:KR4h0140_WYG_540-40a>¶
　　　獻寄舊府開封公(開封公令/狐楚也)¶
幕府三年逺春秋一字襃書論秦逐客賦續楚離騷地¶
理(一作/里)南溟闊天文北極髙酬恩撫身世未覺勝鴻毛¶
　　　向晚¶
當風横去幰臨水巻空帷北土鞦韆罷南朝祓禊歸花¶
情羞脈脈柳意悵微微莫歎佳期晚佳期自古稀¶
　　　春游¶
橋峻斑騅疾川長白鳥髙煙輕惟潤柳風濫欲吹桃徙¶
<pb:KR4h0140_WYG_540-40b>¶
倚三層閣摩挲七(一作/八)寳刀庾郎年最少青草妬春袍¶
　　　離席¶
出㝛金尊掩從公玉帳新依依向餘照逺逺隔芳塵細¶
草翻驚雁殘花伴醉人楊朱不用勸只是更霑巾¶
　　　俳諧¶
短顧何由遂遲光且莫驚鸎能歌子夜蝶解舞宫城柳¶
訝眉雙淺桃猜粉太輕年華有情狀吾豈怯(一作/敢恡)平生¶
　　　細雨¶
<pb:KR4h0140_WYG_540-41a>¶
瀟灑傍囘汀依微過短亭氣凉先動竹㸃細未開萍稍¶
促髙髙燕微疎的的螢故園煙草色仍近五門青¶
　　　商於新開路(商州上洛郡貞元七年刺史李西/華開新道七百餘里行旅便之)¶
六百商於路﨑嶇古共聞蜂房春欲暮虎穽日初曛路¶
向泉間辨人從樹杪分更誰開㨗徑逺擬上青雲¶
　　　題鄭大有隱居¶
結構何峰是喧閒此地分石梁髙瀉月樵路細侵雲偃¶
卧蛟螭室希夷鳥獸羣近知西嶺上玉管有時聞(原注/君居)¶
<pb:KR4h0140_WYG_540-41b>¶
(近子晉/憩鶴臺)¶
　　　夜飲¶
卜夜容衰鬢開筵屬異方燭分歌扇淚雨送酒船香江¶
海三年客乾坤百戰場誰能辭酩酊淹卧劇清漳¶
　　　江上¶
萬里風來地清江北望樓雲通梁苑路月帶楚城秋刺¶
字從漫滅歸途尚阻脩前程更煙水吾道豈淹留¶
　　　凉思¶
<pb:KR4h0140_WYG_540-42a>¶
客去波平檻蟬休露滿枝永懷當此節倚立自移時北¶
斗兼春逺南陵寓使遲天涯占夢數疑誤有新知¶
　　　鸞鳳¶
舊鏡鸞何處衰桐鳳不棲金錢饒孔雀錦段落山雞王¶
子調清管天人䧏紫泥豈無雲路分相望不應迷¶
　　　李衛公(徳裕/)¶
絳紗弟子音塵絶鸞鏡佳人舊㑹稀今日致身歌舞地¶
木棉花暖鷓鴣飛¶
<pb:KR4h0140_WYG_540-42b>¶
　　　韋蟾(一作寄/懐韋蟾)¶
謝家離别正凄凉少傅臨岐賭佩囊却憶短亭囘首處¶
夜來煙雨滿池塘¶
　　　自貺¶
陶令棄官後仰眠書屋中誰將五斗米擬換北窗風¶
　　　蝶¶
孤蝶小徘徊翩翾粉翅開併應傷皎潔頻近雪中來¶
　　　夜意¶
<pb:KR4h0140_WYG_540-43a>¶
簾垂幕半巻枕冷被仍香如何為相憶魂夢過瀟湘¶
　　　因書¶
絶徼南通棧孤城北枕(去/聲)江猿聲連月檻鳥影落天窗¶
海(一作/錦)石分碁子郫筒當酒缸生歸話辛苦别夜對凝¶
釭¶
　　　奉寄安國大師兼簡子䝉¶
憶奉蓮花座兼聞貝葉經巖光分蠟屐澗響入銅缾日¶
下徒推鶴天涯正對螢魚山羡曹植眷屬有文星¶
<pb:KR4h0140_WYG_540-43b>¶
　　　閒遊¶
危亭題竹粉曲沼嗅荷花數日同攜酒平明不在家尋¶
幽殊未極得句總(一作/已)堪誇强下西樓去西樓倚暮霞¶
　　　縣中惱飲席¶
晚醉題詩贈物華罷吟還醉忘歸家若無江氏五色筆¶
爭奈河陽一縣花¶
　　　題李上謩壁¶
舊著思𤣥賦新編雜擬詩江庭猶近别山舍得幽期嫩¶
<pb:KR4h0140_WYG_540-44a>¶
割周顒韭肥烹鮑照葵飽聞南燭(一作/蜀)酒仍及撥醅時¶
　　　江村題壁¶
沙岸竹森森維艄聽越禽數家同老夀一徑自隂深喜¶
客嘗留橘應官說採金傾壺眞得地愛日靜霜砧¶
　　　即日(一作/目)¶
桂林聞舊說曾不異炎方(原注宋考功有/小長安之句也)山響匡牀語¶
花飄度臘香㡬時逢雁足著處斷猿腸獨撫青青桂臨¶
城憶雪霜¶
<pb:KR4h0140_WYG_540-44b>¶
　　　漫成五章¶
沈宋裁辭矜變律王楊落筆得良朋當時自謂宗師妙¶
今日惟觀對屬能¶
李杜操持事略齊三才萬象共端倪集仙殿與金鑾殿¶
可是蒼蠅惑曙(一作/曉)雞¶
生兒古有孫征虜嫁女今(一作/全)無王右軍借問琴書終¶
一世何如旗蓋仰三分¶
代北偏師銜使節關中禆將建行臺不妨常日饒輕薄¶
<pb:KR4h0140_WYG_540-45a>¶
且喜臨戎用草萊¶
郭令素心非黷武韓公本意在和戎兩都耆舊偏垂淚¶
臨老中原見朔風¶
　　　射魚曲¶
思牢弩箭磨青石繡額蠻渠三虎力尋潮背日伺(一作/俟)¶
泅(一作/涸)鱗貝闕夜移鯨失色纎纎粉簳馨香餌綠鴨囘¶
塘養龍水含冰漢語逺於天何由囘作金盤死¶
　　　日髙¶
<pb:KR4h0140_WYG_540-45b>¶
鍍鐶故錦縻輕拖(一作/袘)玉&KR1630;(一作/筏)不動便門(一作/開)鎻水¶
精眠夢是何人欄藥日髙紅髲&KR2797;飛香上雲春訴天(一/作)¶
(哀/)雲梯十二門九關(一作/開)輕身㓕影何可望粉蛾帖死¶
屏風上¶
　　　宫中曲¶
雲母濾(一作/灑)宫月夜夜白於水賺得羊車來低扇遮黄¶
子水精不覺冷自刻鴛鴦翅蠶縷茜香濃正朝纒左臂¶
巴牋兩三幅滿寫承恩字欲得識青天昨夜蒼龍是¶
<pb:KR4h0140_WYG_540-46a>¶
　　　海上謡¶
桂水寒於江玉兎秋冷咽海底覓仙人香桃如瘦骨紫¶
鸞不肻舞滿翅蓬山雪借得龍堂寛曉出揲雲髪劉郎¶
舊香炷立見茂陵樹雲孫帖帖卧秋烟上元細字如蠶¶
眠¶
　　　李夫人三首¶
一帶不結心兩股方安髻慙愧白茅人月没敎星替¶
剰結茱茰枝多擘秋蓮的獨自有波光綵囊盛不得¶
<pb:KR4h0140_WYG_540-46b>¶
蠻絲繫條脫妍眼和香屑夀宫不惜鑄南人柔腸早被¶
秋眸割清澄有餘幽素香鰥魚渴鳳眞珠房不知瘦骨¶
類冰井更許夜簾通曉霜土花漠漠(一作/漠碧)雲茫茫黄河¶
欲盡天蒼蒼(一作/蒼黄)¶
　　　景陽宫井雙桐¶
秋港菱花乾玉盤明月蝕血滲兩枯心情多去未得徒¶
經白門伴不見丹山客未待刻作人愁多有魂魄誰將¶
玉盤與不死翻相誤天更闊於江孫枝覓郎主昔妬隣¶
<pb:KR4h0140_WYG_540-47a>¶
宫槐道類雙眉歛今日繁紅櫻(一作/桃)抛人占長簟翠襦¶
不禁綻留淚啼天眼寒灰劫盡問方知石羊不去誰相¶
絆(一作/伴)¶
　　　秋日晚思¶
桐槿日零落雨餘方寂寥枕寒莊蝶去窗冷𦙍螢銷取¶
適琴將酒忘名(一作/多)牧與樵平生有遊舊一一在煙霄¶
　　　春宵自遣¶
地勝遺塵事身閒念歲華晩晴風過竹深夜月當花石¶
<pb:KR4h0140_WYG_540-47b>¶
亂知泉咽苔荒任逕斜陶然恃琴酒忘却在山家¶
　　　七夕偶題¶
寳婺揺珠珮常娥照玉輪靈歸天上匹巧遺世間人花¶
果香千户笙竽濫(一作/溢)四隣明朝曬犢鼻方信阮家(一/作)¶
(郎/)貧¶
　　　靈仙閣晩眺寄鄆州韋評事¶
愚公方住谷仁者本依山共誓林泉志胡為尊俎間華¶
蓮開菡蓞荆玉刻孱顔爽氣臨周道嵐光入(一作/出)漢關¶
<pb:KR4h0140_WYG_540-48a>¶
滿壺從蟻泛髙閣已苔斑想就安車召寜期負矢還潘¶
遊全璧散郭去半舟閒定笑幽人跡鴻軒不可攀¶
　　　幽居冬暮¶
羽翼摧殘日郊園寂寞時曉雞驚樹雪寒鶩守冰池急¶
景忽云暮頹年寖已衰如何匡國分不與夙心期¶
　　　過姚孝子廬偶書¶
拱木臨周道荒廬積古苔魚因感姜出鶴為弔陶來兩¶
鬢蓬常亂雙眸血不開聖朝敦爾類非獨路人哀¶
<pb:KR4h0140_WYG_540-48b>¶
　　　賦得月照冰池¶
皓月方離海堅冰正滿池金波雙激射璧彩兩參差影¶
占徘徊處光含的皪時髙低連素色上下接清規顧兎¶
飛難定潛魚躍未期鵲驚俱欲遶狐聽始無疑似鏡將¶
盈手如霜恐透肌獨憐遊翫意達曉不知疲¶
　　　永樂縣所居一草一木無非自栽今春悉已芳¶
　　　茂因書即事一章¶
手種悲陳事心期玩物華柳飛彭澤雪桃散武陵霞枳¶
<pb:KR4h0140_WYG_540-49a>¶
嫩棲鸞葉桐香待鳳花綬藤縈弱蔓袍草展新芽學植¶
功雖倍成蹊跡尚賖芳年誰共玩終老邵平𤓰¶
　　　南潭上亭讌集以疾後至因而抒情¶
馬卿聊應召謝傅已登山歌發百花外樂調深竹間鷁¶
舟縈逺岸魚鑰啟重關鸎蝶如相引煙蘿不暇攀佳人¶
啟玉齒上客頷朱顔肻念沈痾士俱期倒載還¶
　　　寒食行次冷泉驛¶
驛途仍近節旅㝛倍思家獨夜三更月空庭一樹花介¶
<pb:KR4h0140_WYG_540-49b>¶
山當驛秀汾水遶關斜自怯春寒苦那堪禁火賖¶
　　　寄華嶽孫逸(一作/山)人¶
靈嶽㡬千仭老松逾百尋攀崖仍躡壁噉葉復眠隂海¶
上呼三島(一作/鳥)齋中戲五禽唯應逢阮籍長嘯作鸞音¶
　　　戲題贈稷山驛吏王全(原注全為驛吏五十六/年人稱有道術往來多)¶
　　　(贈詩/章)¶
絳臺驛吏老風塵耽酒成仙幾十春過客不勞詢甲子¶
惟書亥字與時人¶
<pb:KR4h0140_WYG_540-50a>¶
　　　　和韋潘前輩七月十二日夜泊池州城下先寄¶
　　　　上李使君¶
　桂含爽氣三秋首蓂吐中旬二(一作/三)葉新正是澄江如¶
　練處𤣥暉應喜見詩人¶
　　　　花下醉¶
　尋芳不覺醉流霞倚樹沈眠日已斜客散酒醒深夜後¶
　更持紅燭賞殘花¶
　　　　所居永樂縣久旱縣宰祈禱得雨因賦詩¶
<pb:KR4h0140_WYG_540-50b>¶
　甘(一作/井)膏滴滴是精誠晝夜如絲一尺盈祗怪閭閻喧¶
　鼓吹邑人同報束長生¶
　¶
　¶
　¶
　¶
　¶
御定全唐詩巻五百四十¶
