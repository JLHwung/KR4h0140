# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:38.911143
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七十九
<pb:KR4h0140_WYG_079-1a>¶
　欽定四庫全書¶
御定全唐詩巻七十九¶
　　駱賔王¶
　　　　棹歌行¶
　寫月塗黄罷凌波拾翠通鏡花揺芰日衣麝入荷風葉¶
　密舟難蕩蓮踈浦易空鳯媒羞自托鴛翼恨難窮秋(一/作)¶
　(愁/)帳燈華(一作/光)翠倡樓粉色紅相思無别曲併在棹歌¶
　中¶
<pb:KR4h0140_WYG_079-1b>¶
　　　　海曲書情¶
　薄遊倦千里勞生負百年未能槎上漢詎肯劍逰燕白¶
　雲照春海青山横曙天江濤讓雙璧渭水擲三錢坐惜¶
　風光晚長歌獨塊然¶
　　　　蓬萊鎮¶
　旅客春心斷邉城夜望髙野樓疑海氣白鷺似江濤結¶
　綬疲三入承冠泣二毛將飛憐弱羽欲濟乏輕舠頼有¶
　陽春曲窮愁且代勞¶
<pb:KR4h0140_WYG_079-2a>¶
　　　和李明府¶
傳聞葉縣履飛向洛陽城馳道臨層掖津門對小平霞¶
殘疑製錦雲度似飄纓藻掞潘江澈塵虚范甑清詎憐¶
衝斗氣猶向匣中鳴¶
　　　春晚從李長史逰開道林故山¶
幽尋極幽壑春望陟春臺雲光棲斷樹霞影入仙杯古¶
藤依格上野徑約山隈落蘂飜風去流鶯滿樹來興䦨¶
荀御動歸路起浮埃¶
<pb:KR4h0140_WYG_079-2b>¶
　　　冬日野望¶
故人無與晤安歩陟山椒野静連雲巻川明斷霧銷靈¶
巖聞曉籟洞浦漲秋潮三江歸望斷千里故鄉遥勞歌¶
徒自奏客魂誰為招¶
　　　晚渡黄河¶
千里尋歸路一葦亂平源通波連馬頰迸水急龍門照¶
日榮光净驚風瑞浪翻棹唱臨風斷樵謳入聽喧岸迥¶
秋霞落潭深夕霧繁誰堪逝川上日暮不歸魂¶
<pb:KR4h0140_WYG_079-3a>¶
　　　宿山莊¶
金陵一超忽玉燭㡬還周露積吳臺草風入郢門楸林¶
虛宿斷霧磴險挂懸流拾青非漢策化緇類秦裘牽迹¶
猶多蹇勞生未寡尤獨此他鄉夢空山明月秋¶
　　　晚度天山有懐京邑¶
忽上天山路依然想物華雲疑上苑葉雪似御溝花行¶
歎戎麾逺坐憐衣帶賖交河浮絶塞弱水浸流沙旅思¶
徒漂梗歸期未及𤓰寧知心斷絶夜夜泣胡笳¶
<pb:KR4h0140_WYG_079-3b>¶
　　　夕次蒲類津(一作晚/泊蒲類)¶
二庭歸望斷萬里客心愁山路猶南屬河源自北流晚¶
風連朔氣新月照邉秋竈火通軍壁烽煙上戍樓龍庭¶
但苦戰燕頷㑹封侯莫作蘭山下空令漢國羞¶
　　　逺使海曲春夜多懐¶
長嘯三春晚端居百慮盈未安胡蝶夢遽切魯禽情别¶
島連寰海離魂斷戍城流星疑伴使低月似依營懐祿¶
寧期逹牽時匪狥名艱虞行巳逺時(一作/昧)迹自相驚¶
<pb:KR4h0140_WYG_079-4a>¶
　　　早發諸暨¶
征夫懐逺路夙駕上危巒薄煙横絶巘輕凍澁回湍野¶
霧連空暗山風入曙寒帝城臨灞涘禹穴枕江干橘性¶
行應化蓬心去不安獨掩窮途涙長歌行路難¶
　　　望月有所思¶
九秋凉風(一作/氣)肅千里月華開圓光隨露湛碎影逐波¶
來似霜明玉砌如鏡寫珠胎晚色依關近邉聲雜吹哀¶
離居分照耀怨緒共徘徊自繞南飛羽空忝北堂才¶
<pb:KR4h0140_WYG_079-4b>¶
　　　送呉七逰蜀¶
日觀分齊壤星橋接蜀門桃花嘶别路竹葉瀉離樽夏¶
老(一作/盡)蘭猶茂秋深(一作/新)栁尚繁霧銷山望迥風髙野¶
聽喧勞歌徒欲奏贈别竟無言唯有當秋月空照野人¶
園¶
　　　西行别東臺詳正學士¶
意氣坐相親關河别故人客似(一作/自)秦川上歌疑(一作/從)¶
易水濱塞荒行辨玉臺逺尚名輪洩井懐邉將尋源重¶
<pb:KR4h0140_WYG_079-5a>¶
漢臣上苑梅花早御溝楊栁新只應持此曲别作邉城¶
春¶
　　　和王記室從趙王春日逰陀山寺¶
鳥旟陪訪道鷲嶺狎棲真四禪明凈業三空廣勝因祥¶
河踈疉澗慧日皎重輪葉暗龍宫密花明鹿苑春彫談¶
筌奥㫖妙辯潄𤣥津雅曲終難和徒自奏巴人¶
　　　夏日夜憶張二¶
伏枕憂思深擁膝獨長吟烹鯉無尺素筌魚勞寸心疎¶
<pb:KR4h0140_WYG_079-5b>¶
麻空有折芳桂湛無斟廣庭含夕氣閑宇澹虚隂織蟲¶
垂夜砌驚鳥棲暝林懽娯百年促羈病一生侵詎堪孤¶
月夜流水入鳴琴¶
　　　寒夜獨坐逰子多懐簡知己¶
故鄉眇千里離憂積萬端鶉服長悲碎蝸廬未卜安富¶
鉤徒有想貧鋏為誰彈柳秋風葉脆荷曉露文團晚金¶
叢岸菊餘佩下幽蘭伐木傷心易維桑歸去難獨有孤¶
明月時照客庭寒¶
<pb:KR4h0140_WYG_079-6a>¶
　　　在軍中贈先還知巳¶
蓬轉俱行役𤓰時獨未還魂迷金闕路望斷玉門關獻¶
凱多慙霍論封(一作/功)㡬謝班風塵催白首嵗月損紅顔¶
落雁低秋塞驚鳬起暝灣胡霜如劍鍔漢月似刀環别¶
後邉庭樹相思㡬度攀¶
　　　秋日山行簡梁大官¶
乗馬陟層阜回首睇山川攢峰銜宿霧疉巘架寒煙百¶
重含翠色一道落飛泉香吹分巖桂鮮雲抱石蓮地偏¶
<pb:KR4h0140_WYG_079-6b>¶
心易逺致黙體逾𤣥得性虚逰刃忘言巳棄筌彈冠勞¶
巧拙結綬倦牽纒不如從四皓丘中鳴一弦¶
　　　晚泊江鎮¶
四運移隂律三翼泛陽侯荷香銷晚夏菊氣入新秋夜¶
烏喧粉堞宿雁下蘆洲海霧籠邉徼江風繞戍樓轉蓬¶
驚别渚徙橘愴離憂魂飛灞陵岸淚盡洞庭流振影希¶
鴻陸逃名謝蟻丘還嗟帝鄉逺空望白雲浮¶
　　　浮槎(并序/)¶
<pb:KR4h0140_WYG_079-7a>¶
　　逰目川上觀一浮槎泛泛然若木偶之乗流迷不¶
　　知其所適也觀其根柢盤屈枝榦扶疎大則有棟¶
　　梁舟楫之材小則有輪轅榱桷之用非夫禀乾坤¶
　　之秀氣含宇宙之淳精孰能負凌雲槩日之姿抱¶
　　積雪封霜之骨向使懐材幽藪藏頴重巖絶望於¶
　　巖廊之榮遺形於斤斧之患固可垂䕃萬畝懸映¶
　　九霄與建木較其短長將大椿齊其年壽者而委¶
　　根險岸託質畏途上為疾風衝飇所摧殘下為奔¶
<pb:KR4h0140_WYG_079-7b>¶
　　浪迅波所激射基由壤括勢以地危豈盛衰之理¶
　　繫乎時封植之道存乎我一墜泉谷萬里飄淪與¶
　　波浮沉隨時逝止雖殷仲文歎生意巳盡孔宣父¶
　　知朽質難雕然而遇良工逢仙客牛磯可託玉璜¶
　　之路非遙匠石先談萬乗之器何逺故材用與不¶
　　用時也悲夫然知萬物之相應感者亦奚必同聲¶
　　同氣而已哉感而賦詩貽諸同疾云爾¶
昔負千尋質髙臨九仭峰眞心凌晚桂勁節掩寒松忽¶
<pb:KR4h0140_WYG_079-8a>¶
值風飈折坐為波浪衝摧殘空有恨擁腫遂無庸渤海¶
三千里泥沙㡬萬重似舟飄不定如梗泛何從仙客終¶
難託良工豈易逢徒懐萬乗器誰為一先容¶
　　　晚泊河曲¶
三秋倦行役千里泛歸潮通波竹箭水輕舸木蘭橈金¶
隄連曲岸貝闕影浮橋水净千年近星飛五老遥疉花¶
開宿浪浮葉下凉飈浦荷疎晚菂津栁漬寒條恓惶勞¶
梗泛悽斷倦蓬飄仙槎不可託河上獨長謡¶
<pb:KR4h0140_WYG_079-8b>¶
　　　早發淮口望盱眙¶
養䝉分四瀆習坎奠三荆徙帝留餘地封王表舊城岸¶
昏𣹢蜃氣潮滿應雞聲洲迥連沙静川虚積溜明一朝¶
從捧檄千里倦懸旌背流桐柏逺逗浦木蘭輕小山迷¶
隠路大塊切勞生唯有真心在獨映寒潭清¶
　　　邉城落日¶
紫塞流沙北黄圖灞水東一朝辭俎豆萬里逐沙蓬候¶
月恒持滿尋源屢鑿空野昏邉氣合烽迥戍煙通膂力¶
<pb:KR4h0140_WYG_079-9a>¶
風塵倦疆場嵗月窮河流控積石山路逺崆峒壯志凌¶
蒼兕精誠貫白虹君恩如可報龍劍有雌雄¶
　　　宿温城望軍營¶
虜地寒膠折邉城夜柝聞兵符關帝闕天策動將軍塞¶
(一作/戍)静胡笳徹沙明楚練分風旗翻翼影霜劍轉龍文¶
白羽搖如月青山斷若雲煙踈疑捲幔塵滅似銷氛投¶
筆懐班業臨戎想顧勲還應雪漢恥持此報明君¶
　　　過故宋¶
<pb:KR4h0140_WYG_079-9b>¶
舊國千年盡荒城四望通雲浮非隠帝日舉類逰童綺¶
琴朝化洽祥石夜論空馬去遙奔鄭蛇分近帶豐池文¶
斂束水竹影漏寒叢園兎承行月川禽避斷風故宋誠¶
難定從梁事未工唯當過周客獨愧吳臺空¶
　　　邉夜有懐¶
漢地行逾逺燕山去不窮城荒猶築怨碣毁尚銘功古¶
戌煙塵滿邉庭人事空夜關明隴月秋塞急胡風倚伏¶
良難定榮枯豈易通旅魂勞泛梗離恨斷征蓬蘇武封¶
<pb:KR4h0140_WYG_079-10a>¶
猶薄崔駰宦不工惟餘北叟意欲寄南飛鴻¶
　　　傷祝阿王明府(并序/)¶
　　夫心之悲矣非關春秋之氣聲之哀也豈移金石¶
　　之音何則事感則萬緒興端情應則百憂交軫是¶
　　以宣尼舊館流襟動激楚之悲孟嘗髙臺承睫下¶
　　聞琴之涙祝阿王明府毓德丹穴襲吉黄裳靈基¶
　　峙金闕之峰層源瀨玉輪之坂既而鴻飛漸陸將¶
　　騁平輿之龍鶴鳴在隂爰絆朝歌之驥乃當名懸¶
<pb:KR4h0140_WYG_079-10b>¶
　　闞月德貫陳星豈徒遽切夢瓊掩沈連石嗟乎輪¶
　　銷桂魄驪珠毁貝闕之前斗散紫氛龍劍沒延平¶
　　之水某昔承嘉恵曲荷恩光留連嘯歌從容風月¶
　　撫心陳迹泣血漣如然而始終者萬物之大歸生¶
　　死者百年之常分雖則知理之可有而未曉情之¶
　　可無聊綴悲歌敢貽同好諸君或締交三益列宰¶
　　一司或叶契筌蹄投心膠漆如比肩於千里遽傷¶
　　魂於九原既切芝焚彌深蕙歎盍言四始同賦七¶
<pb:KR4h0140_WYG_079-11a>¶
　　哀庶蘭室流薰襲遺芳而化徳故蓬心申拙效庸¶
　　音於起予觸目多懐周増流慟¶
洛川真氣上重泉恵政融含章光後烈繼武嗣前雄與¶
善良難騐生涯忽易窮翔鳬猶化履狎雉尚馴童錢滿¶
荒階綠塵浮虚帳紅夏餘将宿草秋近未驚蓬煙晦泉¶
門閉日盡(一作/逺)夜臺空誰堪孤隴外獨聽白楊風¶
　　　四月八日題七級¶
化城分鳥堞香閣俯龍川複棟侵黄道重簷架紫煙銘¶
<pb:KR4h0140_WYG_079-11b>¶
書非晉代壁畫是梁年霸略今何在王宫尚巋然二帝¶
曽逰聖三卿是偶賢因(一作/昔)兹逰勝侣超彼託良緣我¶
出有為界君登非想天悠悠青曠裏蕩蕩白雲前今日¶
經行處曲音(一本缺/此字)號盖煙¶
　　　和孫長史秋日卧病¶
霍第疏天府潘園近帝臺調弦三婦至置驛五侯來尚¶
想歡娯洽吁嗟嵗月催金壇分上將玉帳引瓌材决勝¶
鯨波静騰謀鳥谷開白雲淮水外紫陌灞陵隈節變驚¶
<pb:KR4h0140_WYG_079-12a>¶
衰栁笳繁思落梅調神和玉燭掞藻握珠胎悵矣欣懐¶
土居然欲死灰還因承雅曲慙喜躍沈鰓¶
　　　餞鄭安陽入蜀¶
彭山(一作/門)折坂外井絡少城隈地是三巴俗人非百里¶
材畏(一作/長)途君悵望岐(一作/别)路我裵徊心賞風煙隔容¶
華嵗月催遙遙分鳯野去去轉龍媒遺錦非前邑鳴琴¶
即舊臺劍門千仭起石路五丁開海客乗槎渡仙童馭¶
竹回魂將離鶴逺思逐斷猿哀唯有雙鳬舄飛去復飛¶
<pb:KR4h0140_WYG_079-12b>¶
來¶
　　　詠懐¶
少年識事淺不知交道難一言芬若桂四海臭如蘭寳¶
劍思存楚金鎚許報韓虚心徒有託循迹諒無端太息¶
關山險吁嗟嵗月䦨忘機殊㑹俗守拙異懐安阮籍空¶
長嘯劉琨獨未懽十歩庭芳斂三秋隴月團槐疎非盡¶
意松晩夜凌寒悲調弦中急窮愁醉裏寛莫將流水引¶
空向俗人彈¶
<pb:KR4h0140_WYG_079-13a>¶
　　　春日離長安客中言懐(一作春/霽早行)¶
年華開早律霽色蕩芳晨城闕千門曉山河四望春御¶
溝通太液戚里對平津寶瑟調中婦金罍引上賓劇談¶
推曼倩驚坐揖陳遵意氣一言合風期萬里親自惟安¶
直道守拙忌因人談器非先木(一作先/蟠木)圖榮異後薪揶¶
揄慙路鬼憔悴切波臣𤣥草終疲漢烏裘㡬滯秦生涯¶
無歳月岐路有風塵還嗟太行道處處白頭新¶
　　　夕次舊呉¶
<pb:KR4h0140_WYG_079-13b>¶
維舟背楚服振策下吳畿盛徳宏三讓雄圖枕(一作/抗)九¶
圍黄池通霸迹赤壁暢戎威文物俄遷謝英靈有盛衰¶
行歎鴟夷沒遽惜湛盧飛地古煙塵暗年深館宇稀山¶
川四望是人事一朝非懸劍空留信亡珠尚識機鄭風¶
遙可託關月眇(一作/耿)難依西北雲逾滯東南氣轉微徒¶
懐伯通隠多謝買臣歸唯有荒臺露薄暮濕征衣¶
　　　早秋出塞寄東臺詳正學士¶
促駕踰三水長驅望五原天階分斗極地理接樓煩溪¶
<pb:KR4h0140_WYG_079-14a>¶
月明關隴戎(一作/胡)雲聚塞垣山川殊物候風壤異凉暄¶
戍古秋塵合(一作/冷)沙寒宿霧繁昔余迷學歩投迹忝詞¶
源蘭渚浮延閣蓬山款禁園彯纓陪紱冕載筆偶璵璠¶
汲冡寧詳蠧秦牢詎辨寃一朝從篚服千里騖輕軒鄉¶
夢隨魂斷邉聲入聽喧南圖終鎩翮北上遽催轅弔影¶
慙連茹浮生倦觸藩數竒何以託桃李自無言¶
　　　幽縶書情通簡知已¶
昔嵗逢楊意(一作/陽厯)觀光貴(一作/賁)楚材穴疑丹鳯起場似¶
<pb:KR4h0140_WYG_079-14b>¶
白駒來一命淪驕餌三緘慎禍胎不言勞倚㐲忽此遘¶
邅迴驄馬刑章峻蒼鷹獄吏猜絶縑非易辨疑璧果難¶
裁揆畫(一作/摖拙)慙周道端憂滯夏臺生涯一滅裂岐路㡬¶
裵徊青陸春芳動黄沙旅思催圓扉長寂寂疎網尚恢¶
恢入穽先(一作/方)揺尾迷津正曝腮覆盆徒望日蟄户未¶
經雷霜歇蘭猶敗風多木屢摧地幽蠶室閉門静雀羅¶
開自憫秦寃痛誰憐楚奏哀漢陽窮鳥客梁甫卧龍才¶
有氣還衝斗無時㑹鑿坏莫言韓長孺長作不然灰¶
<pb:KR4h0140_WYG_079-15a>¶
　　　乆戍邉城有懐京邑¶
擾擾風塵地遑遑名利途盈虚一易舛心迹兩難俱弱¶
齡小山志寧期大丈夫九微光賁玉千仭忽彈珠棘寺¶
㳺三禮蓬山簉八儒懐鈆慙後進投筆願前驅北走非¶
通趙西之似化胡錦車朝促候刁斗夜傳呼戰士青絲¶
絡將軍黄石符連星入寶劍半月上彫弧拜井開疎勒¶
鳴桴動密須戎機習短蔗祅祲静長榆季月炎初盡邉¶
亭草早枯層隂籠古木窮色變寒蕪海鶴聲嘹唳城烏¶
<pb:KR4h0140_WYG_079-15b>¶
尾畢逋葭繁秋色引桂滿夕輪虚行後風霜乆鄉園夢¶
想孤灞池遙夏國秦海望陽紆沙塞三千里京城十二¶
衢楊溝連鳯闕槐路擬鴻都璧殿規宸象金堤法斗樞¶
雲浮西北盖月照東南隅寳帳垂連理銀牀轉轆轤廣¶
筵留上客豐饌引中厨漏緩金徒箭嬌繁玉女壺秋濤¶
飛喻馬春水泛仙艫意氣風雲合言忘道術趨共矜名¶
已泰詎肯沫相濡有志慙雕朽無庸類散樗關山暫超¶
忽形影歎艱虞結網空知羡圖榮豈自誣忘情同塞馬¶
<pb:KR4h0140_WYG_079-16a>¶
比德類宛駒隴坂肝腸絶陽關亭堠迂迷魂驚落雁離¶
恨斷飛鳬春去榮華盡年來嵗月蕪邉愁傷郢調鄉思¶
繞吳歈河氣通中國山途限外區相思若可寄氷泮有¶
銜蘆¶
　　　在軍登城樓¶
城上風威冷江中水氣寒戎衣何日定歌舞入長安¶
　　　於易水送人¶
此地别燕丹壯士髪(一作壯/髪上)衝冠昔時人巳沒今日水¶
<pb:KR4h0140_WYG_079-16b>¶
猶寒¶
　　　詠鏡¶
寫月無芳桂照日有花菱不持光謝水翻將影學氷¶
　　　挑燈杖¶
禀質非貪熱焦心豈憚熬終知不自潤何處用脂膏¶
　　　詠塵¶
凌波起羅襪含風染素衣别有知音調聞歌應自飛¶
　　　翫初月(一作沈/佺期詩)¶
<pb:KR4h0140_WYG_079-17a>¶
　忌滿光先(一作/恒)缺乗昏影暫流既(一作/自)能明似鏡何用¶
　曲如鈎¶
　　　　送别¶
　寒更承夜永凉夕向秋澄離心何以贈自有玉壺氷¶
　　　　憶蜀地佳人¶
　東西呉蜀關山逺魚來雁去兩難聞莫怪常有千行淚¶
　只為陽臺一片雲¶
　　　　詠鵞(七嵗/時作)¶
<pb:KR4h0140_WYG_079-17b>¶
　鵞鵞鵞曲項向天歌白毛浮綠水紅掌撥清波¶
　¶
　¶
　¶
　¶
　¶
　¶
御定全唐詩巻七十九¶
