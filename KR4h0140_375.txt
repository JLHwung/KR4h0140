# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.623729
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百七十五
<pb:KR4h0140_WYG_375-1a>¶
　欽定四庫全書¶
御定全唐詩巻三百七十五¶
　　孟郊¶
　　　　秋懷¶
　孤骨夜難卧吟蟲相唧唧老泣無涕洟秋露為滴瀝去¶
　壯暫如翦來衰紛似織觸緖無新心叢悲有餘憶詎忍¶
　逐南帆江山踐徃昔¶
　秋月顔色氷(去/聲)老客志氣單冷露滴夢破峭風梳骨寒¶
<pb:KR4h0140_WYG_375-1b>¶
　席上印病文腸中轉愁盤疑懷無所憑虛聽多無端梧¶
　桐枯崢嶸聲響如哀彈¶
　一尺月透户仡栗如劍飛老骨坐亦驚病力所尚微蟲¶
　苦貪(一作/含)剪色鳥危巢焚輝孀娥理故絲(一作/煩緖)孤哭(一/作)¶
　(坐/)抽餘思(一作/噫)浮年不可追衰歩多夕歸¶
　秋至老更貧破屋無門扉一片月落床四壁風入衣疎¶
　夢不復遠弱心良易歸商葩將去(一作/老)緑繚繞爭餘輝¶
　野歩踏(一作/賤)事少病謀向物違幽幽草根蟲生意與我¶
<pb:KR4h0140_WYG_375-2a>¶
微¶
竹風相戞語幽閨暗中聞鬼神滿衰聽恍惚難自分商¶
葉墮乾雨秋衣卧單雲病骨可剸物酸呻亦成文瘦攢¶
如此枯壯落隨西曛褭褭一線命徒言繫絪緼¶
老骨懼秋月秋月刀劍稜纎輝不可干冷魂坐自凝羇¶
雌巢空鏡仙飈蕩浮氷驚歩恐自翻病大不敢凌單床¶
寤皎皎瘦卧心兢兢洗河不見水透濁為清澄詩壯昔¶
空說詩衰今何憑¶
<pb:KR4h0140_WYG_375-2b>¶
老病多異慮朝夕非一心商蟲哭衰運繁響不可尋秋¶
草瘦如髪貞芳綴疎金晚鮮詎幾時馳景還易隂弱習¶
徒自恥莫知欲何任露才一見讒潛智早已深防深不¶
防露此意古所箴¶
歲暮景氣乾秋風兵甲聲織織勞無衣喓喓徒自鳴商¶
聲聳中夜蹇支廢前行青髪如秋園一翦不復生少年¶
如餓花瞥見不復明君子山嶽定小人絲毫爭多爭多¶
無壽天道戒其盈¶
<pb:KR4h0140_WYG_375-3a>¶
冷露多瘁索枯風曉(一作/饒)吹噓秋深月清苦蟲老聲麤¶
疎頳珠枝纍纍芳金蔓舒舒草木亦趣時寒榮似春餘¶
悲彼(一作/自悲)零落生與我心何如¶
老人朝夕異生死每日中坐隨一啜安卧與萬景空視¶
短不到門聽澀詎逐風還如刻削形免有纎悉聰浪浪¶
謝初始皎皎幸歸終孤隔文章友親宻蒿萊翁歲緑閔¶
以黃秋節迸又(一作/已)窮四時既相廹萬慮自然叢南逸¶
浩淼際北貧磽确中曩懷沈遥江衰思結秋嵩(一作/蓬)鋤¶
<pb:KR4h0140_WYG_375-3b>¶
食難滿腹葉衣多醜躬塵(一作/麤)縷不自整古吟將誰通¶
幽竹嘯鬼神楚鐵生虬龍志士多異感運鬱由邪衷常¶
思書破衣至死教初童習樂莫習聲習聲多頑聾明明¶
胸中言願寫為高崇¶
幽苦日日甚老力歩歩微常恐暫下牀至門不復歸饑¶
者重一食寒者重一衣泛廣豈無涘恣行亦有隨(一作/隨時)¶
語中失次第身外生瘡痍桂蠧既潛朽(一作/汚)桂花損貞¶
姿詈言一失香千古聞臭詞將死始前悔前悔不可追¶
<pb:KR4h0140_WYG_375-4a>¶
哀哉輕薄行終日與駟(一作/欲驅)馳¶
流運閃欲盡枯折皆相號棘枝風哭酸桐葉霜顔高老¶
蟲乾鐵鳴驚獸孤玉咆商氣洗(一作/滿)聲瘦晚隂驅景勞¶
集耳不可遏噎神不可逃蹇行散餘鬱幽坐誰與曹抽¶
壯無一線剪懷盈千刀清詩(一作/詩清)既名眺(一作/郊)金菊亦¶
姓陶收拾昔所棄咨嗟今比毛幽幽歲晏言零落不可¶
操¶
霜氣入病骨老人身生氷衰毛暗相刺冷痛不可勝鷕¶
<pb:KR4h0140_WYG_375-4b>¶
鷕伸(一作/神)至明强强攬所憑瘦坐形欲折腹(一作/晚)饑心¶
將崩勸藥左右愚言語如見憎聳耳噎神開(一作聳嚥/神氣開)¶
始知功用(一作/者)能日中視餘瘡暗隙(一作/鏁)聞繩(一作/細)蠅¶
彼齅一何酷此味半㸃凝潛毒爾無厭餘生我堪矜凍¶
飛幸不遠冬令反心懲出没各有時寒熱苦(一作/莫)相凌¶
仰謝調運翁請命願有徴¶
黃河倒上天衆水有却來人心不及水一直去不廻一¶
直亦有巧不肯至蓬萊一直不知疲唯聞至省臺忍古¶
<pb:KR4h0140_WYG_375-5a>¶
不失古失古志易摧失古劍亦折失古琴亦哀夫子失¶
古淚當時落漼漼詩老失古心至今寒皚皚古骨無濁¶
肉古衣如蘚苔勸君勉忍古忍古銷塵埃¶
詈言(一作/署劍)不見血殺人何紛紛聲如窮家犬吠竇何狺¶
狺詈痛幽鬼哭詈侵黃金貧言詞豈用多憔悴在一聞¶
古詈舌不死至今書云云今人詠古書善惡宜自分秦¶
火不爇舌秦火空爇文所以詈更生至今橫絪緼¶
　　　靖安寄居¶
<pb:KR4h0140_WYG_375-5b>¶
寄靜不寄華(一作/譁)愛兹嵽嵲居渴飲濁清泉饑食無名¶
蔬敗菜(一作/葉)不敢火補衣亦寫書古云儉成德今乃實¶
起予戅叟戅不足賢人賢有餘役生皆促促心竟誰舒¶
舒萬馬踏風衢衆塵隨犇車高賔盡不見大道夜方虛¶
卧有洞庭夢坐無長安儲英髦空駭耳烟火獨微如厚¶
念恐傷性薄田憶親鋤承(一作/忙)世不出力冬竹肯抽葅¶
外物莫相誘約心誓從初碧芳既似水日日詠歸歟¶
　　　雪¶
<pb:KR4h0140_WYG_375-6a>¶
忽然太行雪昨夜飛入來崚嶒墮庭中嚴白何皚皚奴¶
婢曉開户四肢凍徘徊咽言詞不成告訴情狀摧官給¶
未入門家人盡以灰意勸莫笑雪笑雪貧為災將暖此¶
殘疾典賣爭致杯教令再舉手誇曜餘生才强起吐巧¶
詞委曲多新裁為爾作非夫忍恥轟暍雷書之與君子¶
庶免生嫌猜¶
　　　春愁¶
春物與愁客遇時各有違故花辭新枝新淚落故衣日¶
<pb:KR4h0140_WYG_375-6b>¶
莫兩寂寞飄然亦同歸¶
　　　懊惱¶
惡詩皆得官好詩空抱山抱山冷殑殑(音擎/寒貌)終日悲顔¶
顔好詩更相嫉劒㦸生牙關前賢死已久猶在咀嚼間¶
以我殘杪身清峭養高閒求閒未得閒衆誚瞋虤虤¶
　　　遊城南韓氏莊¶
初疑瀟湘水鏁在朱門中時見水底月(一作有時/池底山)動揺¶
池上風清氣潤竹林白光連虛空浪簇霄漢羽岸芳金¶
<pb:KR4h0140_WYG_375-7a>¶
碧叢何言數畝間環泛路不窮願逐(一作/當慕)神仙侶飄然¶
(一作/從兹)汗漫通¶
　　　與二三友秋宵㑹話清上人院¶
何處山不幽此中情又别一僧敲一磬七子吟秋月激¶
石泉韻清寄枝風嘯咽泠然諸境靜頓覺浮累滅扣寂¶
兼探眞通宵詎能輟¶
好鳥無雜棲華堂有嘉攜琴樽互傾奏歌賦相和諧但¶
嘉魚水合莫令雲雨乖一為鵾雞彈再鼔壯士懷初景¶
<pb:KR4h0140_WYG_375-7b>¶
待誰曉新春逐(一作/還)君來願言良友㑹高駕不知廻¶
　　　招文士飲¶
曹劉不免死誰敢負年華文士莫辭酒詩人命屬花退¶
之如放逐李白自矜夸萬古忽將似一朝同歎嗟何言¶
天道正獨使地形斜南士愁多病北人悲去家梅芳已¶
流管栁色未藏鴉相勸罷吟雪相從愁飲霞醒時不可¶
過愁海浩無涯¶
　　　陪侍御叔遊城南山墅¶
<pb:KR4h0140_WYG_375-8a>¶
夜坐擁腫亭晝登崔巍岑日窺萬峰首月見雙泉心松¶
氣清耳目竹氛碧衣襟佇想(一作/仰悲)琅玕字數聽枯槁吟¶
　　　登華巖寺樓望終南山贈林校書兄弟¶
地脊亞為崖聳出𡨕㝠中樓根挿迥雲殿翼翔危空前¶
山胎元氣靈異生不窮勢吞萬象高秀奪五嶽雄一望¶
俗慮醒再登仙願崇青蓮三居士晝景眞賞同¶
　　　遊終南山¶
南山塞天地日月石上生高峰夜留景(太白峰西黃/昏後見餘日)深¶
<pb:KR4h0140_WYG_375-8b>¶
谷晝未明山中人自正路險心亦平長風驅松栢聲拂¶
萬壑清到此悔讀書朝朝近浮名¶
　　　遊終南龍池寺¶
飛鳥不到處僧房終南巔龍在水長碧雨開山更鮮歩¶
出白日上坐依清溪邊地寒松桂短石險道路(一作/苔磴)偏¶
晚磬送歸客數聲落遥天¶
　　　南陽公請東櫻桃亭子春讌¶
萬木皆未秀一林(一作/株)先含春此地獨何力我公布深¶
<pb:KR4h0140_WYG_375-9a>¶
仁霜葉日舒卷風枝遠埃塵初英濯紫霞飛雨流清津¶
賞異出囂雜折芳積懽忻文心兹焉重俗尚安能珍碧¶
玉粧粉比飛瓊穠艷均鴛鴦七十二花態併相新常恐¶
遺秀志迨兹廣讌陳芳菲爭勝引歌詠竟良辰方知戲¶
馬㑹永謝登龍賔¶
　　　遊華山雲臺觀¶
華嶽獨靈異草木恒新鮮山盡五色石水無一色泉仙¶
酒不醉人仙芝皆延年夜聞明星館時韻女蘿弦敬兹¶
<pb:KR4h0140_WYG_375-9b>¶
不能寐焚栢吟道篇¶
　　　喜與長文上人宿李秀才小山池亭¶
燈盡語不盡主人庭砌幽栁枝星影曙蘭葉露華浮塊¶
嶺笑羣岫片池輕衆流更聞清淨子逸唱頗難儔¶
　　　邀花伴(自註時/在朔方)¶
邊地春不足十里見一花及時須遨遊日莫饒風沙¶
　　　石淙(一作五/淙十首)¶
巖谷不自勝水木幽奇多朔風入空曲涇(一作/徑)流無大¶
<pb:KR4h0140_WYG_375-10a>¶
波迢遞徑(一作/逗)難盡參差勢相羅雪霜有時洗塵土無¶
由和潔冷(一作/結吟)誠未厭晚歩將如何¶
出曲水未斷入山深更重泠泠若仙語皎皎多異容萬¶
響不相雜四時皆有(一作/自)濃日月互分照雲霞各生峰¶
久迷向方理逮兹聳前蹤¶
荒䇿每恣遠戅歩難自廻已抱苔蘚疾尚凌潺湲隈驛¶
驥苦銜勒籠禽恨摧頹實力茍未足浮誇信悠哉顧惟¶
非時用靜言還自咍¶
<pb:KR4h0140_WYG_375-10b>¶
朔水刀劒利秋石瓊瑶鮮魚龍氣不腥潭洞狀更妍磴¶
雪入呀谷掬星灑遥天聲忙(一作/廹)不及韻勢疾多斷漣¶
輸去雖有恨躁氣(一作/翻)一何顛蜿蜒相纒掣犖确亦廻¶
旋黑草濯鐵髮白苔浮氷錢具(一作/其)生此云遥非德不¶
可甄何況被犀士制之空以權始知靜剛猛文教從來¶
先¶
空谷聳視聽幽湍澤心靈疾流脫鱗甲疊岸衝風霆丹¶
巘墮瓌景霽波灼(一作/閃)虛形淙淙豗厚軸稜稜攢高𡨕¶
<pb:KR4h0140_WYG_375-11a>¶
弱棧跨旋碧危梯倚凝青飄飄(一作/颻)鶴骨仙飛動鼇背¶
庭(一作/亭)常聞誇大言下顧皆細萍¶
百尺明鏡流千曲寒星飛為君洗故物有色如新衣不¶
飲泥土汚但飲雪霜饑(一作/肌)石稜玉纎纎草色瓊霏霏¶
谷磑有餘力溪舂亦多機從來一智萌能使衆利歸因¶
之山水中喧然論是非¶
入深得竒趣昇險為良躋搜勝有聞見逃俗無蹤蹊穴¶
流恣廻轉竅景忘東西戅獸鮮猜懼羅人巧罝罤幽馳¶
<pb:KR4h0140_WYG_375-11b>¶
異處所忍慮多端倪虛獲我何飽實歸彼非迷斯文浪¶
云潔此㫖誰得齊¶
屑珠瀉潺湲裂玉何威瓌若調千瑟弦未果一曲諧古¶
駭毛髮慄險驚視聽乖二(一作/土)老皆勁骨風趨縁欹崖¶
地遠有餘(一作/遺)美我遊采棄(一作/奇)懷乘時幸勤鑒前恨¶
多幽霾弱力謝剛健蹇䇿貴安排始知隨事靜何必當¶
夕齋¶
昔浮南渡飈今攀朔山景物色多瘦削吟笑還孤永日¶
<pb:KR4h0140_WYG_375-12a>¶
月凍有稜雪霜空無影玉噴不生氷瑶渦旋成井潛角¶
時聳光隱鱗乍漂冏再吟獲新勝返歩失前省愜懷雖¶
已多惕慮未能整頹陽落何處昇魄銜疎嶺¶
聖朝搜巖谷此地多遺玩怠惰成遠遊頑疎恣靈(一作/虛)¶
觀勁飈刷幽視怒水懾餘愞曾是結芳(一作/茅)誠遠兹勉¶
流倦氷條聳危慮霜翠瑩遐盻物誘信多端荒尋諒難¶
遍去矣朔之隅翛然楚之甸¶
　　　遊韋七洞庭别業¶
<pb:KR4h0140_WYG_375-12b>¶
洞庭如瀟湘疊翠蕩浮碧松桂無赤日風物饒清激逍¶
遥展幽韻參差逗良覿道勝不知疲㝠搜自無斁曠然¶
青霞抱永矣白雲適崆峒非凡鄉蓬瀛在仙籍無言從¶
遠尚還思君子識(一作兹焉/與之敵)波濤潄古岸鏗鏘辨竒石¶
靈響非外求殊音自中積人皆走煩濁君能致虛寂何¶
以袪擾擾叩調清淅淅既懼豪華損誓從詩書益一舉¶
獨往姿再揺飛遁跡山深有變異意愜無驚惕采翠奪¶
日月照耀迷晝夕松齋何用掃蘿院自然滌業峻謝煩¶
<pb:KR4h0140_WYG_375-13a>¶
蕪文高追古昔暫遥朱門戀終立青史績物表易淹留¶
人間重離析難隨洞庭酌且醉橫塘席¶
　　　越中山水¶
日(一作動/一作夕)覺耳目勝我來山水州蓬瀛若髣髴田(一作/四)¶
野如泛浮碧嶂幾千遶清泉(一作/源)萬餘流莫窮合沓歩¶
孰盡泒别遊越水淨難汚越天隂易收氣鮮無隱物目¶
視遠更周舉俗(一作/族)媚蔥蒨連冬擷芳柔菱湖有餘翠¶
茗圃無荒疇賞異忽已遠探竒誠淹留永言終南色去¶
<pb:KR4h0140_WYG_375-13b>¶
矣銷人憂¶
　　　春集越州皇甫秀才山亭¶
嘉賔(一作嘉誘/一作善友)在何處置亭春山巔顧余寂寞者謬厠¶
芳菲筵視聽日澄澈聲光坐連綿晴湖瀉峰嶂翠浪多¶
萍蘚何以逞高志為君吟秋天(一作/篇)¶
　　　和皇甫判官遊瑯琊溪¶
山中琉璃境物外瑯琊溪房廊逐巖壑道路隨高低碧¶
瀬潄白石翠烟含青蜺客來暫遊踐意欲忘簪珪樹杪¶
<pb:KR4h0140_WYG_375-14a>¶
　燈火夕雲端鐘梵齊時同雖可仰跡異難相攜唯當清¶
　宵夢髣髴願(一作/期)攀躋¶
　¶
　¶
　¶
　¶
　¶
　¶
<pb:KR4h0140_WYG_375-14b>¶
　¶
　¶
　¶
　¶
　¶
　¶
　¶
御定全唐詩巻三百七十五¶
