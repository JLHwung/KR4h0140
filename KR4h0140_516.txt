# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:51.638931
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百十六
<pb:KR4h0140_WYG_516-1a>¶
　欽定四庫全書¶
御定全唐詩巻五百十六¶
　　王彦威¶
　王彦威太原人孤貧力學淹識古今典禮舉明經甲科¶
　撰元和新禮上之拜博士累擢司封郎中𢎞文舘學士¶
　開成時歴忠武宣武節度使詩一首¶
　　　　宣武軍鎮作¶
　天兵十萬勇如貔正是酬恩報國時汴水波瀾喧鼔角¶
<pb:KR4h0140_WYG_516-1b>¶
　隋堤楊栁拂旌旗前驅紅斾關西將坐間青娥趙國姬¶
　寄語長安舊冠盖麤官到底是男兒¶
　　庾敬休¶
　庾敬休字順之鄧州新野人太和中累官户部侍郎尚¶
　書左丞詩一首¶
　　　　春雪映早梅¶
　清晨凝雪彩新候變庭梅樹愛春榮徧忩驚曙色催寒¶
　光添粉壁積潤履青苔分明六出瑞隐映㡬枝開聞笛¶
<pb:KR4h0140_WYG_516-2a>¶
花疑落揮琴興轉来曲成非寡和長使思悠哉¶
　許玫¶
許玫太和元年登進士第兄弟琯瓘皆髙科詩一首¶
　　　題雁塔¶
寳輪金地壓人寰獨坐蒼㝠啟玉關北嶺風煙開魏闕¶
南軒氣象鎮商山灞陵車馬垂楊裏京國城池落照間¶
蹔放塵心㳺物外六街鐘鼓又催還¶
　厲𤣥¶
<pb:KR4h0140_WYG_516-2b>¶
厲𤣥登太和二年進士第官終侍御史姚合同時人詩¶
五首¶
　　　從軍行¶
邊草旱(一作/早)不春劒光増野(一作/濘)塵戰(一作/廣)場收驥尾¶
清瀚怯龍鱗㠶色起(一作/巳)歸越松聲厭避秦㡬時逢范¶
蠡處處是通津¶
　　　寄婺州温郎中(時刺/睦州)¶
積雪沒蘭溪鄰州望不迷波中分雁宿樹杪接猨啼婺¶
<pb:KR4h0140_WYG_516-3a>¶
女家空在星郎手未攜故山新寺額掩泣荷重題(中丞/捨宅)¶
(為寺郎中為題/寺額故有此句)¶
　　　送顧非熊及第歸茅山¶
故山登第去不似舊歸難㠶巻江初夜梅生洞少寒採¶
薇留客飲折竹掃仙壇名在儀曹籍何人肎挂冠¶
　　　送黄曄明府岳州湘隂赴任¶
恩霑譴雪㡬人同歸宰湘隂六月中商嶺馬嘶殘暑雨¶
席㠶髙(一作洞/庭㠶)挂早秋風貢名頻向書闈失飛檄曾傳¶
<pb:KR4h0140_WYG_516-3b>¶
朔漠空西省尚嗟君宦逺水雞啼處莫聴鴻¶
　　　緱山月夜聞王子晉吹笙¶
緱山明月夜岑寂隔塵氛紫府参差曲清宵次第聞韻¶
流多入洞聲度半和雲拂竹鸞驚侣經松鶴對(一作/舞)羣¶
蟾光聴處合仙路望中分坐惜千巖曙遺音過汝墳¶
　魏扶¶
魏扶太和四年進士第大中三年兵部侍郎同平章事¶
詩三首¶
<pb:KR4h0140_WYG_516-4a>¶
　　　和白敏中聖徳和平致兹休運嵗終功就合詠¶
　　　盛明呈上¶
蕭關新復舊山川古戌秦原景象鮮戎虜乞降歸惠化¶
皇威漸被懾腥膻穹廬逺戍煙塵滅神武光揚竹帛傳¶
左袵盡知謌帝澤從兹不更備三邊¶
　　　貢院題¶
梧桐葉落滿庭隂鎖閉朱門試院深曽是昔年辛苦地¶
不將今日負初心¶
<pb:KR4h0140_WYG_516-4b>¶
　　　賦愁(并序/)¶
　　白樂天分司東洛朝賢悉㑹興化亭送别酒酣各¶
　　請一字至七字詩以題為韻¶
愁逈野深秋生枕上起眉頭閨閤危坐風塵逺逰巴猨¶
啼不住谷水咽還流送客泊舟入浦思鄉望月登樓煙¶
波旦晚長覊旅絃管終年樂五侯¶
　楊漢公¶
楊漢公字用乂虞卿之弟太和八年擢進士第累官司¶
<pb:KR4h0140_WYG_516-5a>¶
封郎中坐虞卿出刺舒州徙湖亳蘇三州終桂林觀察¶
使詩二首¶
　　　登郡中銷暑樓寄東川汝士¶
岧嶤下瞰霅溪流極目煙波望梓州雖有清風當夏景¶
只能銷暑不銷憂¶
　　　明月樓¶
吴興城闕水雲中畫舫青簾處處通溪上玉樓樓上月¶
清光合作水晶宫(上二句一作江南地煖少/嚴風九月炎凉正得中)¶
<pb:KR4h0140_WYG_516-5b>¶
　何扶¶
何扶太和九年及第詩二首¶
　　　送閬州妓人歸老¶
竹翠嬋娟草逕幽佳人歸老傍汀洲玉蟾露冷梁塵暗¶
金鳳花開雲鬢秋十畝稲香新緑野一聲歌斷舊青樓¶
芭蕉半巻西池雨日暮門前雙白鷗¶
　　　寄舊同年¶
金榜題名墨尚新今年依舊去年春花間每被紅妝問¶
<pb:KR4h0140_WYG_516-6a>¶
何事重来只一人¶
　柴䕫¶
柴䕫太和中登進士第詩一首¶
　　　望九華山¶
九華如劍挿雲霓青靄連空望欲迷北截呉門疑地盡¶
南連楚界覺天低龍池水蘸中秋月石路人攀上漢梯¶
惆悵舊㳺無復到㑹須登此出塵泥¶
　房千里¶
<pb:KR4h0140_WYG_516-6b>¶
房千里字鵠舉登太和進士第官國子博士終髙州刺¶
史詩一首¶
　　　寄妾趙氏(有序一作/趙氏詩)¶
　　余初上第㳺嶺徼有進士韋滂者自南海邀趙氏¶
　　而来為余妾西上京都調於天官余乃與趙别約¶
　　中秋為㑹期趙極悵戀余乃抒詩寄情¶
鸞鳯分飛海樹秋忍聴鐘鼓越王樓只應霜月明君意¶
緩撫瑶琴送我愁山逺莫教雙淚盡雁来空寄八行幽¶
<pb:KR4h0140_WYG_516-7a>¶
相如若返臨卭市畫舸朱軒萬里㳺¶
　劉郇伯¶
劉郇伯太和進士詩一首¶
　　　早行¶
鐘靜人猶寢天髙月自凉一星深戍火殘月半橋霜客¶
老愁塵下蟬寒怨路傍青山依舊色宛是馬卿鄉¶
　　　句¶
人生分外愁(郇伯與范酇為友酇得句云嵗盡天涯雨/乆而莫屬郇伯云云范甚賞之見北夢瑣)¶
<pb:KR4h0140_WYG_516-7b>¶
(言/)¶
　李章武¶
李章武太和末官成都少尹詩一首¶
　　　贈成都僧¶
南宗尚許通方便何處心中更有經好去苾蒭雲水畔¶
何山松栢不青青¶
　蕭倣¶
蕭倣登太和進士第歴諫議大夫給事中咸通初遷左¶
<pb:KR4h0140_WYG_516-8a>¶
散騎常侍懿宗時擢禮部侍郎出為滑州刺史充義成¶
軍節度鄭滑潁觀察處置䓁使入為兵部尚書判度支¶
轉吏部尚書同平章事出為嶺南節度使詩二首¶
　　　享太廟樂章¶
聖祚無疆慶傳樂章金枝繁茂玉葉延長海瀆常晏波¶
濤不揚汪汪美化垂範今王¶
　　　享太廟樂章¶
於鑠丕嗣惟帝之光羽籥象徳金石薦祥聖系無極景¶
<pb:KR4h0140_WYG_516-8b>¶
命永昌神降上哲維天配長¶
　栁棠¶
栁棠東川人應進士舉才思優贍開成中楊汝士鎮東¶
川棠每於座上賦詩狂縦後㕘越嶲軍事卒詩二首¶
　　　荅楊尚書¶
未向燕臺逢厚禮幸因社㑹接餘歡一魚喫了終無媿¶
鵾化為鵬也不難¶
　　　席上戲東川楊尚書¶
<pb:KR4h0140_WYG_516-9a>¶
　莫言名位未相儔風月何曽阻獻酬前軰不須輕後軰¶
　靖安今日在衡州¶
　　鍾輅¶
　鍾輅崇文舘校書郎詩一首¶
　　　　緱山月夜聞王子晉吹笙(與厲𤣥/同題)¶
　月滿緱山夜風傳子晉笙初聞盈谷逺漸聴入雲清杳¶
　異人間曲遥分鶴上情孤鸞驚欲舞萬籟寂無聲此夕¶
　留煙駕何時返玉京唯愁音響絶曉色出都城¶
<pb:KR4h0140_WYG_516-9b>¶
　¶
　¶
　¶
　¶
　¶
　¶
　¶
御定全唐詩巻五百十六¶
