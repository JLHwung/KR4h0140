# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.156228
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百七十七
<pb:KR4h0140_WYG_477-1a>¶
　欽定四庫全書¶
御定全唐詩巻四百七十七¶
　　李渉¶
　李渉洛陽人初與弟渤同隱廬山後應陳許辟憲宗時¶
　為太子通事舎人尋謫峽州司倉參軍太和中為太學¶
　博士復流康州自號清谿子集二巻今編詩一巻¶
　　　　懐古¶
　尼父未適魯屢屢倦迷津徒懐教化心紆鬱不能伸一¶
<pb:KR4h0140_WYG_477-1b>¶
　遇知已言萬方始喧喧至今百王則孰不挹其源¶
　　　　詠古¶
　大智思濟物道行心始休垂綸自消息歲月任春秋紂¶
　虐武既賢風雲固可求順天行殺機所向協良謀況以¶
　丈人師將濟安川流何勞問枯骨再取陰陽籌霸國不¶
　務仁兵戈恣相酬空令渭水迹千古獨悠悠¶
　　　　題清溪鬼谷先生舊居¶
　翠壁開天池青崖列雲樹水容不可状杳若清河霧常¶
<pb:KR4h0140_WYG_477-2a>¶
聞先生教指示秦儀路二子才不同逞詞過尺度偶因¶
從吏役逺到𠖇棲處松月想舊山煙霞了如故未遑錬¶
金鼎日覺容光暮萬慮隨境生何由返真素寂寞天籟¶
息清逈鳥聲曙迴首望重重無期挹風馭¶
　　　感興¶
隋氏造宫闕峨峨倚雲煙搜竒竭四海立制謀千年秦¶
兵半夜來烈火焚髙臺萬人聚筋血一旦為塵埃君看¶
汴河路尚說隋家栁但問哭陵人秋草没來乆¶
<pb:KR4h0140_WYG_477-2b>¶
　　　鷓鴣詞二首¶
湘江煙水深沙岸隔楓林何處鷓鴣飛日斜斑竹隂二¶
女空(一作/虗)垂淚三閭枉自沉惟有鷓鴣啼獨傷行客心¶
越岡連越井越鳥更南飛何處鷓鴣啼夕煙東嶺歸嶺¶
外(一作/頭)行人少天涯北客稀鷓鴣啼别處相對淚沾衣¶
　　　山中¶
無奈牧童何放牛喫我竹隔林呼不譍呌笑如生鹿欲¶
報田舎翁更深不歸屋¶
<pb:KR4h0140_WYG_477-3a>¶
　　　寄荆娘寫真¶
章華臺南莎草齊長河栁色連金堤青樓曈曨曙光蚤¶
梨花滿巷鶯新啼章臺玉顏年十六小來能唱西梁曲¶
教坊大使乆知名郢上詞人歌不足少年才子心相許¶
夜夜髙堂夢雲雨五銖香帔結同心三寸紅牋替傳語¶
縁池並戲雙鴛鴦田田翠葉紅蓮香百年恩愛兩相許¶
一夕(一作/日)不見生愁腸上清仙女徴遊伴欲從湘&KR0149;住¶
河漢只愁陵谷變人寰空歎桑田歸海岸願分精魄定¶
<pb:KR4h0140_WYG_477-3b>¶
形影永似銀壺挂金井召得丹青絶世工寫真與身真¶
相同忽然相對兩不語疑是妝成來鏡中豈期人願天¶
不違雲軿却駐從山歸畫圖封裹寄箱篋洞房艶艷生¶
光輝良人翻作東飛翼却遣江頭問消息經年不得一¶
封書翠幕雲屛遶空壁結客有少年名總身姓江征帆¶
三千里前月發豫章知我别時言識我馬上郎恨無羽¶
翼飛使我徒怨滄波長開篋取畫圖寄我形影與客将¶
如今憔悴不相似恐君重見生悲傷蒼梧九疑在何處¶
<pb:KR4h0140_WYG_477-4a>¶
斑斑竹淚連瀟湘¶
　　　與弟渤新羅劒歌¶
我有神劒異人與暗中往往精靈語識者知從東海來¶
來時一夜因風雨長河臨曉北斗殘秋水露背青螭寒¶
昨夜大梁城下宿不借&KR0932;跌光顔看刃邊颯颯塵沙缺¶
瘢痕半是蛟龍血雷煥張華乆已無沉寃知向何人說¶
我有愛弟都九江一條直氣今無雙青光好去莫惆悵¶
必斬長鯨須少壯¶
<pb:KR4h0140_WYG_477-4b>¶
　　　六歎(并序存本六/首今  三首)¶
　　五噫四愁九歌七啟皆創文者立意之終紀其數¶
　　而名之也清江白雲孤山逺嶼皆得時之人吟咏¶
　　性情耳余無暇於是焉窮居歳隂偶懐無悰因追¶
　　感聞見成文六篇目曰六歎懼質文之不備復何¶
　　全於比興乎録之私齋以示同道格韻枯缺多慙¶
　　見知¶
綺羅(一作/幙)香風翡翠車清明獨傍芙蓉渠上有雲鬟洞¶
<pb:KR4h0140_WYG_477-5a>¶
仙女垂羅掩縠煙中語風月頻驚桃李時滄波乆别鴛¶
鴻侶欲傳一札孤飛翼山長水逺無消息却鎖重門一¶
院深半夜空庭明月色¶
深院梧桐夾金井上有轆轤青絲索美人清晝汲寒泉¶
寒泉欲上銀缾落迢迢碧甃千餘尺竟日倚䦨空歎息¶
惆悵不來照明鏡却掩洞房抱(一作/花)寂寂¶
漢臣一没丁零塞牧羊西過隂沙外朝憑南鴈信難回¶
夜望北辰心獨在漢家茅土横九州髙門長㦸封(一作/分)¶
<pb:KR4h0140_WYG_477-5b>¶
王侯但将鐘鼓恱私愛肯以犬羊(一作/戎)為國羞夜宿(一/作)¶
(夜/夜)寒雲卧氷雪嚴風觸刃垂旌節丁年奉使白頭歸泣¶
盡李陵衣上血¶
　　　春山三朅來¶
釣魚朅來春日暖沿溪不厭舟行緩野竹初栽碧玉長¶
澄潭欲下青絲短昔人避世兼避讐暮棲雲外朝悠悠¶
我今無事亦如此赤鯉忽到長竿頭汎汎隨波凡幾里¶
碧莎如煙沙似砥瘦壁横空怪石危山花鬬日禽爭水¶
<pb:KR4h0140_WYG_477-6a>¶
有時帶月歸扣舷身閒自是漁家仙¶
山上朅來採新茗新花亂發前山頂瓊英動揺鍾乳碧¶
叢叢髙下隨崖嶺未必蓬萊有仙藥能向鼎中雲漠漠¶
越甌遥見裂鼻香欲覺身輕騎白鶴¶
採藥朅萊藥苖盛藥生只傍行人徑世人重耳不重目¶
指似藥苖心不足野客住山三十載妻兒共寄浮雲外¶
小男學語便分别已辯君臣知匹配都市廣長開大鋪¶
疾來求者多相悞見說韓康舊姓名識之不識先相怒¶
<pb:KR4h0140_WYG_477-6b>¶
　　　牧童詞¶
朝牧牛牧牛下江曲夜牧牛牧牛度村谷(一作/村口)荷蓑(一/作)¶
(笠/)出林春雨細蘆管卧吹莎草緑亂挿蓬蒿箭滿腰不¶
怕猛虎欺黄犢¶
　　　醉中贈崔膺¶
與君兄弟匡嶺故與君相逢楊子渡白浪南分吳塞雲¶
緑楊深入隋宫路隋家文物今雖改舞館歌臺基尚在¶
煬帝陵邊草木深汴河流水空歸海古今悠悠人自别¶
<pb:KR4h0140_WYG_477-7a>¶
此地緐華終未歇大道青樓夾翠煙瓊墀繡帳開明月¶
與君一言兩相許外捨形骸中爾女揚州歌酒不可追¶
洛神映箔湘妃語白馬黄金為身置誰能獨羡他人醉¶
暫到香爐一夕間能展愁眉百世(一作/年)事君看白日光¶
如箭一度别來顏色變早謀侯印佩腰間莫遣看花&KR0066;¶
如霰¶
　　　岳陽别張祐¶
十年蹭蹬為逐臣鬢毛白盡巴江春鹿鳴猨嘯雖寂寞¶
<pb:KR4h0140_WYG_477-7b>¶
水蛟山魅多精神山瘧困中聞有赦死灰不望光隂借¶
半夜州符喚牧童虗教衰病生驚怕巫峽洞庭千里餘¶
蠻陬水國何親疎由來真宰不宰我徒勞歎者懐吹&KR0821;¶
霸橋昔與張生别萬變桑田何處說龍蛇縱在没泥塗¶
長衢却為駑駘設愛君氣堅風骨峭文章真把江淹笑¶
洛下諸生懼刺先烏鳶不得齊鷹鷂岳陽西南湖上寺¶
水閣松房遍文字新釘張生一首詩自餘吟著皆無味¶
䇿馬前途須努力莫學龍鍾虗歎息¶
<pb:KR4h0140_WYG_477-8a>¶
　　　寄河陽從事楊潛¶
憶昨天台尋石梁赤城枕下看扶桑金烏欲上海如血¶
翠色一㸃蓬萊光安期先生不可見蓬萊目極滄海長¶
回舟偶得風水便煙帆數夕歸瀟湘瀟湘水清巖嶂曲¶
夜宿朝遊常不足一自無名身事閒五湖雲月偏相屬¶
進者恐不榮退者恐不深魚遊鳥逝兩雖異彼此各有¶
遂生心身解耕耘妾能織歲晏飢寒免相逼稚子纔年¶
七歲餘漁樵一半分渠力吾友從軍在河上腰佩吳鉤¶
<pb:KR4h0140_WYG_477-8b>¶
佐飛将偶與嵩山道士期西尋汴水來相訪見君顏色¶
猶憔悴知君未展心中事落日驅車出孟津髙歌共歎¶
傷心地洛邑秦城少年别兩都陳事空聞說漢家天子¶
不東遊古木行宫閉煙月洛濵老翁年八十西望殘陽¶
臨水泣自言生長開元中武皇恩化親霑及當時天下¶
無甲兵雖聞賦斂毫毛輕紅車翠蓋滿衢路洛中歡笑¶
爭逢迎一從戎馬來幽薊山谷虎狼無捍制九重宫殿¶
閉豺狼萬國生人自相噬蹭蹬瘡痍今不平干戈南北¶
<pb:KR4h0140_WYG_477-9a>¶
常縱横中原膏血焦欲盡四郊貪将猶憑陵秦中豪寵¶
爭出羣巧将言智寛明君南山四皓不敢語渭上釣人¶
何足云君不見昔時槐栁八百里路傍五月清隂起只¶
今零落幾株殘枯根半死黄河水¶
　　　重登滕王閣¶
滕王閣上唱伊州二十年前向此遊半是半非君莫問¶
好山長在水長流¶
　　　重到襄陽哭亡友韋夀朋¶
<pb:KR4h0140_WYG_477-9b>¶
故人墳樹立秋風伯道無兒跡便空重到笙歌分散地¶
隔江吹笛月明中¶
　　　再至長安¶
十年謫宦鬼方人三遇鴻恩始到秦今日九衢騎馬望¶
却疑渾是刹那身¶
　　　贈道器法師¶
氷作形(一作/儀)容雪作眉早知談論兩川知如今不用空¶
求佛但把令狐宰相詩¶
<pb:KR4h0140_WYG_477-10a>¶
　　　廬山得元侍御書¶
慙君知我命龍鍾一紙書來意萬重正著白衣尋古寺¶
忽然郵遞到雲峰¶
　　　竹枝詞(一作/歌)¶
荆門灘急水潺潺兩岸猨啼煙滿山渡頭少年(一作/年少)應¶
官去月落西陵望不還¶
巫峽雲開神女祠緑潭紅樹影參差不勞(一作/下牢)戍口初¶
相問無義灘頭剰别離¶
<pb:KR4h0140_WYG_477-10b>¶
石壁千重樹萬重白雲斜掩碧芙蓉昭君溪上年年月¶
偏照(一作/獨自)嬋娟色最濃¶
十二峰頭月欲低空聆(一作濛/义作澪)灘上子規啼孤舟一夜¶
東歸客泣向東(一作/春)風憶建溪¶
　　　京口送朱晝之淮南(一作寄/贈妓人)¶
兩行客淚愁中落萬樹山花雨後(一作/裏)殘君到揚州見¶
桃葉為傳風水渡江難¶
　　　題鶴林寺僧舎(寺在/鎮江)¶
<pb:KR4h0140_WYG_477-11a>¶
終日昏昏醉夢間忽聞春盡強登山因過竹院逢僧話¶
又(一作/偷)得浮生半日閒¶
　　　重過文上人院¶
南随越鳥北燕鴻松月三年别逺公無限心中不平事¶
一宵清話又成空¶
　　　雙峰寺得舎弟書¶
暫入松門拜祖師殷勤再讀塔前碑回頭忽向(一作/見)尋¶
陽使太守如今是惠持¶
<pb:KR4h0140_WYG_477-11b>¶
　　　木蘭花¶
碧落真人著紫衣始堪相並木蘭枝今朝繞郭花看遍¶
盡是深村田舎兒¶
　　　過招隱寺¶
每憶中林訪惠持今來正遇早春時自從休去無心事¶
唯向髙僧說便知¶
　　　酬舉生許遇山居¶
琉璃潭上新秋月清淨泉中智惠珠不似本宗疎二教¶
<pb:KR4h0140_WYG_477-12a>¶
許過雲壑訪潛夫¶
　　　春晚遊鶴林寺寄使府諸公¶
野寺尋花春已遲背巖唯有兩三枝明朝&KR0157;酒猶堪賞¶
(一作/醉)為報春風且莫吹¶
　　　題開聖寺¶
宿雨初收草木濃羣鴉飛散下堂鐘長廊無事僧歸院¶
盡日門前獨看松¶
　　　奉使淮南¶
<pb:KR4h0140_WYG_477-12b>¶
漢使徴兵詔未休兩行(一作/南行)旌斾接揚州試上髙樓望¶
春色一年風景盡堪愁¶
　　　登北固山亭¶
海繞重山江抱城隋家宫苑此分明居人不覺三吳恨¶
却笑闗河(一作/山)又戰爭¶
　　　秋日過員太祝林園¶
望水尋山二里餘竹林斜到地仙居秋光何處堪消日¶
𤣥晏先生滿架書¶
<pb:KR4h0140_WYG_477-13a>¶
　　　題武闗¶
來往悲歡萬里心多從此路計浮沉皆縁不得空門要¶
舜葬蒼梧直至今¶
　　　題温泉(一本此下/有宫字)¶
能使時平四十春開元聖主得賢臣當時姚宋并燕許¶
盡是驪山從駕人¶
　　　經溳川館寄使府羣公¶
溳川水竹十家餘漁艇蓬門對岸居大勝塵中走鞍馬¶
<pb:KR4h0140_WYG_477-13b>¶
與他軍府判文書¶
　　　葺夷陵幽居¶
負郭依山一徑深萬竿如束翠沉沉從來愛物多成癖¶
辛苦移家為竹林¶
　　　再遊頭陀寺¶
無因暫泊魯陽戈白髪兼愁日日多只恐雪晴花便盡¶
數來山寺亦無他¶
　　　看射栁枝¶
<pb:KR4h0140_WYG_477-14a>¶
玉弝朱絃敕賜弓新加二斗得秋風萬人齊看翻金勒¶
百歩穿楊逐箭空¶
　　　寄峽州韋郎中¶
年過五十鬢如絲不必前程更問師幸得休耕樂堯化¶
楚山深處最相宜¶
　　　贈田玉卿¶
長安里巷舊鄰居未解梳頭五歲餘今朝嫁得風流壻¶
歌舞閑時看讀書¶
<pb:KR4h0140_WYG_477-14b>¶
　　　題招隱寺即戴顒舊宅¶
兩崖古樹千般色一井寒泉數丈氷欲問前朝戴居士¶
野煙秋色(一作/草)是丘陵¶
　　　山居送僧(一本題上有/青溪二字)¶
失意因休便買山白雲深處寄柴闗若逢城邑人相問¶
報道花時也不閒¶
　　　過襄陽上于司空頔¶
方城漢水舊城池陵谷依然世自移歇馬獨來尋故事¶
<pb:KR4h0140_WYG_477-15a>¶
逢人唯説峴山碑¶
　　　送魏簡能東遊二首¶
獻賦論兵命未通却乗羸馬出(一作/去)闗東灞陵原上重¶
回首十載長安似(一作/是)夢中¶
燕市悲歌又送君目隨征鴈過寒雲孤亭宿處時看劒¶
莫使塵埃蔽斗文¶
　　　中秋夜君山臺望月¶
大堤花裏錦江前詩酒同遊四十年不料中秋最明夜¶
<pb:KR4h0140_WYG_477-15b>¶
洞庭湖上見當天¶
　　　酬彭伉¶
公孫閣裏見君初衣錦南歸二十餘莫歎屈聲猶未展¶
同年今日在中書¶
　　　硤石遇赦¶
天網初開釋楚囚殘骸已廢自知休荷簔不是人間事¶
歸去滄江有釣舟¶
　　　贈龍泉洞塵上人¶
<pb:KR4h0140_WYG_477-16a>¶
八十山僧眼未昏獨尋流水到窮源自言共得龍神語¶
擬作茅菴住洞門¶
　　　題湖臺¶
山有松門江有亭不勞他處問青𠖇有時帶月牀舁到¶
一陣風來酒盡醒¶
　　　送妻入道¶
人無回意似波瀾琴有離聲為一彈縱使空門再相見¶
還如秋月水中看¶
<pb:KR4h0140_WYG_477-16b>¶
　　　遇湖州妓宋態宜二首¶
曽識(一作/嘗憶)雲仙至小時芙蓉頭上綰青絲當時驚覺髙¶
唐夢唯有如(一作/而)今宋玉知¶
陵陽夜㑹(一作/讌)使君筵解語花枝出(一作/在)眼前一(一作/自)¶
從明月西沉海不見嫦娥二十年¶
　　　逢舊二首¶
碧落髙髙雲萬重當時孤鶴去無蹤不期陵谷遷朝市¶
今日遼東特地逢¶
<pb:KR4h0140_WYG_477-17a>¶
将作乗槎去不還便尋雲海住三山不知留得支機石¶
却逐黄河到世間¶
　　　潤州聽暮角(一作晚泊/潤州聞角)¶
江(一作/孤)城吹角水茫茫曲引邊聲(一作風/引胡笳)怨思長驚起¶
暮天沙上鴈海門斜去兩三行¶
　　　頭陀寺看竹¶
寺前新笋已成竿䇿馬重來獨自看可惜班皮空滿地¶
無人解取作頭冠¶
<pb:KR4h0140_WYG_477-17b>¶
　　　奉使京西¶
盧龍已復兩河平烽火樓邊處處耕何事書生走羸馬¶
原州城下又添兵¶
　　　題連雲堡¶
由來天地有闗扄斷壑連山接杳𠖇一出縱知邊上事¶
滿朝誰信語堪聽¶
　　　再宿武闗(一作從秦城/回再題武闗)¶
逺别秦城萬里遊亂山髙下出商州闗門不鎖寒溪水¶
<pb:KR4h0140_WYG_477-18a>¶
一夜潺湲(一作/潺潺)送客愁¶
　　　長安悶作¶
宵分獨坐到天明又䇿羸驂信脚行每日除書空(一作/雖)¶
滿紙不曽聞有介推名¶
　　　和尚書舅見寄¶
欲隨流水去幽棲喜伴歸雲入虎溪深謝陳蕃憐寂寞¶
逺飛芳字警沉迷¶
　　　送王六覲巢縣叔父二首¶
<pb:KR4h0140_WYG_477-18b>¶
巢岸南分戰鳥山水雲程盡到東闗弦歌自是君家事¶
莫怪今來一邑閒¶
長憶山隂舊㑹時王家兄弟盡相隨老來放逐瀟湘路¶
淚滴秋風引(一作/别)獻之¶
　　　偶懐¶
轉知名(一作/久)宦是悠悠分付空源始到頭待送妻兒下¶
山了便隨雲水一生休¶
　　　秋夜題夷陵水館¶
<pb:KR4h0140_WYG_477-19a>¶
凝碧初髙海氣秋桂輪斜落到江樓三更浦上巴歌歇¶
山影沉沉水不流¶
　　　與梧州劉中丞¶
三代盧龍将相家五分符竹到天涯瘴山江上重相見¶
醉裏同看荳蔲花¶
　　　聽多美唱歌¶
黄鶯慢轉(一作/囀語)引秋蟬衝斷行(一作/浮)雲直入天一曲梁¶
州聽初了為君别唱想夫憐¶
<pb:KR4h0140_WYG_477-19b>¶
　　　題澗飲寺¶
百年如夢竟何成白髪重來此地行還似蕭郎許𤣥度¶
再看庭石悟前生¶
　　　題蘇仙宅枯松¶
幾年蒼翠在仙家一旦枝枯類海槎不如酸澁棠梨樹¶
却占髙城獨放花¶
　　　山居¶
一從身世兩相遺往往闗門到午時想得俗流應大笑¶
<pb:KR4h0140_WYG_477-20a>¶
不知年老識便宜¶
　　　聽鄰女吟¶
含情遥夜幾人知閒詠風流小謝詩還似霓旌下煙露¶
月邊吹落上清詞¶
　　　題宇文秀才櫻桃¶
風光莫占少年家白髪殷勤最戀花今日顛狂任君笑¶
趂愁得醉眼麻茶¶
　　　漢上偶題¶
<pb:KR4h0140_WYG_477-20b>¶
謫仙唐世游兹郡花下聽歌醉眼迷今日漢江煙樹盡¶
更無人唱白銅鞮¶
　　　送楊敬之倅湖南¶
乆嗟塵匣掩青萍見説除書試一聽聞君却作長沙傅¶
便逐秋風過洞庭¶
　　　送孫堯夫赴舉¶
自説軒皇息戰威萬方無復事戎衣却教孫子藏兵法¶
(一作/術)空把文章向禮闈¶
<pb:KR4h0140_WYG_477-21a>¶
　　　題水月臺¶
平流白日無人愛橋上閒行若箇知水似晴天天似水¶
兩重星㸃碧琉璃¶
　　　早春霽後發頭陀寺寄院中¶
紅樓金刹倚晴岡雨雪初收望漢陽草檄可中能有暇¶
迎春一醉也無妨¶
　　　哭田布¶
魏師臨陣却抽營誰管豺狼作信兵縱使将軍能伏劒¶
<pb:KR4h0140_WYG_477-21b>¶
何人島上哭田横¶
　　　黄葵花¶
此花莫遣俗人看新染鵝黄色未乾好逐秋風上天(一/作)¶
(天/上)去紫陽宫女要頭冠¶
　　　别南溪二首¶
如雲不厭蒼梧逺似鴈逢春又北飛唯有隱山溪上月¶
年年相望兩依依¶
常歎春泉去不回我今此去更難來欲知别後留情處¶
<pb:KR4h0140_WYG_477-22a>¶
手種巖花次第開¶
　　　井欄砂宿遇夜客(渉嘗過九江至皖口遇盗問/何人從者曰李博士也其豪)¶
　　　(首曰若是李渉博士不用剽奪乆聞/詩名願題一篇足矣渉遂贈詩云云)¶
暮(一作/春)雨蕭蕭江上村緑林豪客夜知聞(一作/敲門)他時不¶
用逃名姓(一作他時不用相廻避/一作相逢不必論相識)世上如今半是君¶
　　　謝王連州送海陽圖¶
謝家為郡實風流畫得青山寄楚囚驚起草堂寒氣晚¶
海陽潮水到牀頭¶
<pb:KR4h0140_WYG_477-22b>¶
　　　再謫夷陵題長樂寺¶
當時謫宦向夷陵願得身閒便作僧誰知漸漸因縁重¶
羞見長燃一盞燈¶
　　　譴謫康州先寄弟渤¶
唯将直道信蒼蒼可料無名抵憲章隂隲却應先有謂¶
已交鴻鴈早随陽¶
　　　贈廖道士¶
膏已明煎信矣哉二年人世不歸來庭前為報仙桃樹¶
<pb:KR4h0140_WYG_477-23a>¶
今歲花時好好開¶
　　　山花¶
六出花開赤玉盤當中紅濕耐春寒長安若在五侯宅¶
誰肯将錢買牡丹¶
　　　聽歌¶
颯颯先飛梁上塵朱脣不動翠眉顰願得春風吹更逺¶
直教愁殺滿城人¶
　　　送顔覺赴舉¶
<pb:KR4h0140_WYG_477-23b>¶
顏子将才應四科料量時輩更誰過居然一片荆山玉¶
可怕無人是卞和¶
　　　題五松驛¶
雲木蒼蒼數萬株此中言命的應無人生不得如松樹¶
却遇秦封作大夫¶
　　　湘妃廟¶
斑竹林邊有古祠鳥啼花發盡堪悲當時惆悵同今日¶
南北行人可得知¶
<pb:KR4h0140_WYG_477-24a>¶
　　　贈長安小主人¶
上清真(一作/童)子玉童(一作/真)顔花態嬌羞月思閒仙路迷¶
人應有術桃源不必在深山¶
　　　邠州詞獻髙尚書三首¶
單于都䕶再分疆西引雙旌出帝鄉朝日詔書添戰馬¶
即聞千騎取河湟¶
将家難立是威聲不見多傳衛霍名一自元和平蜀後¶
馬頭行處即長城¶
<pb:KR4h0140_WYG_477-24b>¶
朔方忠義舊來聞盡是邠城父子軍今日兵符歸上将¶
旄頭不用更妖氛¶
　　　游西林寺¶
十地初心在此身水能生月即離塵如今再結林中社¶
可羡當年㑹裏人¶
　　　題白鹿蘭若¶
只去都門十里強竹隂流水遶回廊滿城車馬皆知有¶
毎喚同游盡道忙¶
<pb:KR4h0140_WYG_477-25a>¶
　　　寄趙凖乞湘川山居¶
閒説班超有舊居山横水曲占商於知君不用磻溪石¶
乞取終年獨釣魚¶
　　　曉過函谷闗¶
因韓為趙兩游秦十月冰霜渡孟津縱使鷄鳴遇闗吏¶
不知余也是何人¶
　　　奉和九弟渤見寄絶句¶
忽啓新緘吟近詩詩中韻出碧雲詞且喜陟岡愁已散¶
<pb:KR4h0140_WYG_477-25b>¶
登舟只恨渡江遲¶
　　　贈友人孩子¶
驪龍頷下亦生珠便與人間衆寳殊他時若要追風日¶
須得君家萬里駒¶
　　　奉宣慰使魚十四郎¶
年纔二十衆知名孤鶴儀容徹骨清口傳天語來人世¶
却逐祥雲上玉亰¶
　　　題善光寺¶
<pb:KR4h0140_WYG_477-26a>¶
雲門天竺舊姻縁臨老移家住玉泉早到可中溳南寺¶
免得翻經住幾年¶
　　　題宣化寺道光上人居¶
二十年前不繋身草堂曽與雪為鄰常思和尚當時語¶
衣鉢留将與此人¶
　　　栁枝詞¶
錦池江上栁垂橋風引蟬聲送寂寥不必如絲千萬縷¶
只禁離恨兩三條¶
<pb:KR4h0140_WYG_477-26b>¶
　　　竹枝詞¶
十二山晴花盡開楚宫雙闕對陽臺細腰爭舞君沉醉¶
白日秦兵天下來¶
　　　竹裏¶
竹裏編茅倚石門竹莖疎處見前村閒眠盡日無人到¶
自有春風為掃門¶
　　　失題¶
華表千年一鶴歸丹砂為頂雪為衣泠泠仙語人聽盡¶
<pb:KR4h0140_WYG_477-27a>¶
　却向五雲翻翅飛¶
　¶
　¶
　¶
　¶
　¶
　¶
　¶
<pb:KR4h0140_WYG_477-27b>¶
　¶
　¶
　¶
　¶
　¶
　¶
　¶
御定全唐詩巻四百七十七¶
