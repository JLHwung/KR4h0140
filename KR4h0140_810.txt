# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:05.297315
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百十
<pb:KR4h0140_WYG_810-1a>¶
　欽定四庫全書¶
御定全唐詩巻八百十¶
　　靈澈¶
　靈澈字源澄姓湯氏㑹稽人雲門寺律僧也少從嚴維¶
　學為詩後至呉興與僧皎然遊貞元中皎然薦之包佶¶
　又薦之李紓名振輦下緇流嫉之造飛語激中貴人貶¶
　徙汀州㑹赦歸鄉詩一巻今存十六首¶
　　　　聽鶯歌¶
<pb:KR4h0140_WYG_810-1b>¶
　新鶯傍簷曉更悲孤音清泠囀素枝口邊血出語未盡¶
　豈是怨恨人不知不食枯桑葚不銜苦李花偶然弄樞¶
　機婉轉凌煙霞衆雛飛鳴何跼促自覘游蜂啄枯木𤣥¶
　猨何事朝夜啼白露長在汀洲宿黒鵰黃鶴豈不髙金¶
　籠玉鉤傷羽毛三江七澤去不得風煙日暮生波濤飛¶
　去來莫上髙城頭莫下空園裏城頭鴟鳥拾羶腥空園¶
　燕雀爭泥滓願當結舌含白雲五月六月一聲不可聞¶
　　　　歸湖南作¶
<pb:KR4h0140_WYG_810-2a>¶
山邊水邊待月明暫向人間借路行如今還向山邊去¶
只有湖水無行路¶
　　　初到汀州¶
初放到滄洲前心詎解愁舊交容不拜臨老學梳頭禪¶
室白雲去故山明月秋幾年猶在此北户水南流¶
　　　九月和于使君思上京親故¶
清晨有髙㑹賓從出東方楚俗風煙古汀洲草木凉山¶
情來逺思菊意在重陽心憶華池上從容鴛鷺行¶
<pb:KR4h0140_WYG_810-2b>¶
　　　送道䖍上人㳺方¶
律儀通外學詩思入𤣥闗煙景隨縁到風姿與道閑貫¶
花留淨室呪水度空山誰識浮雲意悠悠天地間¶
　　　送鑒供奉歸蜀寧親¶
林間出定戀庭闈聖主恩深暫許歸雙樹欲辭金錫冷¶
四花猶向玉階飛梁山拂漢分清境蜀雪和煙惹翠微¶
此去不須求綵服紫衣全勝老萊衣¶
　　　天姥岑望天台山¶
<pb:KR4h0140_WYG_810-3a>¶
天台衆峯外華頂當寒空有時半不見崔嵬在雲中¶
　　　逺公墓¶
古墓石稜稜寒雲晩景凝空悲虎溪月不見鴈門僧¶
　　　宿東林寺(一作雲/門雪夜)¶
天寒猛虎叫巖雪(一作/穴)林(一作/松)下無人空有月千年像¶
教今不聞焚香獨為鬼神說¶
　　　簡寂觀¶
古松古柏巖壁間猨攀鶴巢古枝折五月有霜六月寒¶
<pb:KR4h0140_WYG_810-3b>¶
時見山翁來取雪¶
　　　元日觀郭將軍早朝¶
欲曙九衢人更多千條香燭照星河今朝始見金吾貴¶
車馬縱横避玉珂¶
　　　東林寺酬韋丹刺史(韋丹帥洪州時靈澈居廬/山丹與為忘形之契篇什)¶
　　　(倡和月居四五丹寄一詩/寓思歸之意澈荅此詩)¶
年老心閑無外事麻衣草座亦容身相逢盡道休官好¶
林下何曽見一人¶
<pb:KR4h0140_WYG_810-4a>¶
　　　東林寺寄包侍御¶
古殿清隂山木春池邊跂石一觀身誰能來此焚香坐¶
共作罏峯二十人¶
　　　西林寄楊公¶
日日愛山歸巳遲閑閑空度少年時余身定寄林中老¶
心與長松片石期¶
　　　荅徐廣叔四問¶
童子出家無第行隨師乞食遣稱名長沙豈敢論年幾¶
<pb:KR4h0140_WYG_810-4b>¶
絳老惟知甲子生¶
　　　聞李處士亡¶
時時聞說故人死日日自悲隨老身白髪不生應不得¶
青山長在屬何人¶
　　　句¶
松樹有死枝塚上唯莓苔石門無人入古木花不開(道/邊)¶
(古/墳)　緑竹嵗寒在故人衰老多(荅范/校書)　月色靜中見泉¶
聲深處聞(石帆/山)　古觀茅山下諸峯欲曙時真人是黃¶
<pb:KR4h0140_WYG_810-5a>¶
子玉堂生紫芝(題李尊/師堂)　禪門至六祖衣鉢無人得(題/曹)¶
(溪能大師/奬山居)　古墓碑表折荒壠松柏稀(傷古/墓)　秋深知¶
氣正家近覺山寒(登棃嶺/望越中)　山僧不記重陽日因見茱¶
萸憶去年(九/日)　今非古獄下莫向斗邊看(宿延平/懷古)海月¶
生殘夜江春入暮年窗風枯硯水山雨慢琴弦(見雪浪/齋日記)¶
　大易¶
大易公安沙門詩二首¶
　　　湘夫人祠(第三句/缺一字)¶
<pb:KR4h0140_WYG_810-5b>¶
靈祠古木合波颺大江濆未　湘南雨知為何處雲苔¶
痕澀珠履草色妒羅裙妙鼓彤雲瑟羈臣不可聞¶
　　　贈司空拾遺¶
侍臣何事辭雲陛江上微雲(一作/吟)見雪花望閣(一作/闕)未¶
承丹鳯詔掩(一作/開)門空對楚(一作/野)人家陳琳草奏才還¶
在王粲登樓興未賖髙館更容塵外客仍令歸路待(一/作)¶
(奉/)瑶華¶
　法照¶
<pb:KR4h0140_WYG_810-6a>¶
法照大歴貞元間僧詩三首¶
　　　寄錢郎中¶
閉門深樹裏閑足鳥來(一作/為經)過五(一作/駟)馬不復貴一僧¶
誰奈何藥(一作/稻)苖家自有香飯乞時多寄語嬋娟客將¶
心向薜蘿¶
　　　送清江上人¶
越人僧體古清慮洗塵勞一國詩名逺多生律行髙見¶
山援葛藟避世著方袍早晩雲門去儂應逐爾曹(僧伽/闍衣)¶
<pb:KR4h0140_WYG_810-6b>¶
(為方/𫀆)¶
　　　送無著禪師歸新羅¶
萬里歸鄉路隨縁不算程尋山百衲弊過海一杯輕夜¶
宿依雲色晨齋就水聲何年持貝葉却到漢家城¶
　釋泚¶
釋泚大歴時人詩二首¶
　　　游元象泊¶
空水潮色浄澹然湖上心舳艫輕且進汀洲如可尋秋¶
<pb:KR4h0140_WYG_810-7a>¶
風洄泝險落日波濤深寂寞武陵去中流方至今¶
　　　北原别業¶
野外車騎絶古邨桑柘隂流鶯出谷靜春草閉門深學¶
稼農為業忘情道作心因知上皇日鑿井在靈(一作開/松竹)¶
林¶
　龎藴¶
龎藴字道𤣥衡州衡陽縣人貞元初謁石頭遷有省遷¶
問曰子以緇耶素耶藴曰願從所慕遂不剃染世號龎¶
<pb:KR4h0140_WYG_810-7b>¶
居士詩七首¶
　　　雜詩¶
未識龍宫莫說珠識珠言說與君殊空拳只是嬰兒信¶
豈得將來誑老夫¶
萬法從心起心生萬法生法生同日了來去在虛行寄¶
語修道人空生慎勿生如能逹此理不動出深坑¶
極目觀前境寂寞無一人迴頭看後底影亦不隨身¶
神識苟能無罣礙廓周法界等虛空不假坐禪持戒律¶
<pb:KR4h0140_WYG_810-8a>¶
　超然解脫豈勞功¶
　日用事無别惟吾自偶偕頭頭非取舍處處勿張乖朱¶
　紫誰為號青山絶㸃埃神通幷妙用運水及搬柴¶
　十方同聚㑹個個學無為此是選佛場心空及第歸¶
　焰水無魚下底鉤覓魚無處笑君愁可憐谷隱老禪伯¶
　被唾如何見亦羞¶
　¶
　¶
<pb:KR4h0140_WYG_810-8b>¶
　¶
　¶
　¶
　¶
　¶
　¶
　¶
御定全唐詩巻八百十¶
