# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:42.136477
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百二十
<pb:KR4h0140_WYG_220-1a>¶
　欽定四庫全書¶
御定全唐詩巻二百二十¶
　　杜甫¶
　　　　觀打魚歌¶
　緜州江水之(一作/水)東津魴魚鱍鱍色勝銀漁人漾舟沈¶
　大網截江一擁數百鱗衆魚常才盡却棄赤鯉騰出如¶
　有神潛龍無聲老蛟怒回(一作/西)風颯颯吹沙塵饔子左¶
　右揮雙刀膾飛金盤白雪高徐州禿尾(即鱮似魴/而大頭)不足¶
<pb:KR4h0140_WYG_220-1b>¶
　憶(一作/惜)漢隂槎頭逺遁逃魴魚肥美知第一既飽歡娛¶
　亦蕭瑟君不見朝來割素鬐咫尺波濤永相失¶
　　　　又觀打魚¶
　蒼江魚(一作/漁)子清晨集設網提綱萬(一作/取)魚急能者操¶
　舟疾若風撐突波濤挺叉入小魚脱漏不可記(一作/紀)半¶
　死半生猶戢戢大魚傷損皆垂頭屈强泥沙(一作/沙頭)有時¶
　立東津觀魚已再來主人罷鱠還傾杯日暮蛟龍改窟¶
　穴山根鱣鮪隨雲雷干戈兵革鬬未止(一作干戈格/鬬尚未已)鳯¶
<pb:KR4h0140_WYG_220-2a>¶
凰麒麟安在哉吾徒胡為縱此樂暴殄天物聖所哀¶
　　　越王樓歌(太宗子越王貞為緜州刺史/作臺扵州城西北樓在臺上)¶
緜州州府何磊落顯慶年中越王作孤城西北起高樓¶
碧瓦朱甍照城郭樓下長江百丈清山頭落日半輪明¶
君王舊跡今人賞轉見千秋萬古情¶
　　　海棕行(亦椶類但不皮而幹葉菆扵杪一云/波斯棗木無旁枝三五年一著子)¶
左緜公館清江濆海棕一株高入雲龍鱗犀甲相錯落¶
蒼稜白皮十抱文自(一作/但)是衆木亂紛紛海棕焉知身¶
<pb:KR4h0140_WYG_220-2b>¶
出羣移栽北辰不可得時有西域胡僧識¶
　　　姜楚公畫角鷹歌(姜皎上邽人善畫鷹鳥/官至太常封楚國公)¶
楚公畫鷹鷹戴角殺氣森森(一作/如)到幽朔觀者貪愁(一/作)¶
(徒/驚)掣臂(一作/壁)飛畫師不是無心學此鷹寫真在左緜却¶
嗟眞骨遂虚傳梁間燕雀休驚怕亦未摶空上九天¶
　　　相逄歌(一作/從行)贈嚴二别駕(一作嚴别/駕相逄歌)¶
我行入東川十歩一回首成都亂罷氣蕭颯(一作瑟/一作索)浣¶
花草堂亦何有梓中(一作/州)豪俊(一作/貴)大者誰本州從事¶
<pb:KR4h0140_WYG_220-3a>¶
知名久把臂開尊飲我酒酒酣擊劒蛟龍吼烏㡌拂塵¶
青螺(一作/騾)粟紫衣将炙緋衣走銅盤燒蠟光(一作/炎)吐日¶
夜如何其初促䣛黄昏始扣主人門誰謂俄頃(一作/我傾)膠¶
在漆萬事盡付形骸外百年未見(一作/及)歡娛畢神傾意¶
豁真佳士久客多憂今愈疾高視乾坤又可(一作/何)愁一¶
軀(一作/體)交態同(一作/真)悠悠垂老遇君未恨晚似君須向¶
古人求¶
　　　光禄坂(在梓州/銅山縣)行¶
<pb:KR4h0140_WYG_220-3b>¶
山行落日下絶壁西望千山萬山(一作/水)赤樹枝有鳥亂¶
鳴(一作/棲)時暝色無人獨歸客馬驚不憂深谷墜草動只¶
怕長弓射安得更似開元中道路即今多(一作/何)擁隔¶
　　　冬到金華山觀因得故拾遺陳公學堂遺跡(陳/子)¶
　　　(昻射洪人少讀書金華山後節度使李/叔明為立旌徳碑扵山之讀書堂側)¶
涪右衆山内金華紫崔嵬上有蔚藍天垂光抱瓊臺繫¶
舟接絶壁杖策窮縈回四頋俯層巓澹然川谷開雪嶺¶
日色(一作/光)死霜鴻有餘哀焚香玉女跪霧裏仙人來陳¶
<pb:KR4h0140_WYG_220-4a>¶
公讀書堂石柱仄青苔悲風為我起激烈傷雄才¶
　　　陳拾遺故宅(宅在射洪縣東/七里東武山下)¶
拾遺平昔居大屋(一作/宅)尚修椽悠揚(一作/悠)荒山日慘澹¶
(一作/崔崒)故園(一作/國)煙位下曷足傷所貴者聖賢有才繼騷¶
雅哲匠不比肩公生揚馬後名與日月懸同逰英俊人¶
多秉輔佐權彦昭(趙彦昭字奐然甘州人/與郭元振張説相友善)超(一作/趙)玉價¶
郭振起通泉(元振為/通泉尉)到今素璧滑灑翰銀鉤連盛事㑹¶
一時此堂豈千年終古立(一作/占)忠義感遇有遺編¶
<pb:KR4h0140_WYG_220-4b>¶
　　　謁文公上方¶
野寺隱喬木山僧高下居石門日色異絳氣横扶踈窈¶
(一作/窅)窕入風磴長蘆紛卷舒庭前猛虎臥遂得文公廬¶
俯視萬家邑煙塵對階除吾師雨花外不下十年餘長¶
者自布金禪龕只晏如大(一作/火)珠脱玷翳白月(一作/日)當¶
空虚甫也南北人蕪蔓少耘鋤久遭詩酒汚何事忝簪¶
&KR0322;王侯與螻蟻同盡隨丘墟願聞第一義回向心地初¶
金箆刮眼膜價重百車渠無生有汲引兹理儻吹嘘¶
<pb:KR4h0140_WYG_220-5a>¶
　　　奉贈射洪李四丈(明/甫)¶
丈人屋上烏人好烏亦好人生意氣豁不在相逄早南¶
京亂初定所向邑(一作/色)枯槁逰子無根株茅齋付秋草¶
東征下月峽挂席窮海島萬里湏十金妻孥未相保蒼¶
茫風塵際蹭蹬騏驎老志士懐感傷心胸已傾倒¶
　　　早發射洪縣南途中作¶
将老憂貧窶筋力豈能及征途乃(一作後/一作復)侵星得使諸¶
病入鄙人寡道氣在困無獨立俶装逐徒旅達曙(一作/曉)¶
<pb:KR4h0140_WYG_220-5b>¶
凌險澀寒日出霧遲清江轉山急僕夫行不進駑馬若¶
(一作/苦)維縶汀洲稍疏散風景開怏(一作/悁)悒空慰所尚懐¶
終非曩逰集衰顔偶一破勝事難屢(一作/皆空)挹茫然阮籍¶
途更灑楊朱泣¶
　　　通泉驛南去通泉縣十五里山水作¶
溪行衣自濕亭午氣始散冬溫蚊蚋在(一作/集)人逺鳬鴨¶
亂登頓生曾隂欹傾出高岸驛樓衰柳側縣郭輕煙畔¶
一川何綺麗盡目(一作/日)窮壮觀山色逺寂莫江光夕滋¶
<pb:KR4h0140_WYG_220-6a>¶
漫傷(一作/知)時媿孔父去國同王粲我生苦飄零所歴有¶
嗟歎¶
　　　過郭代公故宅(郭元振貴鄉人宅在京師宣/陽里此當是尉通泉時所居)¶
豪俊初未遇其跡或脱略代公尉通泉放意何自若及¶
夫登衮冕直氣森噴薄(一本此下有精魄凛/如在所歴終蕭索)磊落見異¶
人豈伊常情度定策神龍後(先天二年明皇誅太平公/主睿宗御承天門大臣俱)¶
(走匿獨郭元振總兵扈宿禁中事定封代國公/此云神龍盖太平擅寵亂政禍胎在神龍時也)宫中翕¶
清廓俄頃辨尊親指揮存頋託羣公有(一作/見)慙色王室¶
<pb:KR4h0140_WYG_220-6b>¶
無削弱迥出名臣上丹青照臺閣我行得遺跡(一作/址)池¶
館皆疏鑿壮公臨事斷頋歩涕横落(草堂本精魄凛如/在一聨在此下)¶
高詠寶劒篇神交付冥漠(武后索其文/上寳劎篇)¶
　　　觀薛稷少保書畫壁(稷汾隂人工書畫官至太/子少保封晉國公以太平)¶
　　　(公主亂坐/知謀賜死)¶
少保有古風得之陜郊篇(稷秋日還京詩/云驅車越陜郊)惜哉功名忤¶
但見書畫傳我㳺梓州東遺跡涪江邊畫藏青蓮界書¶
入金牓懸仰㸔垂露姿不崩亦不騫鬱鬱三大字(通泉/夀聖)¶
<pb:KR4h0140_WYG_220-7a>¶
(寺聚古堂有薛稷所書/慧普寺三字徑三尺)蛟龍岌相纒又揮西方變發地¶
扶屋椽慘澹壁飛動到今色未填此行疊壮觀郭薛俱¶
才賢不知百載後誰復來通泉¶
　　　通泉縣署屋壁後薛少保畫鶴(稷尤善畫鶴屏/風六扇鶴様自)¶
　　　(稷/始)¶
薛公十一鶴皆寫青田(青田有雙白鶴年年生子長大/便去只餘二老鶴在耳多云神)¶
(仙所/養)真畫色久欲盡蒼然猶出塵低昻各有意磊落如¶
長人佳此志氣逺豈惟粉墨新萬里不以力羣逰森㑹¶
<pb:KR4h0140_WYG_220-7b>¶
神威遲白鳯態非是倉庚鄰高堂未傾覆常(一作/幸)得慰¶
嘉賔曝露牆壁外終嗟風雨頻赤霄有真骨恥飲洿池¶
津冥冥任所往脱略誰能馴¶
　　　陪王侍御同登東山最高頂宴姚通泉晚攜酒¶
　　　泛江(東山在潼/川涪江上)¶
姚公美政誰與儔不減昔時陳太丘邑中上客有柱史¶
多暇日陪驄馬逰東山高頂羅珍羞下頋城郭銷我憂¶
清江白日落欲盡復攜美人登綵舟笛聲憤怨(一作/怒)哀¶
<pb:KR4h0140_WYG_220-8a>¶
中流妙舞逶迤夜未休燈前往往大魚出聽曲低昂如¶
有求三更風起寒浪湧取樂喧呼覺船重滿空星河光¶
破碎四座賔客色不動請公臨深(一作/江)莫相違囘船罷¶
酒上馬歸人生歡㑹豈有極無使霜過(一作/露)霑人衣¶
　　　春日戲題惱郝使君兄(一本無/兄字)¶
使君意(一作/俊)氣凌青霄憶昨歡娛常見招細馬時鳴金¶
騕褭佳人屢出董嬌饒(一作/嬈)東流江水西飛燕可惜春¶
光不相見願擕王趙兩紅顔再騁肌膚如素練通泉百¶
<pb:KR4h0140_WYG_220-8b>¶
里近梓州請(一作/諸)公一來開我愁舞處重㸔花滿面尊¶
前還有錦纒頭¶
　　　短歌行贈王郎司直(草堂本此首編入大歴三/年以詩中仲宣樓頭之句)¶
　　　(宜客荆州/時作也)¶
王郎酒酣拔劒斫地歌莫哀我能拔爾抑塞磊落之竒¶
才豫章翻風白日動鯨魚跋浪滄溟開且脱佩劒(一作/劒佩)¶
休裵囘西得諸侯櫂錦水欲向何門趿(一作/颯)珠履仲宣¶
樓頭春色(一作/已)深青眼高歌望吾子眼中之人吾老矣¶
<pb:KR4h0140_WYG_220-9a>¶
　　　短歌行送祁録事歸合(一作/卭)州因寄蘇使君¶
前者途中一相見人事經年記君面後生相動(一作/勸)何¶
寂寥君有長才不貧賤君今起柁春江流余亦沙邊具¶
小舟幸為達書賢府主江花未盡㑹江樓¶
　　　陪章留後惠義寺餞嘉州崔都督赴州(節度使/朝覲擇)¶
　　　(置留後一人時章/彜為梓州留後)¶
中軍待上客令肅事有恒前驅入寶地祖帳飄金繩南¶
陌(一作/伯)既留歡兹山亦深登清聞樹杪磬逺謁雲端僧¶
<pb:KR4h0140_WYG_220-9b>¶
囘策匪新岸(一作/崖)所攀仍舊藤耳激洞門飈目存寒谷¶
冰出塵閟軌躅畢景遺炎蒸永願坐長夏将衰棲大乗¶
羇旅惜宴㑹艱難懐友朋勞生共幾何離恨兼相仍¶
　　　将適吳楚留别章使君留後兼幕府諸公得栁¶
　　　字¶
我(一作/甫)來入蜀門嵗月亦已久豈惟長兒童自覺成老¶
醜常恐性坦率失身為杯酒近辭痛飲徒折節萬夫(一/作)¶
(人/)後昔如(一作/若)縱壑魚今如喪家狗既無逰方戀行止¶
<pb:KR4h0140_WYG_220-10a>¶
復何有相逄半新故取别隨薄厚不意青草湖扁舟落¶
吾手眷眷章梓州開筵俯高栁樓前出騎馬帳下羅賔¶
友健兒簸紅旗此樂或(一作/幾)難朽日車隱崐崘鳥雀噪¶
户牖波濤未足畏(一作/慰)三峽徒雷吼所憂盜賊多重見¶
衣冠走中原消息斷黄屋今安否終作適荆蠻安排用¶
荘叟隨雲拜東皇挂席上南斗有使即寄書無使長囘¶
首¶
　　　山寺(原注得開字/章留後同逰)¶
<pb:KR4h0140_WYG_220-10b>¶
野寺根(一作/限)石壁諸龕徧崔嵬前佛不復辨百身一莓¶
苔雖(一作/惟)有古殿存世尊亦塵埃如聞龍象泣足令信¶
者哀使君騎紫馬捧擁從西來樹羽静千里臨江久裵¶
囘山僧衣藍縷告訴棟梁摧公為頋(一作/領)賔徒(一作從/一作兵)¶
(從/)咄嗟檀施開吾知多羅樹却倚蓮華臺諸天必歡喜¶
鬼物無嫌猜以兹撫士卒孰曰非周才窮子失淨處(見/法)¶
(華/經)高人憂禍胎嵗晏風破肉荒林寒可迴思量入(一作/人)¶
道苦自哂同嬰孩¶
<pb:KR4h0140_WYG_220-11a>¶
　　　椶拂子¶
椶拂且薄陋豈知身効能不堪代白羽有足除蒼(一作/青)¶
蠅熒熒金錯刀擢擢朱絲繩非獨顔色好亦用(一作/由)顧¶
盼稱吾老抱疾病家貧卧炎蒸咂膚倦撲滅頼爾甘服¶
膺物微世競棄義在誰肎徴三嵗清秋至未敢闕緘縢¶
　　　桃竹杖引贈章留後(竹兼可為/蕈名桃笙)¶
江心(一作/上)蟠石生桃竹蒼波噴浸尺度足斬根削皮如¶
紫玉江妃水仙惜不得梓潼使君(一作/者)開一束滿堂賔¶
<pb:KR4h0140_WYG_220-11b>¶
客皆歎息憐我老病贈兩莖出入爪甲鏗有聲老夫復¶
欲東南征乗濤鼔枻(一作/棹)白帝城路幽必為鬼神奪拔¶
(一作/仗)劒或與蛟龍争重為告曰杖兮杖兮爾之生也甚¶
正直慎勿見水踴躍學變化為龍使我不得爾之扶持¶
滅跡扵君山湖上之青峰噫風塵澒(一作/鴻)洞兮豺虎齩¶
人忽失雙杖兮吾将曷從¶
　　　寄題江外草堂(原注梓州作/寄成都故居)¶
我生性放誕雅欲逃自然嗜酒愛風(一作/修)竹卜居必(一/作)¶
<pb:KR4h0140_WYG_220-12a>¶
(此/)林泉遭亂到蜀江臥疴遣(一作/遺)所便誅茅初一畆廣¶
地方(一作/必)連延經營上元始斷手寶應年敢謀土木麗¶
自覺面勢堅(一作/賢)臺亭(一作/亭臺)隨高下敞豁當清川雖(一/作)¶
(惟/)有㑹心侣數能同釣船干戈未偃息安得酣歌眠蛟¶
龍無定窟黄鵠摩蒼天古來達士志(一作賢/達士)寜受外物¶
牽顧惟魯鈍姿豈識悔吝先偶擕老妻去慘澹凌風煙¶
事跡無固必幽貞媿雙全尚念四小松蔓草易(一作/已)拘¶
纒霜骨不甚長永為鄰里憐¶
<pb:KR4h0140_WYG_220-12b>¶
　　　韋諷録事宅觀曹将軍畫馬圗(一本下有歌字/一本有引字曹)¶
　　　(霸官左武/衞将軍)¶
國初巳來畫鞍馬神妙獨數江都王(江都王緒霍王/元軌子善書畫)将¶
軍得名三(一作/四)十載人間又見真乗黄曾貎先帝照夜¶
白龍池十日飛霹靂内府殷紅馬腦盌(一作/盤)偼伃傳詔¶
才人索盌賜将軍拜舞歸輕紈細綺相追飛(一作/隨)貴戚¶
權門得筆跡始覺屏障生光輝昔日太宗拳毛騧(太宗/六駿)¶
(五曰拳毛騧平/劉黑闥所乗)近時郭家師子花今之新(一作/畫)圖有二¶
<pb:KR4h0140_WYG_220-13a>¶
馬復令識者久歎嗟此皆騎戰一敵萬縞素漠漠開風¶
沙其餘七匹亦殊絶迥若寒空動煙雪霜蹄蹴蹋長楸¶
間馬官厮養森成列可憐九馬(曹将軍九馬圖/後藏薛紹彭家)争神駿¶
顧視清高氣深穏借問苦心愛者誰後有韋諷前支遁¶
憶昔廵幸新豐宫翠華拂天來向東騰驤磊落三萬匹¶
皆與此圖筋骨同自從獻寶朝河宗(用穆天子/西征事)無復射¶
蛟江水中(用漢武/帝事)君不見金粟(明皇泰陵在奉/先縣金粟山)堆前松¶
柏裏龍媒去盡鳥呼風¶
<pb:KR4h0140_WYG_220-13b>¶
　　　送韋諷上閬州録事參軍¶
國歩猶艱難兵革未衰息萬方哀(一作/尚)嗷嗷十載(一作/年)¶
供軍食庶官務割剥不暇憂反側誅求何多門賢者貴¶
為徳(一作賢俊/媿為力)韋生富春秋洞徹有清識操持紀綱地¶
喜見朱絲直當令(一作/因循)豪奪吏自此無顔色必若救瘡¶
痍先應去蟊賊揮淚臨大江高天意悽惻行行樹佳政¶
慰我深相憶¶
　　　丹青引贈曹将軍霸¶
<pb:KR4h0140_WYG_220-14a>¶
将軍魏武之子孫扵今為庶為清門英雄割據雖(一作/皆)¶
巳矣文彩風流猶(一作/今)尚存學書初學衞夫人(衞夫人/名鑠展)¶
(之女李矩妻/學書扵鍾繇)但恨無(一作/未)過王右軍(王羲之學書/扵衞夫人)丹青¶
不知老将至富貴於我如浮雲開元之中(一作/年)常引見¶
承恩數上南薰殿凌煙功臣少顔色将軍下筆開生面¶
(當是/重畫)良相頭上進賢冠猛将腰間大羽箭褒公鄂公(貞/觀)¶
(十七年詔閻立本畫凌煙閣功臣二十四人/鄂國公尉遲敬徳第七褒國公叚志𤣥第十)毛髪動英¶
姿颯爽(一作/颯)來(一作/猶)酣戰先帝天(一作/御)馬玉花驄畫工¶
<pb:KR4h0140_WYG_220-14b>¶
如山貌不同是日牽來赤墀下迥(一作/夐)立閶闔生長風¶
詔謂将軍拂絹素意(一作/法)匠慘澹經營中斯湏九重真¶
龍出一洗萬古凡馬空玉花却在御榻上榻上庭前屹¶
相向(明皇好大馬西域大宛/嵗有獻貢命悉圖其駿)至尊含笑催賜金圉人太¶
僕皆惆悵弟子韓幹(幹大梁人初師曺霸後入供奉令/師陳閎對曰陛下内廐馬乃臣師)¶
(也/)早入室亦能畫馬窮殊相(一作/状)幹惟畫肉不畫骨忍¶
使驊騮氣凋䘮将軍畫(一作/盡)善(一作妙一/作善畫)盖有神必(一/作)¶
(偶/)逢佳士亦寫真即今飄泊干戈際屢貎尋常行路人¶
<pb:KR4h0140_WYG_220-15a>¶
途窮反遭俗眼白世上未有如公貧(一作他富至/今我徒貧)但㸔¶
古來盛名下終日坎&KR0452;纒其身¶
　　　閬州東樓筵奉送十一舅往青城縣得昏字¶
曾城有高樓(一作/㑹)制古丹雘存迢迢百餘尺豁達開四¶
門(東樓在保寜府/治南嘉陵江上)雖有(一作/㑹)車馬客而無人世喧逰目¶
俯大江列筵慰别魂是時秋冬交節往顔色昏天寒鳥¶
獸休(一作/伏)霜露在草根今我送舅氏萬感集清尊豈伊¶
山川間囘首盜賊繁高賢意不暇王命久崩奔臨風欲¶
<pb:KR4h0140_WYG_220-15b>¶
慟哭聲出已復吞¶
　　　嚴氏溪放歌行(溪在閬州/東百餘里)¶
天下甲(一作/兵)馬未盡銷豈免溝壑常漂漂劎南嵗月不¶
可度邊頭公卿仍獨(一作/何其)驕費心姑息是一役肥肉大¶
酒徒相要嗚呼古人已糞土獨覺志士甘漁樵况我飄¶
轉(一作/蓬)無定所終日慽慽忍羇旅秋宿(一作/夜)霜(一作/清)溪¶
素月高喜得與子長夜語東逰西還力實倦從此将身¶
更何許知子松根長茯苓遲暮有意來同煑¶
<pb:KR4h0140_WYG_220-16a>¶
　　　南池(在閬中縣東南/即彭道将魚池)¶
峥嶸巴閬間所向盡山谷安知有蒼池萬頃浸坤軸呀¶
然閬城南枕(一作/控)帶巴江腹芰荷入異縣稉稻共比屋¶
皇天不無意羙利戒止足高田失西成此物頗豐熟清¶
源多衆魚逺岸富喬木獨歎楓香林春時好顔色南有¶
漢王(一作/主)祠(池在漢高/祖廟旁)終朝走巫祝歌舞散靈衣荒哉¶
舊風俗高堂(一作/皇)亦明王魂魄猶正直不應空陂上縹¶
緲親酒食滛祀自古昔非唯一川瀆干戈浩茫茫地僻¶
<pb:KR4h0140_WYG_220-16b>¶
傷極目平生江海(一作/溟渤)興遭亂身局促駐馬問漁舟躊¶
躇慰羈束¶
　　　發閬中¶
前有毒蛇後猛虎溪行盡日無邨塢江風蕭蕭雲拂地¶
山木慘慘天欲雨女病妻憂歸意速(一作/急)秋風錦石誰¶
復(一作/能)數别家三月一得書(一作/書來)避地何時免愁苦¶
　　　寄韓諫議(舊本有注字一云注乃汯之誤韓休/之子汯上元中為諫議大夫此詩為)¶
　　　(李泌隠衡山而作/欲諫議貢薦之也)¶
<pb:KR4h0140_WYG_220-17a>¶
今我不樂思岳陽身欲奮飛病在牀美人娟娟隔秋水¶
濯足洞庭望八荒鴻飛冥冥日月白青楓葉赤天雨(一/作)¶
(飛/)霜玉京羣帝集北斗或騎騏驎翳鳯皇芙蓉旌旗(一/作)¶
(旄/)煙霧樂(一作/落)影動倒景揺瀟湘星宫之君醉瓊漿羽¶
人稀少不在旁似聞昨者(一作/夜)赤松子恐是漢代韓張¶
良昔隨劉氏定長安帷幄未改神慘傷國家成敗吾豈¶
敢色難腥腐餐風(一作/楓)香周南留滯古所(一作/莫)惜南極¶
老人應夀昌美人胡為隔秋水焉得置之貢玉堂¶
<pb:KR4h0140_WYG_220-17b>¶
　　　憶昔二首¶
憶昔先皇(謂肅/宗)廵朔方千乗萬騎入咸陽隂山驕子汗¶
血馬長驅東胡胡走藏鄴城反覆不足怪闗中小兒(李/輔)¶
(國閑廐馬/家小兒)壞紀綱張后不樂上為忙至今今上(謂代/宗)猶¶
撥亂勞身焦思補四方我昔近侍叨奉引出兵(一作/兵出)整¶
肅不可當(一作/忘)為留猛士守未央致使岐雍防西羗犬¶
戎直來坐御牀百官跣足隨天王(程元振數譖郭子儀/遂觧兵柄乾元後數)¶
(年邠鳳西北盡䧟蕃戎/代宗幸陜詩盖指此)願見北地傅介子老儒不用尚¶
<pb:KR4h0140_WYG_220-18a>¶
書郎¶
憶昔開元全盛日小邑猶藏萬家室稻米流脂粟米白¶
公私倉廪俱豐(一作富/一作盈)實九州道路無豺虎(一作/狼)逺行¶
不勞吉日出齊紈魯縞車班班男耕女桑不相失宫中¶
聖人奏雲門天下朋友皆膠漆百餘年間未災變叔孫¶
禮樂蕭何律豈聞一絹直萬錢有田種榖今流血洛陽¶
宫殿燒焚盡宗廟新除狐兔穴傷心不忍問耆舊復恐¶
初從亂離説小臣魯鈍無所能朝廷記識蒙禄秩周宣¶
<pb:KR4h0140_WYG_220-18b>¶
中興望我皇灑血(一作/淚)江漢身(一作/長)衰疾¶
　　　冬狩行(原注時梓州刺史章彛/兼侍御史留後東川)¶
君不見東川節度兵馬雄校獵亦似觀成功夜發猛士¶
三千人清晨合圍歩驟同禽獸已斃十七八殺聲落日¶
囘蒼穹幕前生致九青兕馲駝&KR1041;峞垂𤣥熊東西南北¶
百里間髣髴蹴蹋寒山空有鳥名鸜鵒力不能高飛逐¶
走蓬肉味不足登鼎俎何為見羈虞羅中春蒐冬狩侯¶
(一作/候)得同使君五馬一馬驄(彞兼侍御故/云一馬驄)況今攝行大¶
<pb:KR4h0140_WYG_220-19a>¶
将權號令頗有前賢風飄然時危一老翁十年厭見旌¶
旗紅喜君士卒甚整肅為我囘轡擒西戎草中狐兔盡¶
何益天子不在咸陽宫朝廷雖無幽王禍得不哀痛塵¶
再蒙嗚呼得不哀痛塵再蒙(時代宗幸陜詔徴天下兵/無一人應召者故感激言)¶
(之/)¶
　　　自平¶
自平宫中(一作中宫/一作中官)呂太一(中使吕太乙為市舶/使矯詔募兵作亂)收珠¶
南海千餘日近供生犀翡翠稀復恐征戎(一作/戍)干戈密¶
<pb:KR4h0140_WYG_220-19b>¶
蠻溪豪族小(一作/山)動揺世封刺史非時(一作/常)朝蓬萊殿¶
前(一作/裏)諸主将才如伏波不得驕¶
　　　釋悶¶
四海十年不觧兵犬戎(一作/羊)也復臨咸京失道非關出¶
襄野(黄帝将見大隗/至襄城之野)揚鞭忽是過胡(一作/湖)城(即今蕪湖/晉明帝察)¶
(王敦軍扵湖/在當塗縣)豺狼塞路人斷絶烽火照夜屍縱横天子¶
亦應厭奔走羣公固合思升平但恐誅求不改轍聞道¶
嬖孽能(一作/今)全生江邊老翁錯料事眼暗不見風塵清¶
<pb:KR4h0140_WYG_220-20a>¶
　　　贈别賀蘭銛¶
黄雀飽野粟羣飛動荆榛今君(一作/吾)抱何恨寂莫向時¶
人老驥倦驤首蒼(一作/饑)鷹愁易馴高賢世未識固合嬰¶
飢貧國歩初返正(代宗幸/陜初還)乾坤尚風塵悲歌鬢髪白逺¶
赴湘吳春我戀岷下芋君思千里(千里湖在/溧陽縣)蓴生離與¶
死别自古鼻酸辛¶
　　　别唐十五誡因寄禮部賈侍郎(賈/至)¶
九載一相逢百年能幾何復為萬里别送子山之阿白¶
<pb:KR4h0140_WYG_220-20b>¶
鶴久同林潛魚本同河未知棲集期衰老强高歌歌罷¶
兩悽惻六龍忽蹉跎相視髪皓白況難駐羲和胡星墜¶
燕地漢将仍横戈蕭條四海内人少豺虎多少人慎莫¶
投多虎信所過飢有易子食獸猶畏虞羅子負經濟才¶
天門鬱嵯峨飄颻(一作/飄)適東周來往若(一作/亦)崩波南宫¶
吾故人白馬金盤陀雄筆映千古見賢心靡(一作/匪)他念¶
子善師事嵗寒守舊柯為吾謝賈公病肺臥江沱¶
　　　閬山歌¶
<pb:KR4h0140_WYG_220-21a>¶
閬州城東靈(一作/雪)山白閬州城北玉臺(一作/壺)碧松浮欲¶
盡不盡雲江動将崩未(一作/已)崩石那知根無鬼神㑹已¶
覺氣與嵩華敵中原格鬪且未歸應結茅齋㸔(一作著/一作應)¶
(著茅/齋向)青壁¶
　　　閬水歌¶
嘉陵江色(一作/山)何所似石黛碧玉相因依正憐日破浪¶
花(一作/閬山)出更復春從沙際歸巴童蕩槳攲側過水雞銜¶
魚來去飛閬中勝事可腸斷閬州城南天下稀¶
<pb:KR4h0140_WYG_220-21b>¶
　　　草堂¶
昔我去草堂蠻夷塞成都今我歸草堂成(一作/此)都適無¶
虞請陳初亂時反復乃湏㬰(一作/斯湏)大将赴朝廷羣小起¶
異圖(初嚴武入朝徐知道反/旋為其下李忠厚所殺)中宵斬白馬盟歃氣已麤¶
西取邛南兵北斷劒閣隅布衣數十人亦擁專城居其¶
勢不兩大始聞蕃漢殊西卒却倒戈賊臣互相誅焉知¶
肘腋禍自及梟獍(一作/鏡)徒義士皆痛憤紀綱亂相踰一¶
國實三公萬人欲為魚唱和作威福孰肯(一作/能)辨無辜¶
<pb:KR4h0140_WYG_220-22a>¶
眼前列杻械背後吹笙竽談笑行殺戮濺(一作/流)血滿長¶
衢到今用鉞地風雨聞號呼鬼(一作/人)妾與鬼馬色悲充¶
爾娯國家法令在此又足驚吁賤子且奔走三年望東¶
吳弧矢暗江海難為逰五湖不忍竟舍此復來薙榛蕪¶
入門四松在歩屧萬竹踈舊犬喜我歸低徊入衣裾鄰¶
舍喜我歸酤酒擕胡蘆(一作提/榼壺)大官喜(一作/知)我來遣騎¶
問所湏城郭喜(一作/知)我來賔客隘(一作/溢)村墟天下尚未¶
寜健兒勝腐儒飄颻(一作/飄)風塵際何地置(一作/致)老夫於¶
<pb:KR4h0140_WYG_220-22b>¶
時見(一作/是)疣贅骨髓幸未枯飲啄媿殘生食薇不敢餘¶
　　　四松¶
四松初移時大抵三尺強别來忽三載(一作/嵗)離立如人¶
長㑹㸔根不拔莫計枝凋傷幽色幸(一作/㑹)秀發踈柯亦¶
(一作/已)昂藏所插小藩籬本亦有隄防終然掁撥損得恡¶
(一作/媿)千葉黄敢為故林主黎庶猶未康避賊今始歸春¶
草滿空堂覽物歎衰謝及兹慰淒凉清風為我起灑面¶
若微霜足以(一作/為)送老姿(一作/資)聊待(一作/将)偃盖張我生¶
<pb:KR4h0140_WYG_220-23a>¶
無根帶(一作/蔕)配爾(一作/汝)亦茫茫有情且賦詩事迹可兩¶
(一作/兩可)忘勿矜千載後惨澹蟠穹蒼¶
　　　水檻¶
蒼江多風飈雲雨晝夜飛茅軒駕巨浪焉得不低垂逰¶
子久在外門户無人持高岸尚如(一作/為)谷何傷浮柱欹¶
扶顚有勸誡恐貽識者嗤既殊大厦傾可以一木支臨¶
川視萬里何必闌檻為人生感故物慷慨有餘悲¶
　　　破船¶
<pb:KR4h0140_WYG_220-23b>¶
平生江海心宿昔具扁舟豈惟青溪上日傍柴門逰蒼¶
皇避亂兵緬邈懐舊丘鄰人亦已非野竹獨修修船舷¶
不重扣埋沒已經秋仰㸔西飛翼下媿東逝流故者或¶
可掘新者亦易求所悲數奔竄白屋難久留¶
　　　營屋¶
我有隂江竹能令朱夏寒隂通積水内高入浮雲端甚¶
(一作/如)疑鬼物憑不顧翦伐殘東偏若面勢户牖永可安¶
愛惜已六載兹晨去千竿蕭蕭見白日洶洶開奔湍度¶
<pb:KR4h0140_WYG_220-24a>¶
堂匪華麗養拙異考槃草茅雖薙葺衰疾方少寛洗然¶
順所適此足代加餐寂無斤斧響庶遂憩息歡¶
　　　除草(原注去䕭草也䕭音潛一云即/燖麻一云山韭非大約是惡草)¶
草有害扵人曽何生阻修其毒甚蠭蠆其多彌道周清¶
晨歩前林江色未散&KR0104;芒刺在我眼焉能待高秋霜露¶
(一作/雪)一霑凝(一作/衣)蕙葉亦難留荷鋤先童穉日入仍討¶
求轉致水中央豈無雙釣舟頑根易滋蔓敢使依舊丘¶
自兹(一作/移)藩籬曠更覺松竹幽芟夷不可闕疾惡信如¶
<pb:KR4h0140_WYG_220-24b>¶
讐¶
　　　揚旗(原注二年夏六月成都尹嚴公/置酒公堂觀騎士試新旗幟)¶
江(一作/風)雨颯長夏府中有餘清我公㑹賔客肅肅有異¶
聲初筵閱軍装羅列照廣庭庭空六(一作/四)馬入駊騀揚¶
旗(一作/斾)旌囘囘偃飛盖熠熠迸流星來纒(一作/衝)風飈急¶
去擘山岳傾材歸俯身盡妙取略地平虹霓就掌握舒¶
卷隨人輕三州䧟犬戎(廣徳元年劎南節度高適不/能軍吐蕃䧟松維保三州)但¶
見西嶺青公來練猛士欲奪天邊城此堂不易升庸蜀¶
<pb:KR4h0140_WYG_220-25a>¶
日已寜吾徒且加餐休適蠻與荆¶
　　　太子張舍人遺織成褥段¶
客從西北來遺我翠(一作/細)織成開緘風濤湧中有掉尾¶
鯨逶迤羅水族瑣細不足名客云充君褥承君終宴榮¶
空堂魑魅(一作/魍魎)走高枕形神清領客珍重意顧我非公¶
卿留之懼不祥施之混柴荆服飾定尊卑大哉萬古程¶
今我一賤老裋(一作/短)褐更無營煌煌珠宫物寝處禍所¶
嬰(一作/縈)歎息當路子干戈尚縱横掌握有權柄衣馬自¶
<pb:KR4h0140_WYG_220-25b>¶
(一作/已)肥輕李鼎死岐陽實以驕貴盈來瑱賜自盡氣豪¶
直阻兵皆(一作/昔)聞黄金多坐見悔吝生奈何田舍翁受¶
此厚貺情錦鯨巻還客始覺心和平振我麤席塵媿客¶
茹(一作/飯)藜羮(史稱嚴武累年在蜀肆志逞欲恣行猛政/窮極奢靡甫在幕下此詩特借以諷諭朋)¶
(友責善/之道也)¶
　　　莫相疑行¶
男兒生無所(一作一/生無)成頭皓白牙齒欲落真可惜憶獻¶
三賦蓬萊宫自怪一日聲輝(一作燀/一作烜)赫集賢學士如堵¶
<pb:KR4h0140_WYG_220-26a>¶
　牆觀我落筆中書堂往時文彩動人主此(一作/今)日飢寒¶
　趨路旁晚将末契託(一作/節契)年少當面輸(一作/論)心背面笑¶
　寄謝悠悠世上兒不(一作/莫)争好惡莫相疑¶
　　　　别蔡十四著作¶
　賈生慟哭後寥落無其人安知蔡夫子高義邁等倫獻¶
　書謁皇帝志已清風塵流涕灑丹極萬乗為酸辛天地¶
　則創痍朝廷當(一作/多)正臣異才復間出周道日惟新使¶
　蜀見知已别顔始一伸主人薨城府(謂嚴/武)扶櫬歸咸秦¶
<pb:KR4h0140_WYG_220-26b>¶
　巴道此相逢㑹我病江濵憶念鳳翔郡聚散俄十春我¶
　衰不足道但願子意(一作/音)陳稍令社稷安自契魚水親¶
　我雖消渴甚敢㤀帝力勤尚思未朽骨復覩耕桑民積¶
　水駕三峽浮龍倚長津(一作/輪囷)揚舲洪濤間仗子濟物身¶
　鞍馬下秦塞王城通北辰𤣥甲聚不散兵久食恐貧窮¶
　谷無粟帛使者來相因若憑(一作/逢)南轅吏(一作/使)書札到¶
　天垠¶
御定全唐詩巻二百二十¶
