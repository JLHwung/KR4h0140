# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.605593
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百十四
<pb:KR4h0140_WYG_114-1a>¶
　欽定四庫全書¶
御定全唐詩巻一百十四¶
　　包融¶
　包融潤州人(一云湖/州人)開元初與賀知章張旭張若虚皆¶
　有名號吴中四士張九齡引為懐州司馬遷集賢直學¶
　士大理司直子何佶世稱二包各有集融詩今存八首¶
　(按唐藝文志融與儲光羲皆延陵人曲阿有餘杭尉丁/先芝緱氏主簿蔡隠丘監察御史蔡希周渭南尉蔡希)¶
　(寂䖏士張彦雄張潮校書郎張翬吏部常選周瑀長洲/尉談戭句容有王府叅軍殷遥硖石主簿樊晃横陽主)¶
<pb:KR4h0140_WYG_114-1b>¶
　(簿沈如筠江寜有右拾遺孫䖏𤣥䖏士徐延夀丹徒有/江都主簿馬侹武進尉申堂構十八人皆有詩名殷璠)¶
　(彚為丹陽集今存者包融以下十五人儲光/羲别見張彦雄馬侹無考申堂構止存句)¶
　　　　登翅頭山題儼公石壁¶
　晨登翅頭山山曛黄霧起却瞻迷向背直下失城市暾¶
　日銜東郊朝光生邑里掃除諸煙氛照出衆樓雉青為¶
　洞庭山白是太湖水蒼茫逺郊樹倐忽不相似萬象以¶
　區别森然共盈几坐令開心胸漸覺落塵滓北巖千餘¶
　仞結廬誰家子願陪中峰遊朝暮白雲裏¶
<pb:KR4h0140_WYG_114-2a>¶
　　　阮公嘯臺¶
荒臺森荆杞蒙籠無上路傳是古人跡阮公長嘯䖏至¶
今清風来時時動林樹逝者共已逺升攀想遺趣静然¶
荒榛門乆之若有悟靈光未歇滅千載知仰慕¶
　　　酬忠公林亭¶
江外有真隠寂居嵗已侵結廬近西術種樹乆成隂人¶
迹乍及戸車聲遥隔林自言觧塵事咫尺能輜塵為道¶
豈廬霍㑹静由吾心方秋院木落仰望日蕭森持我興¶
<pb:KR4h0140_WYG_114-2b>¶
来趣采菊行相尋塵念到門盡逺情對君深一談入理¶
窟再索破幽襟安得山中信致書移尚禽¶
　　　送國子張主簿¶
湖岸䌫初觧鶯啼别離䖏遥見舟中人時時一迴顧坐¶
悲芳嵗晩花落青軒樹春夢随我心悠揚逐君去¶
　　　和陳校書省中翫雪¶
芸閣朝来雪飄颻正滿空褰開明月下校理落花中色¶
向懐鉛白光因翰簡融能令草𤣥者迴思入流風¶
<pb:KR4h0140_WYG_114-3a>¶
　　　和崔㑹稽詠王兵曹㕔前湧泉勢城中字¶
茂徳来徴應流泉入詠歌含靈符上善作字表中和有¶
草恒垂露無風欲偃波為看人共水清白定誰多¶
　　　賦得岸花臨水發¶
笑笑傍溪花叢叢逐岸斜朝開川上日夜發浦中霞照¶
灼如臨鏡䒠茸勝浣紗春来武陵道幾樹落仙家¶
　　　武陵桃源送人¶
武陵川徑入幽遐中有雞犬秦人家先時見者為誰耶¶
<pb:KR4h0140_WYG_114-3b>¶
源水今流桃復花¶
　丁仙芝(仙一/作先)¶
丁仙芝曲阿人登開元進士第為餘杭尉詩十四首¶
　　　和薦福寺英公新搆禪堂¶
上人乆棄世中道自忘筌寂照出群有了心清衆縁所¶
以於此地築館開青蓮果藥羅砌下烟虹垂戸前咒中¶
灑甘露指䖏流香泉禪逺目無事體清宵不眠枳聞廬¶
山法松入漢陽禪一枕西山外虚舟常浩然¶
<pb:KR4h0140_WYG_114-4a>¶
　　　贈朱中書¶
十年種田濵五湖十年遭澇盡為蕪頻年井稅常不足¶
今年緡錢誰為輸東鄰轉榖五之利西鄰販繒日已貴¶
而我守道不遷業誰能肯敢效此事紫㣲侍郎白虎殿¶
出入通籍迴天眷晨趨綵筆柏梁篇晝出雕盤大官膳¶
㑹應憐爾居素約可即長年守貧賤¶
　　　戲贈姚侍御¶
繁霜暁幕鳴桕烏待子獸炭然金爐重門啟鎖紫髯胡¶
<pb:KR4h0140_WYG_114-4b>¶
新披驄馬隴西駒頭戴獬豸急晨趨明光殿前見天子¶
今日應彈佞倖夫¶
　　　餘杭醉歌贈吴山人¶
曉幕紅襟燕春城白項烏只来梁上語不向府中趨城¶
頭坎坎鼔聲曙滿庭新種櫻桃樹桃花昨夜撩亂開當¶
軒發色映樓臺十千兊得餘杭酒二月春城長命杯酒¶
後留君待明月還將明月送君回¶
　　　京中守嵗¶
<pb:KR4h0140_WYG_114-5a>¶
守嵗多然燭通宵莫掩扉客愁當暗滿春色向明歸玉¶
斗廵初匝銀河落漸㣲開正獻嵗酒千里間庭闈¶
　　　渡揚子江¶
桂檝中流望空波两畔明林開揚子驛山出潤州城海¶
盡邊隂静江寒朔吹生更聞風葉下淅瀝度秋聲¶
　　　長寜公主舊山池¶
平陽舊池館寂寞使人愁座卷流黄簟簾垂白玉鉤庭¶
閒花自落門閉水空流追想吹簫䖏應随仙鶴(一作/騎)遊¶
<pb:KR4h0140_WYG_114-5b>¶
　　　剡谿館聞笛¶
夜乆聞𦍑笛寥寥虚客堂山空響不散谿静曲宜長草¶
木生邊氣城池泛(一作/逗)夕凉虚然異風出髣髴宿平陽¶
　　　越裳貢白雉(一作孫/昌𦙍詩)¶
聖哲承(一作/符)休運伊䕫列上台覃恩丹徼逺入貢素翬¶
来北闕欣初見南枝顧未廻歛容殘雪净矯翼片雲開¶
馴擾將無懼翻飛幸不猜(一作/莫猜)甘從上林(一作/苑)裏飲啄¶
自徘徊¶
<pb:KR4h0140_WYG_114-6a>¶
　　　江南曲五首¶
長干斜路北近浦是兒家有意来相訪明朝出浣紗¶
發向横塘口船開值急流知郎舊時意且請攏船頭¶
昨暝逗南陵風聲波浪阻入浦不逄人歸家誰信汝¶
未曉已成妝乗潮去茫茫因從京口渡使報邵陵王¶
始下芙蓉樓言發瑯琊㟁急為打船開惡許傍人見¶
　　　句¶
窮花常閉戸秋城聞搗衣　樹迴早秋色川長遲落暉¶
<pb:KR4h0140_WYG_114-6b>¶
(見吟窗/雜録)¶
　蔡隠丘¶
蔡隠丘曲阿人緱氏主簿善書詩一首¶
　　　石橋琪樹(文苑作蔡隠石萬首/絶句作僧隠丘詩)¶
山上天將近人間路漸遥誰當雲裏見知欲渡仙橋¶
　　　句¶
整巾千嶂聳曵履百泉鳴¶
　蔡希周¶
<pb:KR4h0140_WYG_114-7a>¶
蔡希周曲阿人監察御史詩一首¶
　　　奉和扈從温泉宫承恩賜浴¶
天行雲從指驪宫浴日餘波錫詔同綵殿氤氲擁香溜¶
紗窗宛轉閉和風来將蘭氣衝皇澤去引星文捧碧空¶
自憐遇坎便能止願托仙槎路未通¶
　蔡希寂¶
蔡希寂曲阿人希周弟為渭南尉(一云濟南人官/至金部郎中)詩五¶
首¶
<pb:KR4h0140_WYG_114-7b>¶
　　　同家兄題渭南王公别業¶
好閒知在家退跡何必深不出人境外蕭條江海心軒¶
車自来徃空名(一作/石)對清隂川涘將釣玉鄉亭期散金¶
素暉射流瀨翠色綿森林曽為詩書癖寜惟耕稼任吾¶
兄許㣲尚枉道来相尋朝慶老莱服夕閒安道琴文章¶
遥頌羙寤寐増所欽既鬱蒼生望明時豈陸沉¶
　　　登福先寺上方然公禪室¶
名都標佛刹梵構臨河干舉目上方峻森森青翠攅歩¶
<pb:KR4h0140_WYG_114-8a>¶
登諸刼盡忽造浮雲端當暑敞扃闥却嫌絺綌寒禪房¶
最髙頂静者殊閒安疎雨向空城數峰簾外盤午鐘振¶
衣坐招我同一餐真味雜飴露衆香唯茝蘭晚来恣偃¶
俛茶果仍留歡¶
　　　陕中作¶
西别秦關近東行陕服長川原餘讓畔歌吹憶遺棠河¶
水流城下山雲起路傍更憐棲泊䖏池館繞林篁¶
　　　洛陽客舎逄祖詠留宴¶
<pb:KR4h0140_WYG_114-8b>¶
緜緜鐘漏洛陽城客舎貧居絶送迎逄君貰酒因成醉¶
醉後焉知世上情¶
　　　贈張敬微(敬一/作鏡)¶
大河東北望桃林雜樹冥冥結翠隂不知君作神仙尉¶
特訝行来雲霧深¶
　張潮(一作/朝)¶
張潮曲阿人大厯中䖏士詩五首¶
　　　江風行(一作長/干行)¶
<pb:KR4h0140_WYG_114-9a>¶
壻貧如珠玉壻富如埃塵貧時不忘舊富日(一作/貴)多寵¶
新妾本富家女與君為偶匹恵(一作/念)好(一作/汝)一何深中¶
門不曽出妾有繡衣裳葳蕤金縷光念君貧且(一作/與)賤¶
易此從逺方逺方三千里思君心未已(一作三千路役/思發竟悔不已)¶
日暮情更来空望去時水孟夏麥始秀江上多南風商¶
賈歸欲盡君今尚(一作/向)巴東巴東有巫山窈窕神女顔¶
常恐遊此方(一作/山)果然不知還¶
　　　襄陽行¶
<pb:KR4h0140_WYG_114-9b>¶
玉盤轉明珠君心無定凖昨見襄陽客剰說襄陽好無¶
盡襄漢水峴山垂漢水東流風北吹只言一世長嬌寵¶
那悟今朝(一作/夕)見别離君渡清𦍑渚知人獨不語妾見¶
鳥(一作/木)棲林憶君相思深莫作雲間鴻離聲顧儔侣尚¶
如匣中劒分形㑹同䖏是君婦識君情怨君恨君為此¶
行下牀一宿不可保况乃萬里襄陽城襄陽傳近大堤¶
北君到襄陽莫回(一作/迷)惑大堤諸女兒憐錢不憐徳¶
　　　采蓮詞¶
<pb:KR4h0140_WYG_114-10a>¶
朝出沙頭日正紅晚来雲起半江中賴逄鄰女曽相識¶
並著蓮舟不畏風¶
　　　江南行¶
茨(一作/茈)菰葉爛别西灣蓮子花開(一作/新)猶未還妾夢不¶
離江水上(一作/上水)人傳郎在鳯凰山¶
　　　長干行(一作李白詩/一作李益詩)¶
憶昔深閨裏烟塵不曽識嫁與長千人沙頭候風色五¶
月南風興思君下巴(一作/江)陵八月西風起想君發揚子¶
<pb:KR4h0140_WYG_114-10b>¶
去来(一作/時)悲如何見少離别多湘潭幾日到妾夢越(一/作)¶
(常/)風波昨夜狂風度吹折江頭樹淼淼暗無邊行人在¶
何䖏北客真(一作/至)三公朱衣滿江中薄(一作/日)暮来投宿¶
數朝不肯東(今夲無以/上四句)好乗浮雲驄佳期蘭渚東鴛鴦¶
緑浦上翡翠錦屏中自憐十五餘顔色桃花紅那作商¶
人婦愁水復愁風¶
　　　句¶
寒林苞晩橘風絮露垂楊(紀事詩又見/周瑀  中)¶
<pb:KR4h0140_WYG_114-11a>¶
　張翬(一作/暈)¶
張翬曲阿人開元二十三年進士為蕭頴士同年生官¶
校書郎詩二首¶
　　　遊(一作/題)棲霞寺¶
躋險入幽林翠㣲含竹殿泉聲無休歇山色時隠見潮¶
来雜風雨梅落成霜霰一從方外遊頓覺塵心變¶
　　　絶句¶
茫茫煙水上日暮隂雲飛孤坐正愁緒湖南誰𢷬衣¶
<pb:KR4h0140_WYG_114-11b>¶
　周瑀¶
周瑀曲阿人吏部常選詩三首¶
　　　潘司馬别業¶
門對青山近汀牽緑草長寒深包(一作/抱)晚橘風𦂳落垂¶
楊湖畔聞漁唱天邊數雁行蕭然有髙士清思滿書堂¶
　　　送潘三入京¶
故人嗟此别相送出烟坰栁色分官路荷香入水亭離¶
歌未盡曲酌酒共忘形把手河橋上孤山日暮青¶
<pb:KR4h0140_WYG_114-12a>¶
　　　臨川山行¶
朝見青山雪暮見青山雲雲山無斷絶秋思日紛紛¶
　談戭¶
談戭曲阿人長洲尉詩一首¶
　　　清谿館作¶
指途清谿裏左右惟深林雲蔽望鄉䖏雨愁為客心遇¶
人多物役聼鳥時幽音何必滄浪水庶兹浣塵襟¶
　　　句¶
<pb:KR4h0140_WYG_114-12b>¶
清清江潭樹日夕増所思¶
　殷遥¶
殷遥句容人天寳間忠王府曹叅軍詩五首¶
　　　塞上¶
萬里隤城在三邊虜氣衰沙填孤嶂角燒斷故關碑馬¶
色經寒惨鵰聲帶晚悲將軍正閒暇留客換歌辭¶
　　　送友人下第歸省(一作劉/得仁詩)¶
君此卜行日髙堂應夢歸莫將和氏淚滴著老莱衣嶽¶
<pb:KR4h0140_WYG_114-13a>¶
雨連河細田禽出麥飛到家調膳後吟好送斜暉¶
　　　送杜士瞻楚州覲省¶
風流與才思俱似晉時人淮月歸心促江花入興新雲¶
深滄海暮栁暗白門春共道官猶小憐君孝養親¶
　　　友人山亭¶
故人雖(一作/從)薄宦徃徃渉清溪鑿牖對山月褰裳拂澗¶
霓遊魚逆水上宿鳥向風棲一見桃花發能令秦漢迷¶
　　　春晩山行(一無春/晚二字)¶
<pb:KR4h0140_WYG_114-13b>¶
寂歴青山晚山行趣不稀野花成(一作/垂)子落江燕引雛¶
飛暗草薫苔徑(一作/渚)晴楊掃(一作/拂)石磯俗人猶語此余¶
亦轉忘歸¶
　沈如筠¶
沈如筠句容人横陽主簿詩四首¶
　　　寄張徴古¶
寂歴逺山意㣲冥半空碧緑蘿無冬春彩雲竟朝夕張¶
子海内竒乆(一作/耐)為巖中客聖君當(一作/勞)夢想安得老¶
<pb:KR4h0140_WYG_114-14a>¶
松石¶
　　　閨怨二首¶
鴈盡書難寄愁多夢不成願随孤月影流照伏波營¶
隴底嗟長别流襟一慟君何言幽咽所更作死生分¶
　　　寄天台司馬道士¶
河洲花艶爚庭樹光彩蒨白雲天台山可思不可見¶
　　　句¶
思酸寒鴈斷淅瀝秋樹空　漁陽燕舊都羙女花不如¶
<pb:KR4h0140_WYG_114-14b>¶
(見吟窗/雜録)¶
　孫䖏𤣥(一作/立)¶
孫䖏𤣥江寜人則天長安中官左拾遺神龍初論時事¶
不合歸里開元初薦不起詩二首¶
　　　詠黄鶯(一作鄭愔詩/又作鄭縉)¶
欲囀聲猶澁將飛羽未調髙風不借便何䖏得遷喬¶
　　　失題¶
漢家輕壯士無狀殺彭王一遇風塵起令誰守四方¶
<pb:KR4h0140_WYG_114-15a>¶
　　　句¶
殘花與露落堕葉随風翻　日側南澗幽風凝北林暮¶
　徐延夀(徐一/作余)¶
徐延夀江寜人開元間䖏士詩三首¶
　　　折楊栁¶
大道連國門東西種楊栁葳蕤君不見嫋娜垂来乆縁¶
枝棲暝禽雄去雌獨吟餘花怨春盡㣲月起秋隂坐望¶
窗中蝶起攀枝上葉好風吹長條婀娜何如妾妾見栁¶
<pb:KR4h0140_WYG_114-15b>¶
園新髙樓四五春莫吹胡塞(一作/笳)曲愁殺隴頭人¶
　　　南州行¶
揺艇至南國國門連大江中洲西(一作/兩)邊㟁數歩一垂¶
楊金釧越溪女羅衣胡粉香織縑春巻幔采蕨暝提筐¶
弄瑟嬌垂幌迎人笑下堂河頭浣衣䖏無數紫鴛鴦¶
　　　人日剪綵¶
閨婦持刀坐自憐裁剪新葉催情綴色花寄手成春帖¶
燕留妝戸黏雞待餉人擎来問夫壻何䖏不如真¶
<pb:KR4h0140_WYG_114-16a>¶
　　樊晃(一作/光)¶
　樊晃句容人硖石主簿詩一首¶
　　　　南中感懐¶
　南路蹉跎客未回常嗟物候暗相催四時不變江頭草¶
　十月先開嶺上梅¶
　　　　句¶
　巧裁蟬鬢畏風吹畫作蛾眉恐人妒¶
　¶
<pb:KR4h0140_WYG_114-16b>¶
　¶
　¶
　¶
　¶
　¶
　¶
　¶
御定全唐詩卷一百十四¶
