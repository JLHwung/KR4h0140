# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:46.495850
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百七十一
<pb:KR4h0140_WYG_371-1a>¶
　欽定四庫全書¶
御定全唐詩巻三百七十一¶
　　呂温¶
　　　　吐蕃别(一作/列)館月夜¶
　三五窮荒月還應照北堂廻身向暗卧不忍見圓光¶
　　　　望思臺作¶
　浸潤成宮蠱蒼黄弄父兵人情疑始變天性感還生宇¶
　縣猶能洽閨門詎不平空令千載後悽愴望思名¶
<pb:KR4h0140_WYG_371-1b>¶
　　　　孟冬蒲津闗河亭作¶
　息駕非窮途未濟豈迷津獨立大河上北風來吹人雪¶
　霜自兹始草木當更新嚴冬不肅殺何以見陽春¶
　　　　鞏路感懷¶
　馬嘶白日暮劒鳴秋氣來我心浩(一作/𦕈)無際河上空徘¶
　徊¶
　　　　題梁宣帝陵二首¶
　即讐終自翦覆國豈為雄假號孤城裏何殊(一作/如)在甬¶
<pb:KR4h0140_WYG_371-2a>¶
東¶
祀夏功何薄尊周義不成凄凉庾信賦千載共傷情¶
　　　岳陽懷古¶
晨飈發荆州落日到巴丘方知刳剡利可接鬼神遊二¶
湖豁南寖九𣲖駛東流襟帶三千里盡在岳陽樓憶昔¶
鬭羣雄此焉争上游吳昌屯虎旅晋盛騖龍舟宋齊紛¶
禍難梁陳成冦讐鐘鼓長震耀魚龍不得休風雪一蕭¶
散功業忽如浮今日時無事空江滿白鷗¶
<pb:KR4h0140_WYG_371-2b>¶
　　　道州途中即事¶
零桂佳山水榮陽舊自(一作/日)同經途看不暇遇境說難¶
窮疊嶂青時合澄湘漫處空舟移明鏡裡路入畫屛中¶
巖壑千家接松蘿一徑通漁煙(一作/燈)生縹緲犬吠隔籠¶
䓤戲鳥留餘翠幽花恡(一作/悦)晩紅光翻沙瀬日香散橘¶
園風信羙非吾土分憂屬賤躬守愚資地僻䘏隱望年¶
豐且保心能静那求政必工課終如免戾歸飬洛城東¶
　　　登少陵原望秦中諸川太原王至徳妙用(一本/無用)¶
<pb:KR4h0140_WYG_371-3a>¶
　　　(字/)有水術因用感歎¶
少陵最髙處曠望極秋空君山噴清源脉散秦川中荷¶
鍤自(一作/動)成(一作/成雲)雨由來非鬼工如何盛明代委棄傷¶
豳風涇㶚徒絡繹漆沮虚㑹同東流滔滔去沃野飛秋¶
蓬大禹平水土吾人得其宗發機迴地勢運思與天通¶
早欲獻竒䇿豐財叙西戎豈知年三十未識大明宮卷¶
爾出岫雲追吾入冥鴻無為學驚俗狂醉哭途窮¶
　　　奉敕祭南嶽十四韻¶
<pb:KR4h0140_WYG_371-3b>¶
皇家禮赤帝謬獲司風域致齋紫蓋下宿設祝融側鳴¶
澗驚宵寐清猿逓時刻澡潔事夙興簪佩思盡(一作/晝)飾¶
危壇象嶽趾秘殿翹翬翼登拜不遑願(一作/顧)酌獻皆累¶
息贊道儀匪繁祝史詞甚直忽覺心魂悸如有精靈逼¶
漠漠雲氣生森森杉栢黒風吹虚簫韻露洗寒玉色寂¶
寞有至公馨香在明徳禮成謝邑吏駕言歸郡職憩桑¶
訪蠶事遵疇課農力所願風雨時迴首瞻南極¶
　　　經河源軍漢邨作¶
<pb:KR4h0140_WYG_371-4a>¶
行行忽到舊河源城外千家作漢村樵採未侵征虜墓¶
耕耘猶就破羌屯金湯天險長全設伏臘華風亦暗存¶
暫駐單車空下淚有心無力復何言¶
　　　題河州赤岸橋¶
左南橋上見河州遺老相依赤岸頭匝塞歌鐘(一作/中)受¶
恩者誰憐被髮哭東流¶
　　　題陽人城¶
忠驅義感即風雷誰道南方乏武才天下起兵誅董卓¶
<pb:KR4h0140_WYG_371-4b>¶
長沙子弟最先來¶
　　　晋王龍驤墓¶
虎旗龍艦順長(一作/天)風坐引全吳入掌中孫皓小兒何¶
足取便令千載笑爭功¶
　　　題石勒城二首¶
長驅到處積人頭大斾連營壓上游建業烏棲何足問¶
慨然歸去王中州¶
天生傑異固難馴應變摧枯若有神夷甫自能疑倚嘯¶
<pb:KR4h0140_WYG_371-5a>¶
忍將虛誕誤時(一作/吳)人¶
　　　劉郎浦口號¶
吳蜀成婚此水潯明珠歩障幄黄金誰將一女輕天下¶
欲換劉郎鼎峙心¶
　　　自江華之衡陽途中作¶
孤棹遲遲悵有違沿湘數日逗晴暉人生隨分為憂喜¶
迴雁峰南是北歸¶
　　　吐蕃别(一作/列)館送楊七録事先歸¶
<pb:KR4h0140_WYG_371-5b>¶
愁雲重拂地飛雪亂遥程莫慮前山暗歸人正眼(一作/眼自)¶
明¶
　　　奉送范司空赴朔方(得游/字)¶
築壇登上將膝席委前籌虜滅南侵跡朝分北顧憂抗¶
旌迴廣漠撫劒動旄頭坐見黄雲暮行看白草秋山横¶
舊秦塞河繞古靈州戍(一作/善)守如無(一作兵家/又作知兵)事惟應¶
獵騎遊¶
　　　送文暢上人東遊¶
<pb:KR4h0140_WYG_371-6a>¶
隨緣聊振錫髙歩出東城水止(一作/月上)無恒地雲行不計¶
程到時為彼岸過處即前生今日臨岐别吾徒自有情¶
　　　喜儉北至送宗禮南行¶
洞庭舟始泊桂江帆又開魂從㑹處斷愁向笑中來惝¶
怳看殘景殷勤祝此盃衡陽刷羽待成取一行迴¶
　　　送段九秀才歸澧州¶
湘南孤白芷幽託在清潯豈有(一作/在)馨香發空勞知處¶
深推賢路已隔賑乏力不(一作/弗)任慙我一言分貞君千¶
<pb:KR4h0140_WYG_371-6b>¶
里心寸義薄聯組片誠敵兼金方期踐氷雪無使弱思¶
侵¶
　　　衡州送李十一兵曹赴浙東¶
慷慨視别劒淒清(一作/凉)泛離琴前程楚塞斷此恨(一作/别一)¶
(作别/恨)洞庭深文字已乆廢循良非所任期君碧雲上千¶
里一揚音¶
　　　臨洮送袁七書記歸朝(時袁生作僧蕃/人呼為袁師)¶
憶年十五在江湄聞說平凉且半疑豈料殷勤洮水上¶
<pb:KR4h0140_WYG_371-7a>¶
却將家(一作/歸)信託(一作/寄)袁師¶
　　　江陵酒中畱别坐客¶
尋常縱恣倚青春不契心期便不親今日煙波九疑去¶
相逢盡是眼中人¶
　　　道州酬送何山人之容州¶
匣有青萍筒(一作/笥)有書何門不可曳長裾應湏定取眞¶
知者遣對明君說子虚¶
　　　道州送戴簡處士往賀州謁楊侍郎¶
<pb:KR4h0140_WYG_371-7b>¶
羸馬孤童鳥道微三千客散獨南歸山公念舊偏知我¶
今日因君淚滿衣¶
　　　春日遊郭駙馬大安亭子¶
戚里容閒客山泉若化成寄遊芳徑好借賞彩船輕春¶
至花常滿年多水更清此中如傳舎但自立功名¶
　　　楚州追制後舎弟直(一作/在)長安縣失囚花下共¶
　　　飲¶
天子収郡印京兆責獄囚狂兄與狂弟不觧對花愁¶
<pb:KR4h0140_WYG_371-8a>¶
　　　衡州嵗前遊合江亭見山櫻蕊未折因賦含彩¶
　　　恡驚春¶
山櫻先春發紅蕊滿霜枝幽處竟誰見芳心空自知似¶
奪朝日照疑畏煖風吹欲問含彩意恐驚輕薄兒¶
　　　衡州登樓望南館臨水花呈房戴段李諸公¶
夭桃臨方塘暮色堪秋思託根豈求潤照影非自媚罥¶
挂青栁絲零落緑錢地佳期竟(一作/意)何許時有幽禽至¶
　　　合江亭檻前多高竹不見逺岸花客命翦之感¶
<pb:KR4h0140_WYG_371-8b>¶
　　　而成咏¶
吉凶豈前卜人事何翻覆緣看數日花却翦凌霜竹常¶
言契君操今乃妨衆目自古病當門誰言出幽獨¶
　　　道州春遊歐陽家林亭¶
道州城北歐陽家去郭一里占煙霞主人雖朴甚有思¶
觧留滿地紅桃花桃花成泥不湏掃明朝更訪桃源老¶
政成興足告即(一作即告/一作則告)歸門前便是家山道¶
　　　衡州早春偶遊黄溪口號¶
<pb:KR4h0140_WYG_371-9a>¶
偶尋黄溪日欲没早梅未盡山櫻發無事江城閉此身¶
不得坐待花間月¶
　　　衡州夜後把火看花留客¶
紅芳暗(一作/暖)落碧池頭把火遥看且(一作/更)少留半夜忽¶
然風更起明朝不復上南樓¶
　　　夜後把火看花南園招李十一兵曹不至呈座¶
　　　上諸公¶
夭桃紅燭正相鮮傲吏閒齋困獨眠應是夢中飛作蝶¶
<pb:KR4h0140_WYG_371-9b>¶
悠揚只在此花前¶
　　　順宗至徳大聖大安孝皇帝挽歌詞三首¶
遐視輕神寳傳歸屬聖猷堯功終有待文徳本無憂坐¶
受朝汾水行看告岱丘那知鼎成後龍馭弗淹留¶
監撫垂三紀聲徽洽萬方禮因馳道著明自墾田彰積¶
漸承鴻業從容守太康更留園寢詔恭聼有餘芳¶
早秋同軌至晨斾露華滋挽度千夫咽笳凝六馬遲劒¶
悲長閉日衣望出遊時風起西陵樹淒凉滿孝思¶
<pb:KR4h0140_WYG_371-10a>¶
　　　詠蜀客石琹枕¶
可憐他山石幾度(一作/嵗)負貞堅推遷强為用彫斵傷自¶
然文含巴江浪色起青城煙更聞餘玉聲時入朱絲弦¶
　　　河南府試贖帖賦得鄉飲酒詩¶
酌言修舊典刈楚始登堂百拜賔儀盡三終樂奏長想¶
同鶯出谷看似雁成行禮罷知何適隨雲入帝鄉¶
　　　賦得失羣鶴¶
杳杳冲天鶴風排勢暫違有心長自負無伴可相依萬¶
<pb:KR4h0140_WYG_371-10b>¶
里寜辭逺三山詎憶歸但令毛羽在何處不翻飛¶
　　　道州南樓換柱¶
鴻災起無朕有見非前知蟻入不足恤柱傾何可追良¶
工操斤斧沉吟方在斯殫材事朽廢曷若新宏規¶
　　　道州北池放鵝¶
我非好鵝癖爾乏鳴雁姿安得免沸鼎澹然遊清池見¶
生不忍食深情固在斯能自逺飛去無念稻粱為¶
　　　迴風有懐¶
<pb:KR4h0140_WYG_371-11a>¶
銀宮翠島煙霏霏(一作/菲菲)珠樹玲瓏朝日暉神仙望見不¶
得到却逐迴風何處歸¶
　　　蕃中答退渾詞二首(退渾種落盡在而為吐蕃/所鞭撻有譯者訢情於予)¶
　　　(故以此/答之)¶
退渾兒退渾兒朔風長在氣何衰萬羣鐵馬從奴虜強¶
弱由人莫歎時¶
退渾兒退渾兒氷消青海草如絲明堂天子朝萬國神¶
島龍駒將與誰¶
<pb:KR4h0140_WYG_371-11b>¶
　　　上官昭容書樓歌(貞元十四年友人崔仁亮於/東都買得硏神記一巻有昭)¶
　　　(容列名書縫處因/用感歎而作是歌)¶
漢家媫妤唐昭容工詩能賦千載同自言才藝是天眞¶
不服丈夫勝婦人歌闌舞罷閒無事縱恣優游㺯文字¶
玉樓寳架中天居緘竒秘異萬巻餘水精編帙緑鈿軸¶
雲母搗紙黄金書風吹(一作/飄)花露清旭時綺忩髙挂紅¶
綃帷香囊盛煙繡結絡翠羽拂案青(一作/碧)琉璃吟披嘯¶
巻終(一作/紛)無已皎皎淵機破(一作/碎)研理詞縈彩翰紫鸞¶
<pb:KR4h0140_WYG_371-12a>¶
迴思耿寥天碧雲起碧雲起心悠哉境深轉苦坐自摧¶
(一作/催)金(一作/玉)梯珠履聲一斷瑶階日夜生青苔青苔祕¶
空(一作/閉九)闗曾比羣玉山神仙杳何許遺逸滿人間君不¶
見洛陽南市賣書肆有人買得研神記紙上香多蠹不¶
成昭容題處猶分明令人惆悵難為情¶
　　　聞砧有感¶
千門儼雲端此地富羅紈秋月三五夜砧聲滿長安幽¶
人感中懷静聼淚汍瀾所恨搗衣者不知天下寒¶
<pb:KR4h0140_WYG_371-12b>¶
　　　早覺有感(一作/懷)¶
東方殊未明暗室蟲正飛先覺忽先起衣裳顚倒時嚴¶
冬寒漏長此夜如何其不用思秉燭扶桑有清暉¶
　　　冬日病中即事¶
墻下長安道囂塵咫尺間久牽身外役暫得病中閒背¶
喜朝陽滿心憐暮鳥還吾廬在何處南有白雲山¶
　　　病中自户部貟外郎轉司封¶
羸卧承新命優容獲所安遣兒迎賀客無力拂塵冠偃¶
<pb:KR4h0140_WYG_371-13a>¶
仰晴軒暖支離曉鏡寒那堪報恩去感激對衰蘭¶
　　　久病初朝衢中即事¶
沉痾曠十旬還過直城闉老馬猶知路羸童欲怕人久¶
隳三徑計更强百年身許國將何力空生衣上塵¶
　　　道州城北樓觀李花¶
夜疑闗山月暁似沙塲雪曾使西域來幽情望超越將¶
念浩無際欲言忘所説豈是花感人(一作感/懷抱)自憐抱孤¶
節¶
<pb:KR4h0140_WYG_371-13b>¶
　　　道州秋夜南樓即事¶
誰念(一作憐/又作令)獨坐愁日暮此南樓雲去舜祠閉月明瀟¶
水流猿聲何處曉楓葉滿山秋不分(一作/照)匣中鏡少年¶
看白頭¶
　　　道州觀野火¶
南風吹烈火熖熖燒楚澤陽景當晝遲(一作/連)隂天半夜¶
赤過處若彗掃來時如電激豈復辨蕭蘭(一作/艾)焉能分¶
玉石蟲蛇盡爍爛虎兕出(一作/亦)奔廹積穢一(一作/皆)蕩除¶
<pb:KR4h0140_WYG_371-14a>¶
和氣始融液堯時既敬授禹稼斯肇迹(一作/植)遍生合穎¶
禾大秀兩岐麥家有京坻詠人無溝壑慼乃悟焚如功¶
來嵗終受益¶
　　　衡州早春二首¶
碧水何逶迤東風吹沙(一作/春)草烟波千萬(一作/里)曲不辨¶
嵩陽道¶
病肺不飲酒傷心不看花惟驚望鄉處猶自隔長沙¶
　　　郡内書懐寄劉連州竇䕫州¶
<pb:KR4h0140_WYG_371-14b>¶
朱邑何為者桐鄉有古祠我心常所慕二郡老人知¶
　　　偶然作二首¶
棲棲復汲汲忽覺年四十今朝滿衣淚(一作淚/滿衣)不是傷¶
春泣¶
中夜兀然坐無言空涕洟丈夫志氣事兒女安得知¶
　　　古興¶
越歐百鍊時楚卞三泣地二寳無人識千齡皆棄置空¶
巖起白虹古獄生紫氣安得命世客直來開奥秘劒任¶
<pb:KR4h0140_WYG_371-15a>¶
刜鐘㸔玉從投火試必能絶疑惑然後論竒異¶
　　　風詠¶
微風生青萍習習出金塘輕揺深林翠静獵幽徑芳掩¶
抑時未來鴻毛亦無傷一朝乗嚴氣萬里號清霜北走¶
摧鄧林東去落扶桑掃却垂天雲澄清無私光悠然返¶
空寂晏海通舟航¶
　　　鏡中歎白髮¶
年過潘岳纔三歲還見星星兩鬢中縱使他時能早逹¶
<pb:KR4h0140_WYG_371-15b>¶
定知不作黒頭公¶
　　　友人邀聼歌有感¶
文章抛盡愛功名三十無成白髮生辜負壯心羞欲死¶
勞君貴買斷腸聲¶
　　　貞元十四年旱甚見權門移芍藥花¶
綠原青壠漸成塵汲井(一作/水)開園日日新四月帶花移¶
芍藥不知憂國是何人¶
　　　冬夜即事¶
<pb:KR4h0140_WYG_371-16a>¶
百憂攢心起復卧夜長耿耿不可過風吹雪片似花落¶
月照氷文如鏡破¶
　　　道州郡齋臥疾寄東館諸賢¶
東池送客醉年華聞道風流勝習家獨臥郡齋寥落意¶
(一作/處)隔簾微雨濕梨化¶
　　　讀小弟詩有感因口號以示之¶
憶吾(一作/君)未冠賞年華二十年間在咄嗟今來羡汝看¶
花歲似汝追思昨日花¶
<pb:KR4h0140_WYG_371-16b>¶
　　　讀句踐傳¶
丈夫可殺不可羞如何送我海西頭更生更聚終湏報¶
二十年間死即休¶
　　　道州月歎(追述蕃中事與/道州對言之)¶
别館月犁牛氷河金山雪道州月霜樹子規啼是血壯¶
心感此孤劒鳴沉火在灰殊未滅¶
　　　風歎¶
青海風飛沙射面隨驚蓬洞庭風危檣欲折身若空西¶
<pb:KR4h0140_WYG_371-17a>¶
　馳南走有何事㑹湏一決百年中¶
　　　　道州感興¶
　當代知文字先皇記姓名七年天下立萬里海西行苦¶
　節終難辨勞生竟自輕今朝流落處嘯水遶孤城¶
　　　　和李使君三郎(一作/兄弟)早秋城北亭宴崔司士因¶
　　　　寄闗中張評事¶
　黄花古城路上盡見青山桑柘晴川口牛羊落照間野¶
　情隨巻幔塵事隔重闗道合偏重賞官微獨不閒鶴分¶
<pb:KR4h0140_WYG_371-17b>¶
　琴久罷書到雁應還為謝登臨客瓊林(一作/枝)寄一攀¶
　　　　題從叔園林¶
　阮宅閒園暮窻中見樹隂樵歌依野草僧語過長林鳥¶
　向花間井人弹竹裡琴自嫌身未老已有住山心¶
　　　　送僧歸漳州¶
　幾夏京城住今朝獨逺歸修行四分律䕶净七條衣溪¶
　寺黄橙熟沙田紫芋肥九龍潭上路同去客應稀¶
御定全唐詩巻三百七十一¶
