# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:04.911826
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百三
<pb:KR4h0140_WYG_803-1a>¶
　欽定四庫全書¶
御定全唐詩巻八百三¶
　　薛濤¶
　薛濤字洪度本長安良家女隨父宦流落蜀中遂入樂¶
　籍辨慧工詩有林下風致韋臯鎮蜀召令侍酒賦詩稱¶
　為女校書出入幕府厯事十一鎮皆以詩受知暮年屏¶
　居浣花溪著女冠服好製松花小箋時號薛濤箋有洪¶
　度集一巻今編詩一巻¶
<pb:KR4h0140_WYG_803-1b>¶
　　　　酬人雨後翫竹¶
　南天春雨時那鍳雪霜姿衆類亦云茂虚心能自持多¶
　留晉賢醉早伴舜妃悲晩嵗(一作/嵗晩)君能賞蒼蒼勁節竒¶
　　　　春望(一作/望春)詞四首¶
　花開不同賞花落不同悲欲問相思處花開花落時¶
　攬(一作/襤)草結同心將以遺知音春愁正斷絶春鳥復哀¶
　吟¶
　風花日將老佳期猶渺渺不結同心人空結同心草¶
<pb:KR4h0140_WYG_803-2a>¶
那堪花滿枝翻作兩相思玉筯垂朝鏡春風知不知¶
　　　宣上人見示與諸公唱和¶
許厠髙齋唱涓泉定不如可憐譙記室流水滿禪居¶
　　　風¶
獵蕙微風逺飄弦唳一聲林梢鳴淅瀝松徑夜淒清¶
　　　月¶
魄依鉤樣小扇逐漢機團細影將圓質人間幾處看¶
　　　蟬(一作/聞蟬)¶
<pb:KR4h0140_WYG_803-2b>¶
露滌清音逺風吹數(一作/故)葉齊聲聲似相接各在一枝¶
棲¶
　　　池上雙鳥(一作/鳧)¶
雙棲緑池上朝暮共(一作/去暮)飛還更憶將雛日同心蓮葉¶
間¶
　　　鴛鴦草¶
緑隂滿香砌兩兩鴛鴦小但娛春日長不管秋(一作/春)風¶
早¶
<pb:KR4h0140_WYG_803-3a>¶
　　　罰赴邊有懷上韋令公二首(一作陳情上韋令/公又作上元相公)¶
聞道(一作/說)邊城苦今來(一作/而今)到始知羞將門下曲唱與¶
隴頭兒¶
黠冦(一作/賊)猶違命烽煙直北愁却教嚴譴妾不敢向松¶
州¶
　　　詠八十一顆¶
色比丹霞朝日形如合浦篔簹(一作/圎璫)開時九九如(一作/知)¶
數見處雙雙頡頏¶
<pb:KR4h0140_WYG_803-3b>¶
　　　謁巫山廟¶
亂猨啼處訪髙唐路入煙霞草木香山色未能忘宋玉¶
水聲猶是哭襄王朝朝夜夜陽臺下為雨為雲楚國亡¶
惆悵廟前多少柳春来空鬭畫眉長¶
　　　牡丹¶
去春零落暮春時淚溼紅箋怨别離常恐便同巫峡散¶
因何重有武陵期傳情每向馨香得不語還應彼此知¶
只欲欄邊安枕席夜深閑共說相思¶
<pb:KR4h0140_WYG_803-4a>¶
　　　賊平後上髙相公¶
驚看天地白荒荒瞥見青山舊夕陽始信大(一作大/一作火)威¶
能照映由來日月借生光¶
　　　送友人¶
水國蒹葭夜有霜月寒山色共蒼蒼誰言千里自今夕¶
離夢杳如關塞(一作/路)長¶
　　　聽僧吹蘆管¶
曉蟬嗚咽暮鶯愁言語殷勤十指頭罷閱梵書聊一弄¶
<pb:KR4h0140_WYG_803-4b>¶
散隨金磬泥清秋¶
　　　酬郭簡州寄柑子¶
霜䂓不讓黄金色圎質仍含御史香何處同聲情最異¶
臨川太守謝家郎¶
　　　上川主武元衡相國二首(一本無元/衡二字)¶
落日重城夕霧収玳筵雕爼薦諸侯因令朗月當庭燎¶
不使珠簾下玉鉤¶
東閣移尊綺席陳貂簪龍節更宜春軍城畫角三聲歇¶
<pb:KR4h0140_WYG_803-5a>¶
雲幕初垂紅燭新¶
　　　憶荔枝¶
傳聞象郡隔南荒綘實豐肌不可忘近有青衣連楚水¶
素漿還得類瓊漿¶
　　　斛石山曉望寄吕侍御¶
曦輪初轉照仙扄旋擘煙嵐上窅𠖇不得𤣥暉同指㸃¶
天涯蒼翠漫青青¶
　　　寄詞¶
<pb:KR4h0140_WYG_803-5b>¶
菌閣芝樓杳靄中霞開深見玉皇宫紫陽天上神仙客¶
稱在人間立世功¶
　　　斛石山書事¶
王家山水畫圗中意思都盧粉墨容今日忽登虚境望¶
歩揺冠翠一千峰¶
　　　送姚員外¶
萬條江柳早秋枝褭地翻風色未衰欲折爾来將贈别¶
莫教煙月兩鄉悲¶
<pb:KR4h0140_WYG_803-6a>¶
　　　酬祝十三秀才¶
浩思藍(一作/南)山玉彩寒冰囊敲碎楚金盤詩家利器馳¶
聲乆何用春闈榜下看¶
　　　别李郎中(一作/中郎)¶
花落梧桐鳳别凰想登秦嶺更凄涼安仁縱有詩將賦¶
一半音詞雜悼亡¶
　　　送扶鍊師¶
錦浦歸舟巫峽雲緑波迢遞雨紛紛山陰妙術人傳乆¶
<pb:KR4h0140_WYG_803-6b>¶
也說將鵝與右軍¶
　　　摩訶池贈蕭中丞¶
昔以多能佐碧油今朝同泛舊仙舟淒涼逝水頹波逺¶
惟有(一作/到)碑泉(一作/前)咽不流¶
　　　鄉思(用前韻此/首補入)¶
峨&KR1453;山下水如油憐我心同不繫舟何日片㠶離錦浦¶
櫂聲齊唱發中流¶
　　　和李書記席上見贈¶
<pb:KR4h0140_WYG_803-7a>¶
翩翩射策東堂秀豈復相逢豁寸心借問風光為誰麗¶
萬條絲栁翠煙深¶
　　　棠梨花和李太尉¶
吳均蕙圃移嘉木正及東溪春雨時日晩鶯啼何所為¶
淺深紅膩壓繁枝¶
　　　酬文使君¶
延英曉拜漢恩新五馬騰驤九陌塵今日謝庭飛白雪¶
巴歌不復舊陽春¶
<pb:KR4h0140_WYG_803-7b>¶
　　　酬吳隨(一作/使)君¶
支公别墅接花扄買得前山總未經入戸剡溪雲水滿¶
髙齋咫尺躡(一作/接)青𠖇¶
　　　酬李校書¶
才遊象外身雖逺學茂區中事易聞自顧漳濵多病後¶
空瞻逸翮舞青雲¶
　　　賦凌雲寺二首¶
聞說凌雲寺裏苔風髙日近絶纎(一作/塵)埃横雲㸃染芙¶
<pb:KR4h0140_WYG_803-8a>¶
蓉壁似待詩人寳月來¶
聞說凌雲寺裏花飛空遶磴逐江斜有時鎖得嫦娥鏡¶
鏤出瑶臺五色霞¶
　　　九日遇雨二首¶
萬里驚飈朔氣深江城蕭索晝隂隂誰憐不得登山去¶
可惜寒芳色似金¶
茱萸秋節佳期阻金菊寒花滿院香神女欲来知有意¶
先令雲雨暗池塘¶
<pb:KR4h0140_WYG_803-8b>¶
　　　酬雍秀才貽巴峽圖¶
千疊雲峰萬頃湖白波分去遶荆吳感君識我枕流意¶
重示瞿塘峽口圖¶
　　　上王尚書¶
碧玉雙幢白玉郎初辭天帝下扶桑手持雲篆題新榜¶
十萬人家春日長¶
　　　和劉賔客玉蕣¶
瓊枝的皪露珊珊欲折如披玉(一作/霞)彩寒閑拂朱房何¶
<pb:KR4h0140_WYG_803-9a>¶
所似縁山偏映月(一作/日)輪殘¶
　　　江邊¶
西風忽報鴈(一作/燕)雙雙人世心形兩自降不為魚腸有¶
真訣誰能夢夢(一作/夜夜)立清江¶
　　　送盧員外¶
玉壘山前風雪夜錦官城外(一作/北)别離魂信陵公子如¶
相問長向夷門感舊恩¶
　　　題竹郎廟¶
<pb:KR4h0140_WYG_803-9b>¶
竹郎廟前多古木夕陽沈沈山更緑何處江村有笛聲¶
聲聲盡是迎郎(一作/仙)曲¶
　　　贈蘇十三(一作/三十)中丞¶
洛陽陌上埋輪氣欲逐秋空擊隼飛今日芝泥檢徵詔¶
别須臺外振霜威¶
　　　和郭員外題萬里橋¶
萬里橋頭獨越吟知憑文字寫愁心細侯風韻兼前事¶
不止為舟也作霖¶
<pb:KR4h0140_WYG_803-10a>¶
　　　送鄭睂(一作/資)州¶
雨暗睂山江水流離人掩袂立髙樓雙旌千騎駢東陌¶
獨有羅敷望上頭¶
　　　江亭餞别(一作宴餞一/作江亭宴)¶
緑沼紅泥物象幽范汪兼倅李并州離亭急管四更後¶
不見公車(一作/車公)心獨愁¶
　　　海棠溪¶
春教風景駐仙霞水面魚身總帶花人世不思靈卉異¶
<pb:KR4h0140_WYG_803-10b>¶
競將紅纈染輕沙¶
　　　採蓮舟¶
風前一葉壓荷蕖解報新秋又得魚兔走烏馳人語静¶
滿溪紅袂櫂歌初¶
　　　菱荇沼¶
水荇斜牽緑藻浮柳絲和葉卧清流何時得向溪頭賞¶
旋摘菱花旋泛舟¶
　　　金燈花¶
<pb:KR4h0140_WYG_803-11a>¶
䦨邊不見蘘蘘葉砌下惟翻豔豔業細視欲將何物似¶
曉霞初疊赤城宫¶
　　　春郊遊眺寄孫處士二首¶
低頭乆立向(一作/白)薔薇愛似零陵香惹衣何事碧溪(一/作)¶
(雞/)孫處士百勞東去燕西飛¶
今朝縱目翫(一作/恱)芳菲夾纈籠裙繡地衣滿袖滿頭兼¶
手把教人識是看花歸¶
　　　酬楊供奉法師見招¶
<pb:KR4h0140_WYG_803-11b>¶
逺水長流潔復清雪窗髙臥與雲平不嫌袁室無煙火¶
惟笑商山有姓名¶
　　　試新服裁製初成三首¶
紫陽宫裏賜紅綃仙霧朦朧隔海遥霜兔毳寒氷繭淨¶
嫦娥笑指織星橋¶
九氣分為九色霞五靈仙馭五雲車春風因過東君舍¶
偷樣人間染百花¶
長裾(一作/裙)本是上清儀曽逐羣仙把玉芝每到宫中歌¶
<pb:KR4h0140_WYG_803-12a>¶
舞會折腰齊唱歩虚詞¶
　　　寄張元夫¶
前溪獨立後溪行鷺識朱衣自不驚借問人間愁寂意¶
伯牙絃絶巳無聲¶
　　　酬辛員外折花見遺¶
青鳥東飛正落梅銜花滿口下瑶臺一枝為授殷勤意¶
把向風前旋旋開¶
　　　贈逺二首¶
<pb:KR4h0140_WYG_803-12b>¶
芙蓉新落蜀山秋錦字開緘到是愁閨閣不知戎馬事¶
月髙還上望夫樓¶
擾弱新蒲葉(一作/緑)又齊春深花落塞前溪知君未轉秦¶
關騎月照千門掩袖啼¶
　　　秋泉¶
泠色初澄一帶煙幽聲遥㵼十絲弦長来枕上牽情(一/作)¶
(愁/)思不使愁人半夜眠¶
　　　柳絮¶
<pb:KR4h0140_WYG_803-13a>¶
二月楊花輕復微春風揺蕩惹人衣他家本是無情物¶
一任(一作/向)南飛又北飛¶
　　　續嘉陵驛詩獻武相國¶
蜀門西更上青天強為公歌蜀國弦卓氏長卿稱士女¶
錦江(一作/城)玉壘獻山川¶
　　　段相國遊武擔寺病不能從題寄¶
消瘦翻堪見令公落花無那恨東風儂心猶道青春在¶
羞看飛蓬石鏡中¶
<pb:KR4h0140_WYG_803-13b>¶
　　　贈段校書¶
公子翩翩說校書玉弓金勒紫綃裾𤣥成莫便驕名譽¶
文采風流定不如¶
　　　十離詩(元微之使蜀嚴司空遣濤徃事因事獲/怒逺之濤作十離詩以獻遂復善焉)¶
　　　　犬離主¶
馴擾朱門四五年毛香足淨主人憐無端(一作/只因)咬著親¶
情客(一作情/親脚)不得紅絲毯上眠(濤因醉爭令擲注子誤/傷相公猶子去幕故云)¶
　　　　筆離手¶
<pb:KR4h0140_WYG_803-14a>¶
越管宣毫始稱情紅箋紙上撒(一作/散)花瓊都縁用乆鋒¶
頭盡不得羲之手裏擎¶
　　　　馬離廐¶
雪耳紅毛淺碧蹄追風曽到日東西為驚玉貌郎君墜¶
不得華軒更一嘶¶
　　　　鸚鵡離籠¶
隴西獨自一孤身飛去飛来上錦茵都縁出語無方便¶
不得籠中再喚人¶
<pb:KR4h0140_WYG_803-14b>¶
　　　　燕離巢¶
出入朱門未忍抛主人常愛語交交銜泥穢汚(一作/汚却)珊¶
瑚枕(一作/簟)不得梁間更壘巢¶
　　　　珠離掌¶
皎潔圓明内外通清光似照水晶宫只(一作/都)縁一㸃玷¶
(一作/瑕)相穢不得終宵(一作/朝)在掌中¶
　　　　魚離池¶
跳(一作/戲)躍深(一作/蓮)池四五秋常揺朱尾弄綸(一作/銀)鉤無¶
<pb:KR4h0140_WYG_803-15a>¶
端擺斷芙蓉朶不得清波更一遊¶
　　　　鷹離鞲¶
爪利如鋒眼似鈴平原捉兔稱髙情無端竄向青雲外¶
不得君王臂上(一作/手裏)擎¶
　　　　竹離亭¶
蓊鬱新栽四五行常將勁節負秋霜為縁春筍鑽墻破¶
不得垂隂覆玉堂¶
　　　　鏡離臺¶
<pb:KR4h0140_WYG_803-15b>¶
鑄㵼黄金鏡始開初生三五月裵回為遭無限塵䝉蔽¶
不得華堂上玉臺¶
　　　酬杜舍人¶
雙魚底事到儂家撲手新詩片片霞唱到白蘋洲畔曲¶
芙蓉空老蜀江花¶
　　　籌邊樓¶
平臨雲鳥八窗秋壯壓西川四十州諸將莫貪𦍑族馬¶
最髙層處見邊頭¶
<pb:KR4h0140_WYG_803-16a>¶
　　　贈韋校書¶
芸香誤比荆山玉那似登科甲乙年澹地鮮風將綺思¶
飄花散蕊媚青天¶
　　　江月樓(以下見唐/音統籖)¶
秋風彷彿吳江冷鷗鷺參差夕陽影垂虹納納卧譙門¶
雉堞耽耽俯漁艇陽安小兒拍手笑使君幻出江南景¶
　　　西巖¶
凭䦨却憶騎&KR1706;客把酒臨風手自招細雨聲中停去馬¶
<pb:KR4h0140_WYG_803-16b>¶
夕陽影裏亂鳴蜩¶
　　　罰赴邊上武相公二首(見吟窗/雜錄)¶
螢在荒蕪月在天螢飛豈到月輪邊重光萬里應相照¶
目斷雲霄信不傳¶
按轡嶺頭寒復寒㣲風細雨徹心肝但得放兒歸舍去¶
山水屏風永不看¶
　　　寄舊詩與元微之(此首集/不載)¶
詩篇調態人皆有細膩風光我獨知月下詠花憐暗澹¶
<pb:KR4h0140_WYG_803-17a>¶
　　雨朝題柳為欹垂長教碧玉藏深處總向紅牋寫自隨¶
　　老大不能収拾得與君開似教男兒¶
　　　　　句¶
　　枝迎南北鳥葉送徃来風(漓八九嵗知聲律一日其父/鄖指井梧曰庭除一古桐聳)¶
　　(幹入雲中濤應聲云云父愀然久之後果入樂籍文别/本載田洙遇薛濤有落花聯句夜月聫句四時迴  折)¶
　　(齒曲皆後人附/會兹槩不錄)¶
　¶
　¶
<pb:KR4h0140_WYG_803-17b>¶
　¶
　¶
　¶
　¶
　¶
　¶
　¶
御定全唐詩巻八百三¶
