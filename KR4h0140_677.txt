# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:58.479233
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百七十七
<pb:KR4h0140_WYG_677-1a>¶
　欽定四庫金書¶
御定全唐詩巻六百七十七¶
　　鄭谷¶
　　　　送水部張郎中彦回宰洛陽¶
　何遜蘭休握陶潜桞正垂官清真塞詔事簡好吟詩春¶
　漏懐丹闕涼船泛碧伊巳虚西閣位朝夕鳯書追¶
　　　　贈咸陽王主簿¶
　可愛咸陽王主簿窮經盡到昔賢心登科未足酬多學¶
<pb:KR4h0140_WYG_677-1b>¶
　執巻猶聞惜寸隂自與山妻舂斗粟秖慿鄰叟典孤琴¶
　我來賒酒相留宿聼我披衣㸔雪吟¶
　　　　松¶
　下視垂楊拂路塵雙峯石上覆苔文濃霜(一作/霜濃)滿逕無紅¶
　葉晚日(一作/日晚)髙枝有白雲春砌花飄僧旋掃寒溪子落鶴¶
　先聞那堪寂寞悲風起千樹深藏李白墳¶
　　　　梅¶
　江國正寒春信稳嶺頭枝上雪飄飄何言落處堪惆悵¶
<pb:KR4h0140_WYG_677-2a>¶
直是開時也寂寥素艶照尊桃莫比孤香黏袖李須饒¶
離人南去腸應斷片片隨鞭過楚橋¶
　　　鶴¶
一自王喬放自由俗人行處嬾回頭睡輕旋覺松花墮¶
舞罷閑聼澗水流羽翼光明欺積雪風神灑落占髙秋¶
應嫌白鷺無仙骨長伴漁翁宿葦洲¶
　　　重陽夜旅懐¶
強挿黄花三兩枝還圖一醉浸愁眉半牀斜月醉醒後¶
<pb:KR4h0140_WYG_677-2b>¶
惆悵多於未醉時¶
　　　壬戌西幸後¶
武德門前顥氣新雪融鴛瓦土膏春夜來夢到宣麻處¶
草沒龍墀不見人¶
　　　多虞¶
多虞難住人稀處近耗渾無戰罷碁向闕歸山俱未得¶
且沽春酒且吟詩¶
　　　裋褐¶
<pb:KR4h0140_WYG_677-3a>¶
閑披短褐杖山藤頭不是僧心是僧坐睡覺來清夜半¶
芭蕉影動道塲燈¶
　　　曲江紅杏¶
遮莫江頭栁色遮日濃鶯睡一枝斜女郎折得殷勤㸔¶
道是春風及第花¶
　　　折得梅¶
寒歩江村折得梅孤香不肎待春催滿枝盡是愁人淚¶
莫殢朝來露溼來¶
<pb:KR4h0140_WYG_677-3b>¶
　　　牡丹¶
畫堂簾巻張清宴含香帯霧情無限春風愛惜未放開¶
柘枝鼓振紅英綻¶
　　　寂寞¶
江郡人稀便是村踏青天氣欲黄昏春愁不破還成醉¶
衣上淚痕和酒痕¶
　　　亂後灞上¶
栁絲牽水杏房紅煙岸人稀草色中日暮一行髙鳥處¶
<pb:KR4h0140_WYG_677-4a>¶
依稀合是望春宮¶
　　　長門怨二首¶
閒把羅衣泣鳳皇先朝曾教舞霓裳春來却羡庭(一作/桃)花¶
落得逐晴風出禁牆¶
流水君恩共不回杏花爭忍掃成堆殘春未必多煙雨¶
淚滴閒堦長綠苔¶
　　　郊野戲題¶
竹巷溪橋天氣涼荷開稲熟村酒香唯憂野叟相迴避¶
<pb:KR4h0140_WYG_677-4b>¶
莫道儂家是漢郎¶
　　　宗人惠四藥¶
宗人忽惠西山藥四味清新香助茶爽得心神便騎鶴¶
何須燒得白朱砂¶
　　　題張衡廟¶
逺俗只憑滛祀切多年平子固悠悠江煙日午無簫鼓¶
直到如今詠四愁¶
　　　山鳥¶
<pb:KR4h0140_WYG_677-5a>¶
驚飛失勢粉牆髙好箇聲音好羽毛小婢不須催柘彈¶
且從枝上喫櫻桃¶
　　　黯然¶
搢紳奔避復淪亡消息春來到水鄉屈指故人能幾許¶
月明花好更悲涼¶
　　　借薛尚書集¶
江天冬暖似花時上國音塵杳未知正被蟲聲喧老耳¶
今君又借薛能詩¶
<pb:KR4h0140_WYG_677-5b>¶
　　　小北㕔閑題¶
冷曹孤宦本相宜山在牆南落照時洗竹澆莎足公事¶
一來贏寫一聮詩¶
　　　菊¶
日日池邉載酒行黄昏猶自遶黄英重陽過後頻來此¶
甚覺多情勝薄情¶
　　　贈楊䕫二首¶
散賦冗書髙且竒百篇仍有百篇詩江湖休灑春風淚¶
<pb:KR4h0140_WYG_677-6a>¶
　十軸香於一桂枝¶
　時無韓栁道難窮也覺天公不至公㸔取年年金牓上¶
　幾人才氣似揚雄¶
　¶
　¶
　¶
　¶
　¶
<pb:KR4h0140_WYG_677-6b>¶
　¶
　¶
　¶
　¶
　¶
　¶
　¶
御定全唐詩巻六百七十七¶
