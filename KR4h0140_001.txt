# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.330507
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一
<pb:KR4h0140_WYG_001-1a>¶
　欽定四庫全書¶
御定全唐詩巻一¶
　　太宗皇帝¶
　帝姓李氏諱世民神堯次子聰明英武貞觀之治庻幾¶
　成康功德兼隆由漢以來未之有也而銳情經術初建¶
　秦邸即開文學館召名儒十八人為學士既即位殿左¶
　置𢎞文館悉引内學士番宿更休聽朝之間則與討論¶
　典籍雜以文詠或日昃夜艾未嘗少怠詩筆草隸卓越¶
<pb:KR4h0140_WYG_001-1b>¶
　前古至於天文秀發沈麗髙朗有唐三百年風雅之盛¶
　帝實有以啓之焉在位二十四年諡曰文集四十巻館¶
　閣書目詩一巻六十九首今編詩一巻¶
　　　　帝京篇十首(并序/)¶
　　　予以萬幾之暇游息藝文觀列代之皇王考當時¶
　　　之行事軒昊舜禹之上信無間然矣至於秦皇周¶
　　　穆漢武魏明峻宇雕牆窮侈極麗征稅殫於宇宙¶
　　　轍迹徧於天下九州無以稱其求江海不能贍其¶
<pb:KR4h0140_WYG_001-2a>¶
　　欲覆亡顚沛不亦宜乎予追蹤百王之末馳心千¶
　　載之下慷慨懷古想彼哲人庻以堯舜之風蕩秦¶
　　漢之弊用咸英之曲變爛漫之音求之人情不為¶
　　難矣故觀文教於六經閲武功於七徳臺榭取其¶
　　避燥濕金石尚其諧神人皆節之於中和不係之¶
　　於滛放故溝洫可恱何必江海之濱乎麟閣可翫¶
　　何必兩(一作/山)陵之間乎忠良可接何必海上神仙¶
　　乎豐鎬可遊何必瑶池之上乎釋實求華以人從¶
<pb:KR4h0140_WYG_001-2b>¶
　　欲亂於大道君子恥之故述帝京篇以明雅志云¶
　　爾¶
秦川雄帝宅函谷壯皇居綺殿千尋起離宫百雉餘連¶
甍遥接漢飛觀迥凌虗雲日隱層闕風煙出綺疏¶
巖廊罷機務崇文聊駐輦玉匣啓龍圖金繩披鳯(一作/鳥)¶
篆韋編斷仍(一作/方)續縹帙舒還巻對此乃淹留(一作/忘憂)攲¶
案觀墳典¶
移歩出詞林停輿欣武(一作/載)宴琱弓寫明月駿馬疑流¶
<pb:KR4h0140_WYG_001-3a>¶
電驚雁落虚弦啼猿悲急箭閲賞誠多美於兹乃忘倦¶
鳴笳臨樂館眺聴歡芳節急管韻朱絃清(一作/長)歌凝白雪¶
彩鳯肅來儀(一作/下)𤣥鶴紛成列去兹鄭衞聲雅音方可悦¶
芳辰追(一作/開)逸趣禁苑信多竒橋形通漢上峰勢接雲危¶
煙霞交隱映花鳥自參差何如肆轍跡萬里賞瑶池¶
飛葢去芳園蘭橈遊翠渚萍(一作/梁)間日彩亂荷處香風¶
舉桂楫滿中川弦歌振長嶼豈必(一作/獨)汾河曲方為歡¶
宴所¶
<pb:KR4h0140_WYG_001-3b>¶
落日雙闕昏回輿九重暮長煙散(一作/引)初碧皎月澄輕¶
素搴幌翫琴書開軒引雲霧斜(一作/銀)漢耿層閣清風揺¶
玉樹¶
歡樂難再逢芳辰良可惜玉酒泛雲罍蘭殽陳綺席千¶
鍾合堯禹百獸諧金石得志重寸隂忘懷輕尺璧¶
建章歡賞夕二八盡妖妍羅綺昭陽殿芬芳瑇瑁筵珮¶
移星正動扇掩月初圓無勞上懸圃即此對神仙¶
以兹遊觀極悠然獨長想披卷(一作/襟)覽前蹤撫躬尋既¶
<pb:KR4h0140_WYG_001-4a>¶
往望古茅茨約瞻今蘭殿廣人(一作/入)道惡(一作/慮)髙危虚¶
心戒盈蕩¶
奉天竭誠敬臨民思惠養納善察忠諫明科慎刑賞六¶
五誠難繼四三非易仰廣待淳化敷方嗣云亭響¶
　　　飲馬長城窟行¶
塞外悲風切交河氷巳結瀚海百重波隂山千里雪迥¶
戍危烽火層巒引髙節悠悠巻斾旌飲馬出長城寒沙¶
連騎跡朔吹斷邊聲胡塵清玉塞𦍑笛韻金鉦絶漠干¶
<pb:KR4h0140_WYG_001-4b>¶
戈戢車徒振原隰都尉反龍堆將軍旋馬邑揚麾氛霧¶
靜紀石功名立荒裔一戎衣靈(一作/雲)臺凱歌入¶
　　　執契靜三邊¶
執契靜三邊持衡臨萬姓玉彩輝闗燭金華流日鏡無¶
為宇宙清有美璇璣正皎佩星連景飄衣雲結慶戢武¶
(一作/戈)耀七德昇文輝九功煙波澄舊碧塵火息前紅霜¶
野韜蓮劒關城罷月弓錢綴榆天合新城柳塞空花鎖¶
蔥嶺雪縠盡流沙霧秋駕轉兢懷春氷彌軫慮書絶龍¶
<pb:KR4h0140_WYG_001-5a>¶
庭羽烽休鳳穴戍衣宵寢二難食旰餐三懼翦暴興先¶
廢除兇存昔亡圓蓋歸天壤(一作/壞)方輿入地荒孔海池¶
京邑䨇河沼帝鄉循(一作/修)躬思勵巳撫俗媿時康元首¶
佇鹽梅股肱惟輔弼羽賢崆嶺四翼聖襄城七澆俗庻¶
反淳替文聊就質巳知隆至道共歡區宇一¶
　　　正日臨朝¶
條風開獻節灰律動初陽百蠻奉遐賮萬國朝未央雖¶
無舜禹迹幸欣天地康車軌同八表書文混四方赫奕¶
<pb:KR4h0140_WYG_001-5b>¶
儼冠蓋紛綸盛服章羽旄飛馳道鐘鼓震巖(一作/修)廊組¶
練輝霞色霜㦸耀(一作/照)朝光晨宵懷至理終媿撫遐荒¶
　　　幸武功慶善宫(樂府詩題作唐功成慶善樂舞/辭一曰九功舞殿庭朝㑹所奏)¶
　　　(文舞也新唐書禮樂志曰太宗生於武功之慶/善宫貞觀六年幸之宴從臣賞賜閭里同漢沛)¶
　　　(宛帝歡甚賦詩吕才被之管絃名曰功成慶善/樂以童兒六十四人冠進徳冠紫袴褶長褏漆)¶
　　　(髻屣履而舞舊書樂志曰慶善樂太宗所造也/名九功之舞舞蹈安徐以象文徳洽而天下安)¶
　　　(樂也冬正享燕及國有大/慶與七徳舞偕奏於庭)¶
夀丘惟舊跡酆邑乃前基粤予承累聖懸弧亦在兹弱¶
<pb:KR4h0140_WYG_001-6a>¶
齡逢運改提劒鬱匡時指麾八荒定懷柔萬國夷梯山¶
咸(一作/盛)入款駕海亦來思單于陪武帳日逐衛文㮰端¶
扆朝四岳無為任百司霜節明秋景輕氷結水湄芸黄¶
徧原隰禾頴積京畿(一作/坻)共樂還鄉(一作/譙)宴歡比大風¶
詩¶
　　　重幸武功¶
代馬依朔吹驚禽愁昔叢況兹承眷(一作/睿)徳懷舊感深¶
衷積善忻餘慶暢武悦成(一作/開神)功垂衣天下治端拱車¶
<pb:KR4h0140_WYG_001-6b>¶
書同白水廵前跡丹陵幸舊宫列筵歡故老髙宴聚新¶
豐駐蹕撫田畯囬輿訪牧童瑞(一作/王)氣縈丹闕祥煙散¶
碧空孤嶼含霜白遥山帶日紅於焉歡擊筑聊以詠南¶
風¶
　　　經破薛舉戰地(義寧元年擊舉/於扶風敗之)¶
昔年懷壯氣提戈初仗節心隨朗日髙志與(一作/比)秋霜¶
潔移鋒驚電起轉戰長河決營碎落星沈陣巻横雲裂¶
一揮氛沴靜再舉鯨鯢滅於兹俯舊原屬目駐華軒沈¶
<pb:KR4h0140_WYG_001-7a>¶
沙無故迹減竈有殘痕浪霞穿水淨峰霧抱(一作/拖)蓮昏¶
世途亟流易人事殊今昔長想眺前蹤撫躬聊自適¶
　　　過舊宅二首¶
新豐停翠輦譙邑駐鳴笳園荒一徑斷苔古(一作/臺平)半階¶
斜前池消舊水昔樹發今花一朝辭此(一作/北)地四海遂¶
為(一作/成)家¶
金輿廵白水玉輦駐新豐紐落藤披架花殘菊破叢葉¶
鋪(一作/鋪庭)荒草蔓流竭半池空紉佩蘭凋(一作/生)徑舒圭葉¶
<pb:KR4h0140_WYG_001-7b>¶
剪桐昔地一蕃内今宅九圍中架海波澄鏡韜戈器反¶
農八表文同軌無勞歌大風¶
　　　還陜述懷¶
慨然撫長劒濟世豈邀名星旂紛電舉日羽肅天行徧¶
野屯萬騎臨原駐五營登山麾武節背水縱神兵在昔¶
戎戈動今來宇宙平¶
　　　入潼關¶
崤函稱地險襟帶壯兩京霜峰直臨道氷河曲繞城古¶
<pb:KR4h0140_WYG_001-8a>¶
木參差影寒猿斷續聲冠蓋往來合風塵朝夕驚髙談¶
先馬度偽曉預雞鳴棄繻懷逺志封泥負壯情别(一作/向)¶
有真人氣安知名不名¶
　　　於北平作¶
翠野駐戎軒盧龍轉征斾遥山麗如綺長流縈似帶海¶
氣百重樓巖松千丈蓋(一作三/尺大)兹焉可遊賞何必襄城¶
外¶
　　　遼城望月¶
<pb:KR4h0140_WYG_001-8b>¶
𤣥兔月初明澄輝照遼碣映雲光暫隱隔樹花如綴魄¶
滿桂枝圓輪虧鏡彩缺臨城却影散帶暈重圍結駐蹕¶
俯九都停(一作/佇)觀妖氛滅¶
　　　春日登陜州城樓俯眺原野廻丹(一作/回舟)碧綴煙¶
　　　霞密翠斑紅芳菲花柳即目川岫聊以命篇¶
碧原開霧隰綺嶺峻霞城煙峰髙下翠日浪淺深明斑¶
紅粧橤樹圓青壓溜荆迹巖勞傅想窺野訪莘情(一作/清)¶
巨川何以濟舟楫佇時英¶
<pb:KR4h0140_WYG_001-9a>¶
　　　春日𤣥武門宴羣臣¶
韶光開令序淑氣動芳年駐輦華林側髙宴柏梁前紫¶
庭文佩(一作/樹)滿丹墀衮紱連九夷造瑶席五狄列瓊筵¶
娱賓歌湛露廣樂奏鈞天清(一作/盈)尊浮緑醑雅曲韻朱¶
弦粤余君(一作/臨)萬國還慙撫(一作/俯)八埏庻幾保貞固虚¶
巳厲求賢¶
　　　登三臺言志¶
未央初壯漢阿房昔侈秦在危猶騁麗居奢遂役人豈¶
<pb:KR4h0140_WYG_001-9b>¶
如家四海日宇罄(一作/整)朝倫(一作/輪)扇天裁戸舊砌地翦¶
基新引月擎(一作/緐)宵桂飄雲逼曙鱗露除光炫玉霜闕¶
映雕銀舞接花梁燕歌迎鳥路塵鏡池波太液莊苑麗¶
宜春作異甘泉日停非路寢辰念勞慙逸巳居曠返勞¶
神所欣成大厦宏材佇(一作寵/臨停)渭濱¶
　　　出獵¶
楚王雲夢澤漢帝長楊宫豈若因農暇閲武出轘嵩三¶
驅陳銳卒七萃列材雄寒野霜氛(一作/氣)白平原燒火紅¶
<pb:KR4h0140_WYG_001-10a>¶
琱戈夏服箭羽騎緑沈弓怖獸潛幽壑驚禽散翠空長¶
煙晦落景灌木振(一作/偃)嚴風所為除民瘼非是悦林叢¶
　　　冬狩¶
烈烈寒風起慘慘飛雲浮霜濃凝廣隰氷厚結清流金¶
鞍移上苑玉勒騁平疇旌旗四望合罝羅一面求楚踣¶
爭兕(一作/麑)殪秦亡角(一作/觧)鹿愁獸忙投密樹鴻驚起礫¶
洲騎斂原塵靜戈廻嶺日收心非(一作/悲)洛汭逸意在渭¶
濱游禽荒非所樂撫轡更招憂¶
<pb:KR4h0140_WYG_001-10b>¶
　　　春日望海¶
披襟眺滄海憑軾玩春芳積流横地紀(一作/軸)疏派引天¶
潢仙氣凝三嶺和風扇(一作/散)八荒拂潮(一作/曉)雲布色穿¶
浪日舒光照岸花分彩迷雲雁斷行懐卑運深廣持滿¶
守靈長有形非易測無源詎可量洪濤經變野翠島屡¶
成桑之罘思漢帝碣石想秦皇霓裳非本意端拱且圖¶
王¶
　　　臨洛水¶
<pb:KR4h0140_WYG_001-11a>¶
春蒐馳(一作/騁)駿骨總轡俯長河霞處流縈(一作/雲)錦風前¶
瀁巻羅水花(一作/光)翻照樹堤蘭倒插波豈必汾隂曲秋¶
雲發棹歌¶
　　　望終南山¶
重巒俯渭水碧嶂插遥天出紅扶嶺日入翠貯巖煙疊¶
松朝若夜複岫闕疑全對此恬千慮無勞訪九仙¶
　　　元日¶
髙軒曖春色邃閣媚朝光彤庭飛綵斾(一作/眊)翠幌曜明¶
<pb:KR4h0140_WYG_001-11b>¶
璫恭巳臨四極垂衣馭八荒霜㦸列丹陛絲竹韻長廊¶
穆矣熏風茂康哉帝道昌繼文遵後軌循古鑒前王草¶
秀故春色梅豔昔年粧巨川思欲濟終以寄舟航¶
　　　初春登樓即目觀作述懷¶
憑軒俯蘭閣眺矚散靈襟綺峰含翠霧照日蕊紅林鏤¶
丹霞錦(一作/鋪)岫殘素雪斑岑拂浪隄垂柳嬌花鳥續吟¶
連甍豈一拱衆幹如千尋明非獨材力終藉棟梁深彌¶
懷矜樂志更懼戒盈心媿制勞居逸方規十産金¶
<pb:KR4h0140_WYG_001-12a>¶
　　　首春¶
寒隨窮律變春逐鳥聲開初風飄帶柳晩(一作/曉)雪間花¶
梅碧林青舊竹緑沼翠新苔芝田初雁去綺樹巧(一作/未)¶
鶯来¶
　　　初晴落景¶
晩霞聊自怡初晴彌可喜日晃(一作/光)百花色風動千林¶
翠池魚躍不同園鳥聲還異寄言博通者知予物外志¶
　　　初夏¶
<pb:KR4h0140_WYG_001-12b>¶
一朝春(一作/初)夏改隔夜鳥花遷隂陽深淺葉曉夕重輕¶
煙哢鶯猶響殿横絲正網天珮髙蘭影接綬細草紋連¶
碧鱗驚櫂側𤣥燕舞檐前何必汾陽處始復有山泉¶
　　　度秋¶
夏律昨留灰秋箭今移晷峨嵋岫初出洞庭波漸起桂¶
白發幽巖菊黄開㶚涘運流方可歎含毫屬微理¶
　　　儀鸞殿早秋¶
寒驚薊門葉秋發小山枝松隂背曰轉竹影避風移提¶
<pb:KR4h0140_WYG_001-13a>¶
壺菊花岸髙興芙蓉池欲知凉氣早巢空燕不窺¶
　　　秋日即目(英華作秋/日即事)¶
爽氣浮丹闕秋光澹紫宫衣碎荷疎影花明菊㸃叢袍¶
輕低草露蓋側舞松風散岫飄雲葉迷路飛煙鴻砌冷¶
蘭凋佩閨寒樹隕桐别鶴棲琴裏離猿啼峽中落野飛¶
星箭弦虚半月弓芳菲夕霧起暮色滿房櫳¶
　　　山閣晚秋¶
山亭秋色滿巖牖凉風度疎蘭尚染煙殘菊猶承露古¶
<pb:KR4h0140_WYG_001-13b>¶
石衣新苔新巢封古樹歴覽情無極咫尺(一作/只畏)輪光暮¶
　　　秋暮言志¶
朝光浮燒野霜華淨碧空結浪氷初鏡在逕菊方叢約¶
嶺煙深翠分旗霞散紅抽思滋泉側飛想傅巖中巳獲¶
千箱慶何以繼熏風¶
　　　喜雪¶
碧昏朝合霧丹巻暝韜霞結葉繁雲色凝璚徧雪華光¶
樓皎若粉映幕集疑沙泛柳飛飛絮粧梅片片花照璧¶
<pb:KR4h0140_WYG_001-14a>¶
臺圓月飄珠箔穿露瑶潔短長階玉藂髙下樹映桐珪¶
累白縈峰蓮抱素斷續氣將沈徘徊嵗云暮懷珍媿隱¶
徳表瑞佇豐年橤間飛禁苑鶴處舞(一作舞/處憶)伊川儻詠¶
幽蘭曲同懽黄竹篇¶
　　　秋日斆庾信體(出淳化/閣帖)¶
嶺銜宵月桂珠穿曉露叢蟬啼覺樹冷螢火不温風花¶
生圓菊橤荷盡戲魚通晨浦鳴飛雁夕渚集栖鴻颯颯¶
髙天吹氛澄下熾空¶
<pb:KR4h0140_WYG_001-14b>¶
　　　賦尚書¶
崇文時駐歩東觀還停輦輟膳翫三墳暉(本作輝初/學記作留)燈¶
披五典(一作日昃翫百/篇臨燈披五典)寒心覩肉林飛魄看沈湎(一作/夏康)¶
(既逸豫商/辛亦流湎)縱情昏主多克己明君鮮滅身資累惡成名¶
由積善既承百王末(一作/來)戰兢隨嵗轉¶
　　　詠司馬彪續漢志¶
二儀初創(一作/搆)象三才乃分位非惟樹司牧固亦垂文¶
字緜代更膺期芳圖無輟記炎漢承君道英謨纂神器¶
<pb:KR4h0140_WYG_001-15a>¶
潛龍旣可躍逵(一作術或作/株或作罝)兔奚難致前史殫妙詞後¶
昆沈雅思書言揚盛跡補闕興洪志川谷猶舊途郡國¶
開新意梅山未覺朽榖水誰云異車服隨名表文物因¶
時置鳳㦸翼康衢鑾輿(一作/衡)總柔轡清濁必能澄洪纎¶
幸無棄觀儀不失序遵禮方由事政宣竹律和時平玉¶
條備文囿雕竒彩藝門藴深致雲飛星共流風揚月兼¶
(一作/徐)至類禋遵令典壇壝資良地五勝竟無違百司誠¶
有庇粤予承暇景談叢引泉(一作/衆)祕討論窮義府看覈¶
<pb:KR4h0140_WYG_001-15b>¶
披經笥大辨良難仰小學終先匱聞道諒知榮含毫孰¶
忘媿¶
　　　詠風¶
蕭條起關塞揺颺下蓬瀛拂林花亂彩響谷鳥分聲披¶
雲羅影散泛水織文生勞歌大風曲威加四海清¶
　　　詠雨¶
罩雲飄逺岫噴雨泛長河低飛昏嶺腹斜足灑巖阿泫¶
叢珠締葉起溜鏡圖(一作/圓)波濛柳添絲密含吹織空羅¶
<pb:KR4h0140_WYG_001-16a>¶
　　　詠雪¶
潔野凝晨曜裝墀帶夕暉集條分樹玉拂浪影泉璣色¶
灑妝臺粉花飄綺席衣入扇縈離(一作/虗)匣㸃素皎殘機¶
　　　賦得夏首啓節¶
北闕三春晩南榮九夏初黄鶯弄漸變翠林花落餘瀑¶
流還響谷(一作/石)猿啼自應虚早荷向心巻長楊就影舒¶
此時歡不極調軫坐相於¶
　　　賦得白日半(一作/傍)西山¶
<pb:KR4h0140_WYG_001-16b>¶
紅輪不暫駐烏飛豈復停岑霞漸漸落溪隂寸寸生藿¶
葉隨光轉葵心逐照傾晩煙含樹色棲鳥雜流聲¶
　　　置酒坐飛閣¶
髙軒臨碧渚飛檐迥架空餘花攢鏤(一作/漏)檻殘柳散雕¶
櫳(一作/宫)岸菊初含橤園棃始帶紅莫(一作/却)慮崐山暗還¶
(一作/不)共盡(一作/酒)杯中¶
　　　采芙蓉¶
結伴戲方(一作/芳)塘攜手上雕航船移分細浪風散動浮¶
<pb:KR4h0140_WYG_001-17a>¶
香遊鶯無定曲驚鳬有亂行蓮稀釧聲斷水廣櫂歌長¶
棲烏還密樹泛流歸建章¶
　　　賦得櫻桃(春字/韻)¶
華林滿芳景洛陽徧陽(一作/偏冝)春朱顔含逺日翠色影長¶
津喬柯囀嬌鳥低枝映美人昔作園中實今來(一作/為)席¶
上珍¶
　　　賦得李¶
玉衡流桂圃成蹊正可尋鶯啼密(一作/緑)葉外蝶戲脆(一/作)¶
<pb:KR4h0140_WYG_001-17b>¶
(晩/)花心麗景光朝彩輕霞(一作/煙)散夕隂暫顧暉(一作/奎)章¶
側還(一作/逺)眺靈山林¶
　　　賦得浮橋¶
岸曲非千里橋斜異七星暫低逢輦度還髙值(一作/逐)浪¶
驚水揺文鷁動纜轉錦花縈逺近隨輪影輕重應人行¶
　　　謁幷州大興國寺詩¶
回鑾遊福地極目玩芳晨梵鐘交二響法日轉雙輪寶¶
刹遥承露天花近足春未佩蘭猶小無絲柳尚新圓光¶
<pb:KR4h0140_WYG_001-18a>¶
低月殿碎影亂風筠對此留餘想超然離俗塵¶
　　　詠興國寺佛殿前幡¶
拂霞疑電落騰虚狀寫虹屈伸煙霧裏低舉白雲中紛¶
披乍依迥掣曳或隨風念兹輕薄質無翅強揺空¶
　　　望送魏徵𦵏¶
閶闔總金鞍上林移玉輦野郊愴新别河橋非舊餞慘¶
日映峰沈愁雲隨蓋轉哀笳時斷續悲旌乍舒巻望望¶
情何極浪浪淚空泫無復昔時人芳春共誰遣¶
<pb:KR4h0140_WYG_001-18b>¶
　　　傷遼東戰亡¶
鑿門初奉律仗戰始臨戎振鱗方躍浪騁翼正凌風未¶
展六竒術先虧一簣功防身豈乏智殉命有餘忠¶
　　　月晦¶
晦魄移中律凝暄起麗城罩雲朝蓋上穿露曉珠呈笑¶
樹花分色啼枝鳥合聲披襟歡(一作/還)眺望極目暢春情¶
　　　秋日(一作/夜)翠微宫¶
秋光凝翠(一作/紫)嶺凉吹肅離宫荷疎一蓋缺樹冷半帷¶
<pb:KR4h0140_WYG_001-19a>¶
空側陣移鴻影圓花釘菊叢攄懷俗塵外髙眺白雲中¶
　　　初秋夜坐¶
斜廊連綺閣初月照宵幃塞冷鴻飛疾園秋蟬噪遲露¶
結林疎葉寒輕菊吐滋愁心逢此節長歎獨含悲¶
　　　秋日二首¶
菊散金風起荷疎玉露圓將秋數行雁離夏幾林蟬雲¶
凝愁半嶺霞碎纈髙天還似成都望直見峨(一作/蛾)睂前¶
爽氣澄蘭沼秋風動桂林露凝千片玉菊散一叢金日¶
<pb:KR4h0140_WYG_001-19b>¶
岫髙低影雲空㸃綴隂蓬瀛不可望泉石且娱心¶
　　　冬宵各為四韻¶
雕(一作/彤)宫靜龍漏綺閣宴公侯珠簾燭燄動繡柱月光¶
浮雲(一作/塵)起將歌發風停與管遒𤨏除(一作/池)任多士端¶
扆竟何憂¶
　　　冬日臨昆明池¶
石鯨分玉溜劫燼隱平沙柳影氷無葉梅心凍有花寒¶
野凝朝霧霜天散夕霞歡情猶未極落景遽西斜¶
<pb:KR4h0140_WYG_001-20a>¶
　　　望雪¶
凍雲宵徧嶺素雪曉凝華入牖千重碎迎風一半斜不¶
妝空散粉無樹獨飄花縈空慙夕照破彩謝晨霞¶
　　　守嵗(一作董/思恭詩)¶
暮景斜芳殿年華麗綺宫寒辭去冬雪暖帶入春風階¶
馥舒梅素盤花巻燭(一作巻/燭花)紅共歡新故嵗迎送一宵¶
中¶
　　　除夜(一作董/思恭詩)¶
<pb:KR4h0140_WYG_001-20b>¶
嵗隂窮暮紀獻節啓新芳冬盡今宵促年開明日長氷¶
消出鏡水梅散入風香對此歡終宴傾壺待曙光¶
　　　詠雨¶
和氣(一作/風)吹緑野梅雨灑芳田新(一作/細)流添舊澗宿霧¶
足朝煙雁濕行無次花霑色更鮮對此欣登嵗披襟弄¶
五絃¶
　　　賦得含峰雲¶
翠樓含曉霧蓮峰帶晚雲玉葉依巖聚金枝觸石分横¶
<pb:KR4h0140_WYG_001-21a>¶
天結陣影逐吹起羅文非復陽臺下空將惑楚君¶
　　　三層閣上置音聲¶
綺筵移暮景紫閣引宵煙隔棟歌塵合分階舞影連聲¶
流三處管響亂(一作/匝)一重絃不似秦樓上吹簫空學仙¶
　　　逺山澄碧霧¶
殘雲收翠嶺夕霧結長空帶袖凝全碧障霞隱半紅髣¶
髴分初月飄颻度曉風還因三里處冠蓋逺相通¶
　　　賦得花庭霧¶
<pb:KR4h0140_WYG_001-21b>¶
蘭氣巳熏宫新橤半妝叢色含輕重霧香引去來風拂¶
樹濃舒碧縈花薄蔽紅還當雜行雨髣髴隱遥空¶
　　　春池柳¶
年柳變池臺隋堤曲直囘逐浪絲(一作/分)隂去迎風帶影¶
來疎黄一鳥弄半翠幾睂開縈雪臨春岸參差間早梅¶
　　　芳蘭¶
春暉開紫(一作/禁)苑淑景媚蘭場映庭含淺色凝露泫浮¶
光日麗參差影風傳(一作/和)輕重香㑹須君子折佩裏作¶
<pb:KR4h0140_WYG_001-22a>¶
芬芳¶
　　　詠桃(一作董/思恭詩)¶
禁苑春暉(一作/光)麗花蹊綺(一作/幾)樹妝綴條深淺色㸃露¶
參差光向日分千笑迎風共一香如何仙嶺側獨秀隱¶
遥芳¶
　　　賦簾¶
參差垂玉闕舒巻映蘭宫珠光(一作/花)揺素月竹影亂清¶
風彩散銀鈎上文斜桂戸中惟當雜羅綺相與(一作/為)媚¶
<pb:KR4h0140_WYG_001-22b>¶
房櫳¶
　　　詠烏代陳師道¶
凌晨麗城去薄暮上林棲辭枝枝暫起停樹樹還低向¶
日終難託迎風詎肻迷只待纖纖手曲裏作宵啼¶
　　　詠飲馬¶
駿骨飲長涇奔流灑絡纓細紋連噴聚亂荇繞蹄縈水¶
光鞍上側馬影溜中横翻似天池裏騰波龍種生¶
　　　賦得殘菊¶
<pb:KR4h0140_WYG_001-23a>¶
階蘭凝曙霜岸菊照晨光露濃晞晩(一作/曉)笑風勁淺(一/作)¶
(揺/)殘香細葉凋輕翠圓花飛碎黄還持(一作/將)今嵗色復¶
結後年芳¶
　　　賦秋日懸清光賜房𤣥齡¶
秋露凝髙掌朝光上翠微參差麗雙闕照耀滿重闈仙¶
馭隨輪轉靈烏帶影飛臨(一作/照)波無定彩入隙有圓(一/作)¶
(光/)暉還當葵藿志傾葉自相依¶
　　　琵琶(紀事作董/思恭詩)¶
<pb:KR4h0140_WYG_001-23b>¶
半月無雙影全(一作/金)花有四時摧藏千里態掩抑幾重¶
悲促節縈紅袖清音滿翠帷駛彈風響急緩曲釧聲遲¶
空餘關隴恨因此代相思¶
　　　宴中山¶
驅馬出遼陽萬里轉旂常對敵六竒舉臨戎八陣張斬¶
鯨澄碧海巻霧掃扶桑昔去蘭縈翠今來桂染芳雲芝¶
浮碎葉氷鏡上朝光回首長安道方歡宴柏梁¶
　　　餞中書侍郎來濟(一作宋之/問詩非)¶
<pb:KR4h0140_WYG_001-24a>¶
曖曖去塵昏灞岸飛飛輕蓋指河梁雲峰衣結千重葉¶
雪岫花開幾樹妝(一作/芳)深悲黄(一作/白)鶴孤舟逺獨歎青¶
山别路長聊將分袂霑巾淚還用持添離席觴¶
　　　於太原召侍臣賜宴守嵗¶
四時運灰琯一夕變冬春送寒餘雪盡迎嵗早梅新¶
　　　詠燭二首¶
燄聽(一作折/或作畏)風來動花開不待春鎮下千行淚非是為¶
思人¶
<pb:KR4h0140_WYG_001-24b>¶
九龍蟠燄動四照逐花生即此流髙殿堪持待(一作/代)月¶
明¶
　　　詠弓(紀事作董/思恭詩)¶
上弦明月半激箭流星逺落雁帶書驚啼猿應枝轉¶
　　　賦得早雁出雲鳴¶
初秋玉露清早雁出(一作/生)空鳴(一作出/雲鳴)隔雲時亂影因¶
風乍含(一作/合)聲¶
　　　賦得臨池柳¶
<pb:KR4h0140_WYG_001-25a>¶
岸曲絲隂聚波移帶影疎還將睂裏翠來就鏡中舒¶
　　　賦得臨池竹¶
貞條障曲砌翠葉貫(一作/負)寒霜拂牖分龍影臨池待鳳¶
翔¶
　　　賦得弱柳鳴秋蟬¶
散影玉階柳含翠隱鳴蟬微形藏葉裏亂響出(一作/生)風¶
前¶
　　　探得李(一作詠李紀事/作董思恭詩)¶
<pb:KR4h0140_WYG_001-25b>¶
盤根直(一作/植)盈(一作/瀛)渚交幹横倚天舒華光四海巻葉¶
䕃三川¶
　　　詠小山¶
近谷交縈橤遥峰對出蓮徑細無全磴松小未含煙¶
　　　賜蕭瑀¶
疾風知勁草板蕩識(一作昏/日辨)誠臣勇夫安(一作/寧)識義智¶
者必懷仁¶
　　　賜房𤣥齡¶
<pb:KR4h0140_WYG_001-26a>¶
太液仙舟迥西園隱上才未曉征車度鷄鳴闗早開¶
　　　遼東山夜臨秋¶
煙生遥岸隱月落半崖隂連山驚鳥亂隔岫斷猿吟¶
　　　賜魏徵詩(魏徵善治酒有名曰醽醁曰/翠濤世所未有太宗賜詩曰)¶
醽醁勝蘭生翠濤過玉䪥千日醉不醒十年味不敗(蘭/生)¶
(漢武帝百味㫖酒玉/䪥隋煬帝酒名也)¶
　　　兩儀殿賦柏梁體(兩京記貞觀五年太宗破突/厥宴突利可汗於兩儀殿賦)¶
　　　(七言詩/柏梁體)¶
<pb:KR4h0140_WYG_001-26b>¶
絶域降附天下平(帝/)八表無事恱聖情(淮安/王)雲披霧斂¶
天地明(長孫/無忌)登封日觀禪云亭(房𤣥/齡)太常具禮方告成¶
(蕭/瑀)¶
　　　句¶
雪恥酬百王除兇報千古(本紀云貞觀二十年秋帝幸/靈州破薛延陀時鐵勒諸部)¶
(遣使相繼入貢請置吏北荒悉平帝為五/言詩勒石於靈州以序其事今止存此)¶
昔乗匹馬去今驅萬乗來(題河中府逍遥樓/江鄰幾志)¶
近日毛雖暖聞弦心巳驚(詠烏碎事/海録)¶
<pb:KR4h0140_WYG_001-27a>¶
　(玉海云帝賜褚亮詩有隔闊相思之句今無考又翰府/名談云唐莊宗嘗引太宗詩句待余心肻日是汝命通)¶
　(時似又出後人附㑹/非帝詩也姑記諸此)¶
　¶
　¶
　¶
　¶
　¶
　¶
<pb:KR4h0140_WYG_001-27b>¶
　¶
　¶
　¶
　¶
　¶
　¶
　¶
御定全唐詩巻一¶
