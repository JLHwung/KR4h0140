# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.284305
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百三十二
<pb:KR4h0140_WYG_332-1a>¶
　欽定四庫全書¶
御定全唐詩巻三百三十二¶
　　羊士諤¶
　羊士諤泰山人登貞元元年進士第累至宣歙巡官元¶
　和初拜監察御史坐誣李吉甫出為資州刺史詩一巻¶
　　　　早春對雨¶
　南館垂楊早東風細雨頻輕寒消玉斚幽賞滯朱輪千¶
　里巴江守三年故國春含情非遲客懸榻但生塵¶
<pb:KR4h0140_WYG_332-1b>¶
　　　　永寜小園即事¶
　蕭條梧竹下秋物映園廬宿雨方然桂朝饑更摘蔬隂¶
　苔生白石時菊覆清渠陳力當何事忘言媿道書¶
　　　　臺中遇直晨覽蕭侍御壁畫山水¶
　蟲思庭莎白露天微風吹竹曉凄然今來始悟朝廻客¶
　暗寫歸心向石泉¶
　　　　過三鄉望女几山早歳有卜築之志¶
　女几山頭春雪消路旁仙杏發柔條心期欲去知何日¶
<pb:KR4h0140_WYG_332-2a>¶
惆悵囘車上野橋¶
　　　和李都官郎中經宮人斜¶
翡翠無窮掩夜泉猶疑一半作神仙秋來還照長門月¶
珠露寒花是野田¶
　　　山閣聞笛¶
臨風玉管吹參差山塢春深日又遲李白桃紅滿城郭¶
馬融閒臥望京師¶
　　　登樓¶
<pb:KR4h0140_WYG_332-2b>¶
槐柳蕭踈遶郡城夜添山雨作江聲秋風南陌無車馬¶
獨上髙樓故國情¶
　　　憶江南舊遊二首¶
山隂道上桂花初王謝風流滿晉書曾作江南步從事¶
秋來還復憶鱸魚¶
曲水三春弄綵毫樟亭八月又觀濤金罍幾醉烏程酒¶
鶴舫閒吟把蟹螯¶
　　　郡中即事三首¶
<pb:KR4h0140_WYG_332-3a>¶
曉風山郭雁飛初霜拂囘塘水榭虚鼓角清明如戰壘¶
梧桐揺落似貧居青門逺憶中人産白首閒看太史書¶
城下秋江寒見底賔筵莫訝食無魚¶
紅衣落盡暗香殘葉上秋光白露寒越女含情已無限¶
莫教長袖倚蘭干(此首題一/作翫荷花)¶
登臨(一作/髙)何事(一作/處)見瓊枝白露黄花自繞籬惟有樓¶
中好山色稻畦殘水入秋池(此首題一作/寄裴校書)¶
　　　野望二首¶
<pb:KR4h0140_WYG_332-3b>¶
萋萋麥隴杏花風好是行春野望中日暮不辭停五馬¶
鴛鴦飛去緑江空¶
忘懷不使海鷗疑水映桃花酒滿巵亭上一聲歌白苧¶
野人歸棹亦行遲¶
　　　遊西山蘭若¶
路旁垂柳古今情春草春泉咽又生借問山僧好風景¶
看花攜酒幾人行¶
　　　泛舟入後溪¶
<pb:KR4h0140_WYG_332-4a>¶
東風朝日破輕嵐仙棹初移酒未酣玉笛閒吹折楊柳¶
春風無事傍魚潭¶
雨餘芳草淨沙塵水緑灘平一(一作/色)帶春唯有啼鵑似¶
留客桃花深處更無人(此首一作/于鵠詩)¶
　　　看花¶
一到花間一忘歸玉桮瑶瑟減光輝歌筵更覆青油幕¶
忽似朝雲瑞雪飛¶
　　　春望¶
<pb:KR4h0140_WYG_332-4b>¶
莫問華簪髪己斑歸心滿目是靑山獨上層城倚危檻¶
柳營春盡馬嘶閒¶
　　　寄江陵韓少尹¶
别來𤣥鬢共成霜雲起無心出帝鄉蜀國魚箋數行字¶
憶君秋夢過南塘¶
　　　賀(一作/資)州宴行營囘將¶
九(一作/幾)劔盈庭酒滿巵戍人歸日及𤓰時元戎静鎮無¶
邉事遣向營中偃畫旗¶
<pb:KR4h0140_WYG_332-5a>¶
　　　遊郭駙馬大安山池¶
馬嘶芳草自淹留别館何人屬細侯仙杏破顔逢醉客¶
綵鴛飛去避行舟洞簫日暖移賔榻垂柳風多掩妓樓¶
坐閲清暉不知暮煙横北渚水悠悠¶
　　　故蕭尚書癭柏齋前玉蘂樹與王起居吏部孟¶
　　　員外同賞¶
柏寢閉何時瑶華自滿枝天清凝積素風暖動芬絲留¶
歩蒼苔暗停觴白日遲因吟茂陵草幽賞待妍詞¶
<pb:KR4h0140_WYG_332-5b>¶
　　　和武相早朝中書候傳㸃書懷奉呈¶
殿省祕清曉䕫龍升紫微星辰拱帝座劒履翊天機耿¶
耿金波缺沉沉玉漏稀綵箋蹲鷙獸畫扇列名翬志業¶
丹青重恩華雨露霏三台昭建極一徳慶垂衣昌運瞻¶
文教雄圖本武威殊勲如帶逺佳氣似煙非抗節衷無¶
隠同心尚弼違良哉致君日維嶽有光輝¶
　　　和蕭侍御監祭白帝城西村寺齋沐覽鏡有懷¶
　　　吏部孟員外并見贈¶
<pb:KR4h0140_WYG_332-6a>¶
晚沐金仙宇迎秋白帝祠軒裳煩吏職風物動心期清¶
鏡開塵匣華簪指髪絲南宫有髙歩嵗晏豈磷緇¶
　　　送張郎中副使自南省赴鳯翔府幕¶
仙郎佐氏(一本/缺)謀廷議寵元侯城郭須來貢河湟亦順¶
流亞夫高壘静充國大田秋當奮燕然筆銘功向隴頭¶
　　　和竇吏部雪中寓直¶
瑞花飄朔雪灝氣滿南宫迢遰層城掩徘徊午夜中金¶
閨通籍恨銀燭直廬空(一本/缺)誰問烏臺客家山憶桂叢¶
<pb:KR4h0140_WYG_332-6b>¶
　　　小園春至偶呈吏部竇郎中(題下一本有/孟員外三字)¶
松篠雖苦節氷霜慘其間欣然(一作/攸)發佳色如喜東風¶
還幽抱想前躅冥鴻度南山春臺一以眺逹士亦解顔¶
偃息非老圃沉吟閟𤣥闗馳暉忽復失壯氣(一作/嵗)不得¶
閒君子當濟物丹梯誰(一作/難)共攀心期自有約去掃蒼¶
苔斑¶
　　　酬吏部竇郎中直夜見寄¶
解巾侍雲陛三命早為郎復以雕龍彩旋歸振鷺行玉¶
<pb:KR4h0140_WYG_332-7a>¶
書期養素金印己(一本/缺)懷黄兹夕南宫詠遐情媿不忘¶
　　　永寜里園亭休沐悵然成詠¶
雲景含初夏休歸曲陌深幽簾宜永日珍樹始清隂遲¶
客唯長簟忘言有匣琴畫披靈物態書見古人心芳草¶
多留歩鮮颷自滿襟勞形非立事瀟灑媿頭簪¶
　　　登樂遊原寄司封孟郎中盧補闕¶
爽節時清眺秋懷悵獨過神臯值宿雨曲水己增波白¶
鳥凌風迥紅蕖濯露多伊川有歸思君子復如何¶
<pb:KR4h0140_WYG_332-7b>¶
　　　乾元初嚴黄門自京兆少尹貶牧巴郡以長才¶
　　　英氣固多暇日毎遊郡之東山山側精舎有盤¶
　　　石細泉䟽為浮桮之勝苔深樹老蒼然遺躅士¶
　　　諤謬因出守得繼兹賞乃賦詩十四韻刻於石¶
　　　壁¶
石座雙峰古雲泉九曲深寂寥疏鑿意蕪沒歳時侵繞¶
席流還壅浮杯咽復沉追懷王謝侣更似㑹稽岑(始詣/流杯)¶
(之地蔓草己没石泉渠不絶如線躬自/䟽𨗳終日潺潺盖數十年無復遊者)誰謂天池翼相¶
<pb:KR4h0140_WYG_332-8a>¶
期宅畔吟光輝輕尺璧然諾重黄金幾醉東山妓長懸¶
北闕心蕙蘭留雜佩桃李想(一作/相)華簪(時郄詹事昻自黄/拾遺貶清化尉)¶
(門年三十餘且為府主與郄意/氣友善賦詩髙㑹文字猶存)閉閣余何事鳴騶亦屢¶
尋軒裳遵往轍風景憩中林横吹多凄調安歌送好音¶
初筵方側弁故老忽沾襟(時老僧常覚在自言目覩黄/門遊集之日歴歴可聽及聞)¶
(絲竹發聲/泫然流涕)盛世當𢎞濟平生諒所欽無能愧陳力惆悵¶
拂瑶琴¶
　　　閒齋示一二道者¶
<pb:KR4h0140_WYG_332-8b>¶
幽蘭誰復奏閉匣以端憂知止慙先覺歸歟想故侯山¶
蟬鈴閣晚江雨麥田秋唯有空門學相期老一丘¶
　　　南池荷花¶
蟬噪城溝水芙蓉忽己繁紅花迷越艶芳意遇湘沅湛¶
露宜清暑披香正滿軒朝朝秖自賞穠李亦何言¶
　　　郡中翫月寄江南李少尹虞部孟員外三首¶
月滿自高丘江通無狹流軒窗開到曉風物坐含秋鵲¶
警銀河斷蛩悲翠幕幽清光望不極耿耿下西樓¶
<pb:KR4h0140_WYG_332-9a>¶
桂華臨洛浦如挹李膺仙兹夕披雲望還吟擲地篇鳯¶
池分直夜牛渚泛舟年㑹是風流賞惟君内史賢¶
圓景曠佳賔(一作/賞)徘徊夜漏頻金波徒汎酒瑶瑟己生¶
塵露白移長簟風清挂幅巾西園舊才子想見洛陽人¶
(時枉盧雲夫/書分司入洛)¶
　　　城隍廟賽雨二首¶
零雨慰斯人齋心薦緑蘋山風簫鼓響如祭敬亭神¶
積潤通千里推誠奠一巵囘颷經畫壁忽似偃雲旗¶
<pb:KR4h0140_WYG_332-9b>¶
　　　郡樓晴望二首¶
霽色朝雲盡亭臯(一作/髙)露亦晞褰開臨曲檻蕭瑟換輕¶
衣地逺秦人望天晴社燕飛無功慙歳晚唯念故山歸¶
一雨晴山郭驚秋碧樹風蘭巵誰與薦玉斾自無悰雲¶
景嘶賔雁嵐隂露彩虹閒吟嬾閉(一作/下)閣旦夕郡樓中¶
　　　初移琪樹¶
愛此丘中物煙霜盡日看無窮碧(一作/白)雲意更助緑窗¶
寒¶
<pb:KR4h0140_WYG_332-10a>¶
　　　燕居¶
秋齋膏沐暇旭日照軒墀露重芭蕉葉香凝(一作低/一本缺)橘¶
柚枝簡書隨吏散寶騎與僧期報國得何力流年己覺¶
衰¶
　　　寄黔府竇中丞¶
漢臣旌節貴萬里䕶牂牁夏月(一作/日)天無暑秋風水不¶
波朝衣蟠艾綬戎幕偃雕戈滿歳歸龍闕良哉佇作歌¶
　　　書樓懷古¶
<pb:KR4h0140_WYG_332-10b>¶
何獨文翁化風流與代深泉雲無舊轍騷雅有遺音逺¶
目窮巴漢閒情閱古今忘言意不極日暮但横琴¶
　　　九月十日郡樓獨酌¶
掾史當授衣郡中稀物役嘉辰悵己失殘菊誰為惜櫺¶
軒一尊泛天景洞虚碧暮節獨(一作/猶)賞心寒江鳴湍石¶
歸期北州里舊友東山客飄蕩雲海深相思桂花白¶
　　　暮秋言懷¶
城隅凝綵畫紅樹帶青山遲客金尊晚談空玉柄閒馳¶
<pb:KR4h0140_WYG_332-11a>¶
暉三峽水旅夢百勞闗非是淮陽薄丘中只望還¶
　　　題枇杷樹¶
珍樹寒始花氛氲九秋月佳期若有待芳意常無絶嫋¶
嫋碧海風濛濛緑枝雪急景自餘妍春禽幸流悦¶
　　　上元日紫極宫門觀州民然燈張樂¶
山郭通衢隘瑶壇紫府深燈花助春意舞綬(一作/綴)織歡¶
心閒似淮陽臥恭聞樂職吟唯將聖明化聊以逹飛沉¶
　　　西郊蘭若¶
<pb:KR4h0140_WYG_332-11b>¶
雲天宜北戸塔廟似西方林下僧無事江清日復長石¶
泉盈掬冷山實滿枝香寂寞傳心印𤣥言亦己忘¶
　　　在郡三年今秋見白髪聊以書事¶
二毛非騎省朝鏡忽秋風絲縷寒衣上霜華舊簡中承¶
明那足厭車服媿無功日日山城守淹留巖桂叢¶
　　　郡中端居有懐袁州王員外使君¶
憶作同門友承明奉直廬禁闈人自異休澣跡非疎珥¶
筆金華殿三朝玉璽書恩光榮侍從文彩應符徐(王自/貞元)¶
<pb:KR4h0140_WYG_332-12a>¶
(以至元和/並掌客命)青眼真知我𤣥談愧起予蘭巵招促膝松砌¶
引長裾(王尤精太𤣥自謂深知時在憲司休注/釋與予自公冠服輒詣松庭永日言集)麗日流¶
鶯早凉天墜露初前山臨紫閣曲水眺紅蕖誰謂音塵¶
曠俄驚歳月除風波移故轍符守忽離居濟物隂功在¶
分憂盛業餘弱翁方大用延首遲雙魚¶
　　　山寺題壁¶
物外真何事幽廊歩不窮一燈心法在三世影堂空山¶
果青苔上寒蟬落葉中歸來還閉閣棠樹幾秋風¶
<pb:KR4h0140_WYG_332-12b>¶
　　　暇日適值澄霽江亭遊宴¶
碧落風如洗清光鏡不分弦歌方對酒山谷盡無雲旅¶
臥淮陽病悲秋宋玉文今來强攜妓醉舞石榴裙¶
　　　玩槿花¶
何乃詩人興妍詞屬舜華風流感異代窈窕比同車凝¶
艶垂清露驚秋隔終紗蟬鳴復蟲思惆悵竹隂斜¶
　　　郡齋讀經¶
壯齡非濟物柔翰誤為儒及此齋心暇翛然與道俱散¶
<pb:KR4h0140_WYG_332-13a>¶
材誠獨善正覺豈無徒半偈蓮生水幽香桂滿爐息隂¶
慙蔽芾講義得醍醐跡似桃源客身膺竹使符華夷㕘¶
吏事巴漢混州圖偃草懐君子移風念嗇夫翳桑俄有¶
績宿麥復盈租圓寂期超詣凋殘幸己蘇解空囊不智¶
滅景谷何愚幾日遵歸轍東菑殆欲蕪¶
　　　州民自言巴土冬濕且多隂晦今兹晴朗苦寒¶
　　　霜頗甚故老咸異之因示寮吏(第五句第七句/第八句竝缺)¶
雨霜以成歳看舊感前聞愛景隨朝日凝隂積暮雲¶
<pb:KR4h0140_WYG_332-13b>¶
　　　　忘言酒暫醺¶
　　　齋中有獸皮茵偶成詠¶
逸才豈凡獸服猛愚人得山澤生異姿䝉戎(一作/茸)蔚佳¶
色青氊持與藉重錦裁為飾臥閣幸相宜温然承宴息¶
　　　野夫採鞭於東山偶得𤣥者¶
追風豈無策持斧有遐想鳯去留孤根嵓懸非朽壤苔¶
斑自天生玉節垂雲長勿謂山之幽丹梯亦可上¶
　　　守郡累年俄及知命聊以言志(第八句/缺一字)¶
<pb:KR4h0140_WYG_332-14a>¶
南國疑逋客東山作老夫登朝非大隠出谷是真愚氣¶
直慙龍劔心清愛玉壺聊持循吏傳早晚(缺/)為徒¶
　　　東渡早梅一樹歳華如雪酣賞成詠(第一句第/二句各缺)¶
　　　(一/字)¶
暇日留(缺/)事期雲亦(缺/)開鄉心持歳酒津下賞山梅晚¶
實和商鼎濃香拂壽杯唯應招北客日日踏青來¶
　　　題郡南山光福寺寺即嚴黄門所置時自給事¶
　　　中京兆少尹出守年三十性樂山水故老云每¶
<pb:KR4h0140_WYG_332-14b>¶
　　　旬數至後分閫(一有/西字)川州門有去思碑即郄拾¶
　　　遺之詞也¶
傳聞黄閣守兹地賦長沙少壯稱時傑功名惜歳華巖¶
廊初建刹賔從亟鳴笳玉帳空嚴道甘棠見野花碑殘¶
猶墮淚城古自歸鴉籍籍清風在懐人諒不遐¶
　　　雨中寒食¶
令節逢煙雨園亭但掩關佳人宿糚薄芳樹綵繩閒歸¶
思偏消酒春寒為近山花枝不可見别恨灞(一作/五)陵間¶
<pb:KR4h0140_WYG_332-15a>¶
　　　晚夏郡中臥疾¶
事外心如寄虚齋臥更幽微風生白羽畏日隔清油用¶
拙懐歸去沉痾畏借留東山自有計蓬鬢莫先秋¶
　　　酬盧司門晚夏過永寜里敝居林亭見寄¶
自嘆淮陽臥誰知去國心幽亭來北戸髙韻得南金苔¶
甃窺泉少籃輿愛竹深風蟬一清暑應喜脱朝簮¶
　　　山郭風雨朝霽悵然秋思¶
桐竹離披曉凉風似故園驚秋對旭日感物坐前軒江¶
<pb:KR4h0140_WYG_332-15b>¶
燕飛還盡山榴落尚繁平生信有意衰久已忘言¶
　　　南館林塘¶
郡閣山斜對風煙隔短墻清池如冩月珍樹盡凌霜行¶
樂知無悶加餐頗自强心期空歳晚魚意久相忘¶
　　　臘夜對酒¶
琥珀盃中物瓊枝席上人樂聲方助(一作/缺)醉燭影己含¶
春自顧行將老何辭坐逹晨傳觴稱厚徳不問吐車茵¶
　　　池上構小山詠懷(第二句/缺二字)¶
<pb:KR4h0140_WYG_332-16a>¶
玉立出巖石風清曲(缺/)　偶成聊近意静對想凝神牛¶
渚中流月蘭亭上道春古來心可見寂寞為斯人¶
　　　林塘臘候¶
南國氷霜晚(一作/冷)年華已暗歸閒招别館客逺念故山薇¶
野艇虛還觸籠禽倦更飛忘言亦何事酣賞歩(一作/坐)清¶
輝¶
　　　酬禮部崔員外備獨(一作矚一本/此下缺一字)永寜里敝居¶
　　　見寄來詩云圖書鏁塵閣符節守山城(第二句/缺一字)¶
<pb:KR4h0140_WYG_332-16b>¶
守土親巴俗腰章(缺/)漢儀春行樂職詠秋感伴牢詞舊¶
里藏書閣閒門閉槿籬遥慙退朝客下馬獨相思¶
　　　梁國惠康公主挽歌詞二首(時詔令百官進詞/駙馬即司空于公)¶
　　　(之/子)¶
湯沐成陳跡山林遂寂寥鵲飛應織素鳯起獨吹簫玉¶
殿中參罷雲軿上漢遥皇情非不極空輟未央朝¶
授冊榮天使陳詩感聖恩山河啓梁國縞素及于門泉¶
向金巵咽霜來玉樹繁都人聽哀挽淚盡望寒原¶
<pb:KR4h0140_WYG_332-17a>¶
　　　南池晨望¶
起來林上月瀟灑故人情鈴閣人何事蓮塘曉獨行衣¶
沾竹露爽茶對石泉清鼓吹前賢薄羣蛙試一鳴¶
　　　林館避暑¶
池島清隂裏無人泛酒船山蜩金奏響荷露水精圓静¶
勝朝還暮幽觀白已𤣥家林正如此何事賦歸田¶
　　　巴南郡齋雨中偶看長厯是日小雪有懐昔年¶
　　　朝謁因成八韻¶
<pb:KR4h0140_WYG_332-17b>¶
夷落朝雲候王正小雪辰緬懷朝紫陌曾是灑朱輪氣¶
耿簮裾肅風嚴刻漏頻暗飛金馬仗寒舞玉京塵豸角¶
隨中憲龍池列近臣蘂珠凝瑞彩懸圃浄華茵帝澤千¶
箱慶天顔萬物春明廷(一作/君)猶咫尺髙詠愧巴人¶
　　　褒城驛池塘翫月¶
夜長秋始半圓景麗銀河北渚清光溢西山爽氣多鶴¶
飛聞墜露魚戲見增波千里家林望凉颷換緑蘿¶
　　　資陽郡中詠懐¶
<pb:KR4h0140_WYG_332-18a>¶
腰章非逹士閉閣是潜夫匣劔寜求試籠禽但自拘江¶
清牛渚鎮酒熟歩兵厨唯此前賢意風流似不孤¶
　　　寒食宴城北山池即故郡守榮陽鄭鋼(一作/綱)目¶
　　　為折栁亭¶
别館青山郭遊人折栁行落花經上已細雨帶清明鶗¶
鴂流芳暗鴛鴦曲水平歸心何處醉寶瑟有餘聲¶
　　　酬彭州蕭使君秋中言懐¶
右(一作/古)職移青綬雄藩拜紫泥江回玉壘下氣爽錦城¶
<pb:KR4h0140_WYG_332-18b>¶
西臯鶴驚秋律琴烏怨夜啼離居同舍念宿昔奉金閨¶
(元和初接武南/臺周旋兩院)¶
　　　資中早春¶
一雨東風晚山鶯獨報春淹留巫峽夢惆悵洛陽人栁¶
意籠丹檻梅香覆錦茵年華行可惜瑶瑟莫生塵¶
　　　郡樓懷長安親友¶
殘暑三巴地沉隂八月天氣昏髙閣雨夢倦下簾眠愁¶
鬢華簮小歸心社燕前相思杜陵野溝水獨潺湲¶
<pb:KR4h0140_WYG_332-19a>¶
　　　王起居獨遊青龍寺翫紅葉因寄¶
十畆蒼苔遶畫廊幾株紅樹過清霜髙情還似看花去¶
閒對南山步夕陽¶
　　　夜聽琵琶三首¶
掩抑危絃咽又通朔雲邊月想朦朧當時誰佩將軍印¶
長使蛾眉怨不窮¶
一曲徘徊星漢稀夜闌幽怨重依依忽似摐金來上馬¶
南枝棲鳥盡驚飛¶
<pb:KR4h0140_WYG_332-19b>¶
破撥聲繁恨已長低鬟斂黛更摧藏潺湲隴水聽難盡¶
併覺風沙繞杏(一作/畫)梁¶
　　　彭州蕭使君出妓夜宴見送¶
玉顔紅燭忽驚春微歩凌波暗拂塵自是當歌斂眉黛¶
不因惆悵為行人¶
　　　題松江館¶
津栁江風白浪平棹移髙館古今情扁舟一去鴟夷子¶
應笑分符計日程¶
<pb:KR4h0140_WYG_332-20a>¶
　　　偶題寄獨孤使君¶
病起淮陽自有時秋來未覺長年悲坐逢在日唯相望¶
嫋嫋凉風滿桂枝¶
　　　永寜里小園與沈校書接近悵然題寄¶
故里心期奈别何手移芳樹憶庭柯東臯黍熟君應¶
醉梨葉初紅白露多¶
　　　齋(一作/春)中詠懷¶
無心唯有白雲知閒臥髙齋夢蝶時不覺東風過寒食¶
<pb:KR4h0140_WYG_332-20b>¶
雨來萱草出巴籬¶
　　　登郡前山¶
洛陽歸客滯巴東處處山䙬雪滿叢峴首當時為風景¶
豈將官舍作池籠¶
　　　客有自渠州來説常諫議使君故事悵然成韻¶
才子長沙暫左遷能將意氣慰當年至今猶有東山妓¶
長使歌詩被管弦¶
　　　春日朝罷呈臺中寮(一作/良)友¶
<pb:KR4h0140_WYG_332-21a>¶
退食鵷行振羽儀九霄雙闕迥參差雲披綵仗春風度¶
日暖香堦晝刻移玉樹籠煙鳷鵲觀石渠流水鳯凰池¶
時清執法慚無事未有長楊漢主知¶
　　　州民有獻杏者瑰麗溢目因感花未幾聊以成¶
　　　詠¶
南郭東風賞杏壇幾株芳樹昨留歡却憶落花飄綺席¶
忽驚如實滿雕盤蛾眉半斂千金薄鷤鴂初鳴百草闌¶
志士古來悲節換美人啼鳥亦長嘆¶
<pb:KR4h0140_WYG_332-21b>¶
　　　西川獨孤侍御見寄七言四韻一首為郡翰墨¶
　　　都捐逮此詶答誠乖拙速¶
百雉層城上將壇列營西照雪峰寒文章立事須銘鼎¶
談笑論功耻據鞍草檄青油推(一作/催)健筆曵裾黄閣聳¶
危冠雙金未比三千字負弩空慙知者難¶
　　　都城從事蕭員外寄海梨花詩盡綺麗至惠然¶
　　　逺及¶
珠履行臺擁附蟬外郎髙歩似神仙陳詞今見唐風盛¶
<pb:KR4h0140_WYG_332-22a>¶
從事遥瞻衛國賢擲地好詞凌綵筆浣花春水膩魚箋¶
東山芳意須同賞子看囊盛幾日傳(右軍書云青李來/禽櫻桃日給藤子)¶
(皆囊盛為佳/函封多不生)¶
　　　赴資陽經嶓冢山(漢水所出元和/三年己授此官)¶
寜辭舊路駕朱轓重使疲人感漢恩今日鳴騶到嶓峽¶
還勝博望至河源¶
　　　郡中言懐寄西川蕭員外¶
功名無力愧勤王已近終南得草堂身外盡歸天竺偈¶
<pb:KR4h0140_WYG_332-22b>¶
腰間唯有㑹稽章何時臘酒逢山客可惜梅枝亞石牀¶
歳晚我知仙客意懸心應在白雲鄉¶
　　　郡齋感物寄長安親友¶
晴天春意併無窮過臘江樓日日風瓊樹花香故人别¶
蘭巵酒色去年同閒吟鈴閣巴歌裏回首神臯瑞氣中¶
自愧朝衣猶在篋歸來應是白頭翁¶
　　　息舟荆溪入陽羡南山遊善權寺呈李功曹巨¶
結纜蘭香渚(一作/渚曉)柴車(一作紫岩/又作挈侣)上連岡晏温值初霽¶
<pb:KR4h0140_WYG_332-23a>¶
去遶山河長獻歳氷雪盡細泉生路旁行披煙杉入激¶
澗(一作/瀾)横石梁層閣表精廬飛甍切雲翔冲襟得髙步¶
清眺極逺方潭嶂積佳氣荑英多早芳具觀澤國秀重¶
使春心傷念遵煩促途榮利騖隟光勉君脱冠意共匿¶
無何鄉¶
　　　亂後曲江¶
憶昔曾遊曲水濵春來長有探春人遊春人静空地(一/作)¶
(池/)在直至春深不似春¶
<pb:KR4h0140_WYG_332-23b>¶
　　　尋山家(一作長孫/佐輔詩)¶
獨訪山家歇還涉(一作歩/還歇)茅屋斜連隔松葉主人聞語¶
未開門繞籬野菜飛黄蝶¶
　　　寄裵校書¶
登髙何處見瓊枝白露黄花自繞籬惟有樓中好山色¶
稻畦殘水入秋池¶
　　　句¶
風泉留古韻笙磬想遺音　桂朽有遺馥鸞飛安可待¶
<pb:KR4h0140_WYG_332-24a>¶
　　塵沙藹如霧長波驚飇度雁起汀洲寒馬嘶髙城暮¶
　銀釭倦秋館綺瑟瞻永路重有攜手期清光倚玉樹(以/上)¶
　(並見張為/主客圖)¶
　¶
　¶
　¶
　¶
　¶
<pb:KR4h0140_WYG_332-24b>¶
　¶
　¶
　¶
　¶
　¶
　¶
　¶
御定全唐詩巻三百三十二¶
