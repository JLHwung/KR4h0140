# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:37.526396
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷十三
<pb:KR4h0140_WYG_013-1a>¶
　欽定四庫全書¶
御定全唐詩巻十三¶
　　郊廟歌辭¶
　　　　享太廟樂章(唐書樂志曰貞觀中享太廟樂迎/神用永和九變詞同皇帝行用太)¶
　　　　(和登歌酌鬯用肅和迎爼用雍和獻皇祖宣簡/公皇祖懿王同用長發之舞景皇帝用大基之)¶
　　　　(舞元皇帝用大成之舞髙祖用大眀之舞皇帝/飲福用夀和送文舞出迎武舞入用舒和武舞)¶
　　　　(用凱安撤爼用雍和送神用永和其太和/凱安詞同冬至圜丘並魏徴禇亮等作)¶
　　　　　永和¶
<pb:KR4h0140_WYG_013-1b>¶
　於穆烈祖𢎞此丕基永言配命子孫保之百神既洽萬¶
　國在兹是用孝享神其格思¶
　　　　　肅和¶
　大哉至徳允兹眀聖格于上下聿遵誠敬嘉樂斯登鳴¶
　球以詠神其降止式隆景命¶
　　　　　雍和¶
　崇兹享祀誠敬兼至樂以感靈禮以昭事粢盛咸絜牲¶
　牷孔備永言孝思庶㡬不匱¶
<pb:KR4h0140_WYG_013-2a>¶
　　　　長發舞(唐㑹要曰貞觀十四年詔用顔師古/許敬宗議皇祖宣簡公懿王廟並奏)¶
　　　　(長發之舞取詩云濬/哲維商長發其祥也)¶
濬哲維唐長發其祥帝命斯祐王業克昌配天載徳就¶
日重光本支百代申錫無疆¶
　　　　大基舞¶
猗與祖業皇矣帝先翦商徳厚封唐慶延在姬猶稷方¶
晉踰宣基我鼎運於萬斯年¶
　　　　大成舞¶
<pb:KR4h0140_WYG_013-2b>¶
周稱王季晉美帝文眀眀盛徳穆穆齊芬藏用四履屈¶
道三分鏗鏘鍾石載紀鴻勲¶
　　　　大眀舞(唐㑹要曰貞觀十四年詔用顔師古/䓁議髙祖廟奏大眀之舞取易曰大)¶
　　　　(眀終始六位時成詩有大/眀之篇稱文王有眀徳也)¶
五紀更運三正逓升勛華既沒禹湯勃興神武命代靈¶
睠是膺望雲彰徳察緯告徴上紐天維下安地軸徴師¶
涿野萬國咸服偃伯靈臺九官允穆殊域委賮懐生介¶
福大禮既飾大樂已和黒章擾囿赤字浮河功宣載籍¶
<pb:KR4h0140_WYG_013-3a>¶
徳被詠歌克昌厥後百祿是荷¶
　　　　夀和¶
八音斯奏三獻畢陳寳祚惟永暉光日新¶
　　　　舒和¶
聖敬通神光七廟靈心薦祚和萬方嚴禋克配鴻基逺¶
眀徳惟馨鳳厯昌¶
　　　　雍和¶
於穆清廟聿修嚴祀四懸載陳三獻斯止籩豆徹薦人¶
<pb:KR4h0140_WYG_013-3b>¶
祇介祉神維格思錫祚不已¶
　　　　永和¶
肅肅清祀烝烝孝思薦享昭備䖍恭在兹雍歌徹俎祝¶
嘏陳辭用光武志永固鴻基¶
　　　享太廟樂章(唐書樂志曰髙宗永徽已後續造/享太廟樂章獻太宗用崇徳之舞)¶
　　　(髙宗用鈞天之舞中宗用太和之舞睿宗用景/雲之舞皇祖宣皇帝用光大之舞舊樂章宣元)¶
　　　(二宫同用長發其詞亦同開元十/年始別造詞而宣帝更用光大云)¶
　　　　崇徳舞¶
<pb:KR4h0140_WYG_013-4a>¶
五運改卜千齡啟聖彤雲曉聚黄星夜暎葉闡珠囊基¶
開(後為/圖開)玉鏡下臨萬㝢上齊七政霧開三象塵清九服¶
海溓星暉逺安邇肅天地交泰華夷輯睦翔泳歸仁中¶
外禔福績踰黜夏勲髙翦商武陳七徳刑設三章祥禽¶
巢閣仁獸逰梁卜年惟永景福無疆¶
　　　　鈞天樂¶
承天撫籙纂聖登皇遐清萬㝢仰協三光功成日用道¶
濟時康璇圖載永寳厯斯昌日月揚暉煙雲爛色河嶽¶
<pb:KR4h0140_WYG_013-4b>¶
修貢神祇効職舜風攸偃堯曦先就睿感通寰孝思浹¶
宙奉揚先徳䖍遵曩狩展義天扄飛英雲岫化逸王表¶
神凝帝先乗雲厭俗馭日登𤣥¶
　　　　太和舞¶
廣樂既備嘉薦既新述先惟徳孝饗惟親七獻具舉五¶
齊畢陳錫兹祚福於萬斯春¶
　　　　景雲舞¶
惟睿作聖惟聖登皇精感耀魄時膺㑹昌舜慙大孝堯¶
<pb:KR4h0140_WYG_013-5a>¶
推讓王䏻事斯極振古誰方文眀履運車書同軌巍巍¶
赫赫盡善盡美衢室凝旈大庭端扆釋負之寄事光復¶
子脫屣髙天登遐上𤣥龍湖超忽象野芊綿遊衣複道¶
薦果初年新廟奕奕眀徳配天¶
　　　　光大舞¶
大業龍祉徽音駿尊潛居皇徳赫嗣天昆展儀宗祖重¶
誠孝孫春秋無極享奏存存¶
　　　享太廟樂章(唐書樂志曰太樂舊有享太廟迎/神次金奏及送神詞三章不詳所)¶
<pb:KR4h0140_WYG_013-5b>¶
　　　(起/)¶
　　　　迎神¶
七廟觀徳百靈攸仰俗荷財成物資含養道光執契化¶
籠提象肅肅雍雍神其来饗¶
　　　　金奏¶
肅肅清廟巍巍盛唐配天立極累聖重光樂和管磬禮¶
備烝嘗永惟来格降福無疆¶
　　　　送神¶
<pb:KR4h0140_WYG_013-6a>¶
五聲備奏三獻終祠車移鳳輦斾轉虹旗禮周籩豆誠¶
效䖍祇皇靈徙蹕簮紳拜辭¶
　　　武后享清廟樂章十首¶
　　　　第一¶
建清廟贊𤣥功擇吉日展禋宗樂已變禮方崇望神駕¶
降仙宫¶
　　　　第二¶
隆周創業寳命惟新敬宗茂典爰表䖍禋聲眀已備文¶
<pb:KR4h0140_WYG_013-6b>¶
物斯陳肅容如在懇志方申¶
　　　　第三登歌¶
肅敷大禮上謁尊靈敬申筐幣載表丹誠¶
　　　　第四迎神¶
敬奠蘋藻式罄䖍襟潔誠斯展佇降靈歆¶
　　　　第五飲福¶
爰陳玉醴式奠瓊漿靈心有穆介福無疆¶
　　　　第六送文舞¶
<pb:KR4h0140_WYG_013-7a>¶
帝圖草創皇業初開功髙佐命業贊雲雷¶
　　　　第七迎武舞¶
赫赫𤣥功被穹壤皇皇至徳洽生靈開基撥亂妖氛廓¶
佐命宣威海内清¶
　　　　第八武舞作¶
荷恩承顧託執契恭臨撫廟畧静邊荒天兵耀神武¶
　　　　第九徹俎¶
登歌已闋獻禮方周欽承景福肅奉鴻休¶
<pb:KR4h0140_WYG_013-7b>¶
　　　　第十送神¶
大禮言畢仙衞將歸莫申丹懇空瞻紫微¶
　　　享太廟樂章(唐書樂志曰中宗神龍元年享太/廟樂迎神用嚴和九變詞同皇帝)¶
　　　(行用升和登歌祼鬯用䖍和迎爼用歆和光皇/帝酌獻用長發景皇帝酌獻用大基元皇帝酌)¶
　　　(獻用大成髙祖酌獻用大眀太宗酌獻用崇徳/五室舞詞並同貞觀髙宗酌獻用鈞天舞詞同)¶
　　　(光宅孝敬皇帝酌獻用承光皇帝飲福用延和/送文舞出迎武舞入用同和武舞用寧和撤爼)¶
　　　(用恭和送神用通和皇后助享皇后行用正和/詞同貞觀中宫朝㑹登歌奠鬯用昭和皇后酌)¶
　　　(獻飲福用誠敬撤爼/用肅和送神用昭感)¶
<pb:KR4h0140_WYG_013-8a>¶
　　　　嚴和¶
肅肅清廟赫赫𤣥猷功髙萬古化奄十洲中興丕業上¶
荷天休祗奉先構禮備懐柔¶
　　　　昇和¶
顧惟菲薄纂厯應期中外同軌夷狄来思樂用崇徳禮¶
以陳詞夕惕若厲欽奉𢎞基¶
　　　　䖍和¶
禮標薦鬯肅事祠庭敬申如在敢託非馨¶
<pb:KR4h0140_WYG_013-8b>¶
　　　　歆和¶
崇禋已備粢盛聿修潔誠斯展鍾石方遒¶
　　　　承光舞¶
金相載穆玉裕重輝養徳清禁承光紫微乾宫候色震¶
象増威監國方永賓天不歸孝友自衷温文性與龍樓¶
正啟鶴駕斯舉丹扆流念鴻名式序中興考室永陳彛¶
俎¶
　　　　延和¶
<pb:KR4h0140_WYG_013-9a>¶
巍巍累聖穆穆重光奄有區夏祚啟隆唐百蠻飲澤萬¶
國来王本枝億載鼎祚逾長¶
　　　　同和¶
惟聖配天敷盛禮惟天為大闡洪名恭禋展敬光先徳¶
蘋藻申䖍表志誠¶
　　　　寧和¶
炎馭失天(一作/王)綱土徳承天命英猷被寰宇懿躅隆邦¶
政七徳已綏邊九夷咸底定景化覃遐邇深仁洽翔泳¶
<pb:KR4h0140_WYG_013-9b>¶
　　　　恭和¶
禮周三獻樂闋九成肅承靈福悚惕兼盈¶
　　　　通和¶
祠容既畢仙座爰興停停鳯舉靄靄雲升長隆寳運永¶
錫休徴福覃貽厥恩被黎蒸¶
　　　　昭和¶
道洽二儀交泰時休四㝢和平環珮肅於庭實鍾石揚¶
乎頌聲¶
<pb:KR4h0140_WYG_013-10a>¶
　　　　誠敬¶
顧惟菲質忝位椒宫䖍奉蘋藻肅事神宗敢申誠絜庶¶
罄深衷睟容有裕靈享無窮¶
　　　　肅和¶
月禮已周雲和將變爰獻其醑載遷其奠眀徳逾隆非¶
馨是薦澤霑動植仁覃㝢縣¶
　　　　昭感¶
鏗鏘韶濩肅穆神容洪規赫赫祠典雍雍已周三獻將¶
<pb:KR4h0140_WYG_013-10b>¶
乗六龍䖍誠有託懇志無従¶
　　　享太廟樂章(唐書樂志曰眀皇開元七年享太/廟樂迎神用永和皇帝行用太和)¶
　　　(登歌酌瓚用肅和迎爼用雍和皇帝酌醴齊用/文舞獻宣皇帝用光大舞光皇帝用長發舞景)¶
　　　(皇帝用大政舞元皇帝用大成舞髙祖用大眀/舞太宗用崇徳舞髙宗用鈞天舞中宗用大和)¶
　　　(舞睿宗用景雲舞皇帝飲福受脤用福和送文/舞出迎武舞入用舒和亞獻終獻行事武舞用)¶
　　　(凱安撤豆用登歌送神用永和按景皇帝舊用/大基至是改用大政云樂章並特進行尚書左)¶
　　　(丞相燕國/公張説撰)¶
　　　　永和三章¶
<pb:KR4h0140_WYG_013-11a>¶
肅九室諧八音歌皇慕動神心禮宿設樂妙尋聲眀備¶
祼奠臨¶
律迓氣音入𤣥依玉几御黼筵聆愾息僾周旋九韶遍¶
百福傳¶
信工祝永頌聲来祖考聼和平相百辟貢九瀛神休委¶
帝孝成¶
　　　　太和¶
時文聖后清廟肅邕致誠勤薦在貌思恭玉節肆夏金¶
<pb:KR4h0140_WYG_013-11b>¶
鏘五鍾䋲䋲雲歩穆穆天容¶
　　　　肅和¶
天子享孝工歌溥將躬祼鬱鬯乃焚膋薌臭以達隂聲¶
以求陽奉時烝嘗永代不忘¶
　　　　雍和二章¶
在滌嘉豢麗碑敬牲角握之牡色純之騂火傳陽燧水¶
溉隂精太公胖爼傅説和羮¶
俎豆有馥粢盛絜豐亦有和羮既戒既平鼔鐘管磬肅¶
<pb:KR4h0140_WYG_013-12a>¶
唱和鳴皇皇后祖来我思成¶
　　　　文舞¶
聖謩九徳真言五千慶集昌胄符開帝先髙文杖鉞克¶
配彼天三宗握鏡六合渙然帝其承祀率禮罔愆圖書¶
霧出日月清懸舞形徳類詠諗功傳黄龍蜿蟺彩雲蹁¶
躚五行氣順八佾風宣介此百祿於皇萬年¶
　　　　光大舞¶
肅肅藝祖滔滔濬源有雄玉劔作鎮金門𤣥王貽緒后¶
<pb:KR4h0140_WYG_013-12b>¶
稷謀孫肇禋九廟四海来尊¶
　　　　長發舞¶
具禮崇徳備樂承風魏推幢主周贈司空不行而至無¶
成有終神興王業天歸帝功¶
　　　　大政舞¶
於赫元命權輿帝文天齊八柱地半三分宗廟觀徳笙¶
鏞樂勲封唐之兆成天下君¶
　　　　大成舞¶
<pb:KR4h0140_WYG_013-13a>¶
帝舞(一作/符)季歷龍(一作/襲)聖生昌后歌有蟜胎炎孕黄天¶
地合徳日月齊光肅雝孝享祚我萬方¶
　　　　大眀舞¶
赤精亂徳四海困窮黄旗舉義三靈㑹同旱望春雨雲¶
披大風溥天来祭髙祖之功¶
　　　　崇徳舞¶
皇合一徳朝宗百神削平天地大拯生人上帝配食單¶
于入臣戎歌陳舞曄曄震震¶
<pb:KR4h0140_WYG_013-13b>¶
　　　　鈞天舞¶
髙皇邁道端拱無為化懐獯鬻兵賦(一作/戢)句驪禮尊封¶
禪樂盛来儀合位媧后同稱伏羲¶
　　　　大和舞¶
退居江水鬱起丹陵禮物還舊朝章中興龍圖友及駿¶
命恭膺鳴球香瓚大糦是承¶
　　　　景雲舞¶
景雲霏爛告我帝符噫帝冲徳與天為徒笙鏞遥逺俎¶
<pb:KR4h0140_WYG_013-14a>¶
豆虛無春秋孝獻迴復此都¶
　　　　福和¶
備禮用樂崇親致尊誠通慈降敬徹愛存獻懐稱夀啐¶
感承恩皇帝孝徳子孫千億大包天域長亘不極¶
　　　　舒和¶
六鍾翕協六變成八佾徜徉八風生樂九韶兮人神感¶
美七徳兮天地清¶
　　　　凱安四章¶
<pb:KR4h0140_WYG_013-14b>¶
瑟彼瑶爵亞惟上公室如屏氣門不容躬禮殷其本樂¶
執其中聖皇永慕天地幽通¶
禮匝三獻樂遍九成降循軒陛仰欷皇情福與仁合徳¶
因孝眀百年福位四海風行¶
總總干戚填填鼔鐘奮揚増氣坐作為容離若鷙鳥合¶
如戰龍萬方觀徳肅肅雝雝¶
烈祖順三靈文宗威四海黄鉞誅羣盗朱旗掃多罪戢¶
兵天下安約法人心改大哉干羽意常見風雲在¶
<pb:KR4h0140_WYG_013-15a>¶
　　　　登歌¶
止笙磬撤豆籩廓無響窅入𤣥主在室神在天情餘慕¶
禮罔愆喜黍稷屢豐年¶
　　　　永和¶
眇嘉樂授靈爽感若来思如往休氣散迴風上返寂寞¶
還惚恍懐靈駕結空想¶
　　　享太廟樂章(唐書樂志曰代宗寳應已後續造/享太廟樂章獻眀皇用廣運之舞)¶
　　　(肅宗用惟新之舞代宗用保大之舞徳宗用文/眀之舞順宗用大順之舞憲宗用象徳之舞穆)¶
<pb:KR4h0140_WYG_013-15b>¶
　　　(宗用和寧之舞武宗用大定之舞昭宗用/咸寧之舞宣宗懿宗有舞詞而名不傳)¶
　　　　廣運舞(司徒中書令汾/陽王郭子儀撰)¶
於赫皇祖昭眀有融惟文之徳惟武之功河海静謐車¶
書混同䖍恭孝饗穆穆𤣥風¶
　　　　惟新舞(吏部尚書平章事/彭城郡公劉晏撰)¶
漢祚惟永神功中興風驅氛祲天覆黎蒸三光再朗庶¶
績其凝重熈累洽景命是膺¶
　　　　保大舞(尚父郭/子儀撰)¶
<pb:KR4h0140_WYG_013-16a>¶
於穆文考聖神昭章肅(一作/簫)勺(一作/清)羣慝含光逺方萬¶
物茂遂九夷賔王愔愔雲韶徳音不忘¶
　　　　文眀舞(尚書左丞平章/事鄭餘慶撰)¶
開邸除暴時邁勛尊三元告命四極駿奔金枝翠葉輝¶
燭瑶琨象徳億載貽慶湯孫¶
　　　　大順舞(中書侍郎平/章事鄭絪撰)¶
於穆時文受天眀命允恭𤣥默化成理定出震嗣徳應¶
乾傳聖猗歟緝熙千億流慶¶
<pb:KR4h0140_WYG_013-16b>¶
　　　　象徳舞(中書侍郎平章/事叚文昌撰)¶
肅肅清廟登顯至徳澤周八荒兵定四極生物咸遂羣¶
盗滅息眀聖欽承子孫千億¶
　　　　和寧舞(中書侍郎平章/事牛僧孺撰)¶
湜湜頎頎融昭徳輝不紐不舒貫成九圍武烈文經敷¶
施當宜纂堯付啟億萬熙熙¶
　　　　大定舞(門下侍郎平/章事李回撰)¶
受天眀命敷佑下土化時以儉衞文以武氛消夷夏俗¶
<pb:KR4h0140_WYG_013-17a>¶
　臻往古億萬斯年形于律吕¶
　　　　　宣宗室舞(門下侍郎/夏侯孜撰)¶
　於鑠令主聖祚重昌興起教義申眀典章俗尚素朴人¶
　皆樂康積徳可報流慶無疆¶
　　　　　懿宗室舞(中書侍郎平/章事蕭倣撰)¶
　聖祚無疆慶傳樂章金枝繁茂玉葉延長海瀆常宴波¶
　濤不揚汪汪美化垂範今王¶
　　　　　咸寧(一作/亨)舞(不詳/作者)¶
<pb:KR4h0140_WYG_013-17b>¶
　於鑠丕嗣惟帝之光羽籥象徳金石薦祥聖系無極景¶
　命永昌神降上哲惟天配長¶
　¶
　¶
　¶
　¶
　¶
御定全唐詩巻十三¶
