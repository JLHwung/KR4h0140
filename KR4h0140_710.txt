# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.022798
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百十
<pb:KR4h0140_WYG_710-1a>¶
　欽定四庫全書¶
御定全唐詩巻七百十¶
　　徐夤¶
　　　蜀¶
　雖倚關張敵萬夫豈勝恩信作良圖能均漢祚三分業¶
　不負荆州六尺孤緑水有魚賢巳得青桑如蓋瑞先符¶
　君王幸是中山後建國如何號蜀都¶
　　　魏¶
<pb:KR4h0140_WYG_710-1b>¶
　伐罪書勲令不常爭敎為帝與為王十年小怨誅桓邵¶
　一檄深讐怨孔璋在井蟄龍如屈伏食槽驕馬忽騰驤¶
　姦雄事過分明見英識空懐許子將¶
　　　呉¶
　一主參差六十年父兄猶慶授孫權不迎曹操真長䇿¶
　終謝張昭見碩賢建業龍盤雖可貴武昌魚味亦何偏¶
　秦嬴漫作東遊計紫氣黄旗豈偶然¶
　　　兩晉¶
<pb:KR4h0140_WYG_710-2a>¶
三世深謀啓帝基可憐孀婦與孤兒罪歸成濟皇天恨¶
戈犯明君萬古悲巴蜀削平輕似紙勾呉吞却美如飴¶
誰知髙鼻能知數競向中原簸戰旗¶
　　宋二首¶
天爵休將儋石論一身恭儉萬邦尊賭將金帶驚寰海¶
留得耕衣誡子孫締構不應饒漢祖姦雄何足數王敦¶
草中求活非吾事豈啻横身向廟門¶
百萬人甘一擲輸𤣥穹惟與道相符豈知紫殿新天子¶
<pb:KR4h0140_WYG_710-2b>¶
只是丹徒舊嗇夫五色龍章身早見六終鴻業數難逾¶
三年未得分明夢却為蘭陵起霸圖¶
　　陳¶
三惑昏昏中紫宸萬機抛却醉臨春書中不禮隋文帝¶
井底常攜張貴嬪玉樹歌聲移入哭金陵天子化為臣¶
兵戈半渡前江水狎客猶聞爭酒巡¶
　　讀史¶
亞父凄凉别楚營天留三傑翼龍爭髙才無主不能用¶
<pb:KR4h0140_WYG_710-3a>¶
直道有時方始平喜愠子文何頴悟巻藏蘧瑗甚分明¶
須知飲啄繇天命休問黄河早晚清¶
　　漢宫新寵¶
位在嬪妃最上頭笑他長信女悲秋日中月滿可能久¶
花落色衰殊未憂公主鏡中爭翠羽君王袖底奪金鉤¶
妾家兄弟知多少恰要同時拜列侯¶
　　開元即事¶
曲江真宰國中訛尋奏漁陽怱荷戈堂上有兵天不用¶
<pb:KR4h0140_WYG_710-3b>¶
幄中無䇿印空多(楊國忠時兼諸使館三/十二印一本作課印)塵驚騎透潼¶
關鎖雲䕶龍遊渭水波未必蛾眉能破國千秋休恨馬¶
嵬坡¶
　　李翰林¶
謫下三清列八仙獲調羮鼎侍龍顔吟開鎖闥窺天近¶
醉卧金鑾待詔閒舊隠不歸劉備國旅魂長寄謝公山¶
遺編往簡應飛去散入祥雲瑞日間¶
　　聞長安庚子嵗事¶
<pb:KR4h0140_WYG_710-4a>¶
羽檄交馳觸冕旒函關飛入鐵兜鍪皇王去國未為恨¶
寰海失君方是憂五色大雲凝蜀郡㡬般妖氣撲神州¶
唐堯縱禪乾坤位不是重華莫漫求¶
　　公子行¶
十五轅門學控弦六街騎馬去如煙金多倍著牡丹價¶
髮白未知章甫賢有耳不聞經國事拜官方買謝恩箋¶
相如漫說凌雲賦四壁何曾有一錢¶
　　依韻贈嚴司直¶
<pb:KR4h0140_WYG_710-4b>¶
曾轉雙蓬到玉京宣尼恩奏樂卿名歌殘白石扣牛角¶
賦換黄金愛馬卿滄海二隅身漸老太行千疊路難行¶
夫君才大官何小堪恨人間事不平¶
　　傷前翰林楊左丞(一本有贊/圖二字)¶
飛上鰲頭侍玉皇三台遺耀換餘光人間搦管窮蒼頡¶
地下修文待卜商真魄肯随金石化真風留伴蕙蘭香¶
皇天未啓昇平運不使伊臯相禹湯¶
　　日月無情¶
<pb:KR4h0140_WYG_710-5a>¶
日月無情也有情朝昇夕没照均平雖催前代英雄死¶
還促後來賢聖生三尺靈烏金借耀一輪飛鏡水饒清¶
憑誰築斷東溟路龍影蟾光免運行¶
　　新月¶
雲際娟嬋出又藏美人腸斷拜金方姮娥一隻眉先掃¶
織女三分鏡未光珠箔寄鉤懸杳靄白龍遺爪印穹蒼¶
更期十五圓明夜與破陰霾照八荒¶
　　和尚書詠煙¶
<pb:KR4h0140_WYG_710-5b>¶
無根無蒂結還融曽觸嵐光徹底空不散㡬知離畢雨¶
欲飛須待落花風玲瓏薄展蛟綃片羃歴輕含鳳竹叢¶
瓊什捧來思舊隠撲窗穿戸曉溟濛¶
　　宫鸎¶
領得春光在帝家早從深谷出煙霞閑棲仙禁日邊栁¶
飢啄御園天上花睍睆只宜陪閣鳳間關多是問宫娃¶
可憐鸚鵡矜言語長閉雕籠嵗月賖¶
　　鬢髮¶
<pb:KR4h0140_WYG_710-6a>¶
鬢添華髮數莖新羅雀門前絶故人減食為縁疎五味¶
不眠非是守庚申深園竹緑齊抽笋古木蛇青自脫鱗¶
天地有鑪長鑄物濁泥遺塊待陶鈞¶
　　春入鯉湖¶
到來峭壁白雲齊載酒春遊渡九溪鐵嶂有樓霾欲堕¶
石門無鎖路還迷湖頭鯉去轟雷在樹杪猨啼落日低¶
回首浮生真幻夢何如斯地傍幽棲¶
　　雙鷺¶
<pb:KR4h0140_WYG_710-6b>¶
雙鷺雕籠昨夜開月明飛出立庭隈但敎緑水池塘在¶
自有碧天鴻雁來清韻呌霜歸島樹素翎遺雪落漁臺¶
何人為我追尋得重勸溪翁酒一桮¶
　　鷓鴣¶
繡僕梅兼羽翼全楚雞非瑞莫爭先啼歸明月落邊樹¶
飛入百花深處煙避燒㡬曽遺逺岫引雛時見飲晴川¶
荔枝初熟無人際啄破紅苞墜野田¶
　　鷹¶
<pb:KR4h0140_WYG_710-7a>¶
害物傷生性豈馴且宜籠罩待知人惟擒燕雀啗腥血¶
却笑鸞皇啄翠筠狡兎穴多非爾識鳴鳩脰短罰君身¶
豪門不讀詩書者走馬平原放翫頻¶
　　蝴蝶二首¶
縹緲青蟲脫殻㣲不堪煙重雨霏霏一枝穠豔留敎住¶
㡬處春風借與飛防患每憂雞雀口憐香偏遶綺羅衣¶
無情豈解關魂夢莫信莊周說是非¶
拂緑穿紅麗日長一生心事住春光最嫌神女來行雨¶
<pb:KR4h0140_WYG_710-7b>¶
愛伴西施去採香風定只應攢蘂粉夜寒長是宿花房¶
鳴蟬性分殊迂濶空解三秋噪夕陽¶
　　郡侯坐上觀琉璃瓶中遊魚¶
寳器一泓銀漢水錦鱗纔動即先知似涵明月波寜隔¶
欲上輕氷律未移薄霧罩來分咫尺碧綃籠處較毫釐¶
文翁未得沈香餌擬置金盤召左慈¶
　　翦刀¶
寳持多用繡為囊雙日(一作/目)交加兩鬢霜金匣掠平花¶
<pb:KR4h0140_WYG_710-8a>¶
翡翠緑窗裁破錦鴛鴦初栽連理枝猶短誤綰同心帶¶
不長欲製緼袍先把看質非紈綺愧銛鋩¶
　　紙被¶
文采鴛鴦罷合歡細柔輕綴好魚牋一牀明月蓋歸夢¶
數尺白雲籠冷眠披對勁風温勝酒擁聽寒雨暖于綿¶
赤眉豪客見皆笑却問儒生直㡬錢¶
　　紙帳¶
㡬笑文園四壁空避寒深入剡藤中誤懸謝守澄江練¶
<pb:KR4h0140_WYG_710-8b>¶
自宿嫦娥白兔宫㡬疊玉山開洞壑半巖春霧結房櫳¶
針羅截錦饒君侈爭及䝉茸煖避風¶
　　貢餘秘色茶盞¶
捩翠融青瑞色新陶成先得貢吾君巧剜明月染春水¶
輕旋薄氷盛緑雲古鏡破苔當席上嫩荷涵露别江濆¶
中山竹葉醅初發多病那堪中十分¶
　　筍鞭¶
笻竹岩邊剔翠苔錦江波冷洗瓊瑰纍纍節轉蒼龍骨¶
<pb:KR4h0140_WYG_710-9a>¶
寸寸珠聨巨蚌胎須向廣場驅駔駿莫從閒處撻駑駘¶
寜同晉帝環營日抛賺中途後騎來¶
　　詠簾¶
素節輕盈珠影匀何人巧思間成文閒垂别殿風應度¶
半掩行宫麝欲薰繡戸逺籠寒熖重玉樓髙挂曙光分¶
無情㡬恨黄昏月纔到如鉤便堕雲¶
　　詠燈¶
分影繇來恨不同緑窗孤館兩何窮熒煌短熖長疑暗¶
<pb:KR4h0140_WYG_710-9b>¶
零落殘花旋委空㡬處隔簾愁夜雨誰家當戸怯秋風¶
莫言明滅無多事曽比人生一世中¶
　　詠扇¶
為發凉飇滿玉堂每親襟袖便難忘霜濃雪暗知何在¶
道契時來忽自揚曽伴一樽臨小檻㡬遮殘日過回廊¶
漢宫如有秋風起誰信班姬淚數行¶
　　詠筆二首¶
秦代將軍欲建功截龍搜兎助英雄用多誰念毛皆㧞¶
<pb:KR4h0140_WYG_710-10a>¶
抛却更嫌心不中史氏只應歸道直江淹何獨偶靈通¶
班超握管不成事投擲翻從萬里戎¶
君子三歸擅一名秋毫雖細握非輕軍書羽檄敎誰録¶
帝命王言待我成勢健豈饒淝水陣鋒銛還學歴山耕¶
毛乾時有何人潤盡把燒焚恨始平¶
　　詠錢¶
多蓄多藏豈足論有誰還議濟王孫能於旤處翻為福¶
解向讐家買得恩㡬怪鄧通難免餓須知夷甫不曽言¶
<pb:KR4h0140_WYG_710-10b>¶
朝爭暮競歸何處盡入權門與倖門¶
　　尚書筵中詠紅手帕¶
鶴綾三尺曉霞濃送與東家二八容羅帶繡裙輕好繫¶
藕絲紅縷細初縫别來拭淚遮桃臉行去包香墜粉胸¶
無事把將纒皓腕為君池上折芙蓉¶
　　尚書新造花箋¶
濃染紅桃二月花只宜神筆縱龍蛇淺澄秋水看雲母¶
碎擘輕苔間粉霞寫賦好追陳后寵題詩堪送竇滔家¶
<pb:KR4h0140_WYG_710-11a>¶
使君即入金鑾殿夜直無非草白麻¶
　　釣車¶
荻灣漁客巧妝成硾鑄銀星一㸃輕抛過碧江鸂&KR0515;岸¶
軋殘金井轆轤聲軸磨騂角氷光滑輪巻春絲水面平¶
把向嚴灘尋轍迹漁臺基在輾難傾¶
　　栁¶
漠漠金條引線㣲年年先(一作/光)翠報春歸解籠飛靄延¶
芳景不逐亂花飄夕暉啼鳥噪蟬堪悵望舞煙揺水自¶
<pb:KR4h0140_WYG_710-11b>¶
因依五株名顯陶家後見說辭榮種者稀¶
　　愁¶
夜長偏覺漏聲遲往往随歌慘翠眉黄葉落催砧杵日¶
子規啼破夢魂時明妃去泣千行淚蔡琰歸梳兩鬢絲¶
四皓入山招不得無家歸客最堪欺¶
　　草¶
廢苑荒堦伴緑苔恩疎長信恨難開姑蘇麋鹿食(一作/應)¶
思食楚澤王孫來(一作/巳)不來色嫩似將藍汁染葉齊如¶
<pb:KR4h0140_WYG_710-12a>¶
把翦刀裁燕昭没後多卿士千載流芳郭隗臺¶
　　螢¶
螢墜西樓夜影空透簾穿幕達房櫳流光堪在珠璣列¶
為火不生榆栁中一一照通黄巻字輕輕化出緑蕪叢¶
欲知應候何時節六月初迎大暑風¶
　　水¶
火性何如水性柔西來東出㡬時休莫言通海能通漢¶
雖解浮舟也覆舟湘浦暮沈堯女怨汾河秋泛漢皇愁¶
<pb:KR4h0140_WYG_710-12b>¶
洪波激湍歸何處二月桃花滿眼流¶
　　苔¶
印留麋鹿野禽蹤岩壁漁磯㡬處逢金谷曉凝花影重¶
章華春映栁陰濃石橋羽客遺前迹陳閣才人没舊容¶
歸去掃除階砌下蘚痕殘緑一重重¶
　　曉¶
水盡銅龍滴漸㣲景陽鍾動夢魂飛潼關雞唱促歸騎¶
金殿燭殘求御衣窗下寒機猶自織梁間棲燕欲雙飛¶
<pb:KR4h0140_WYG_710-13a>¶
羲和晴聳扶桑轡借與寰瀛看早暉¶
　　别¶
酒盡歌終問後期泛萍浮梗不勝悲東門疋馬夜歸處¶
南浦片帆飛去時賦罷江淹吟更苦詩成蘇武思何遲¶
可憐范陸分襟後空折梅花寄所思¶
　　夜¶
日墜虞淵燭影開沈沈煙霧壓浮埃剡川雪滿子猷去¶
漢殿月生王母來簷挂蛛絲應漸織風吹螢火不成灰¶
<pb:KR4h0140_WYG_710-13b>¶
愁人莫道何時旦自有鐘鳴漏滴催¶
　　雨¶
引電随龍密又輕酒桮閑噀得嘉名千山草木如雲暗¶
陸地波瀾接海平灑竹㡬添春睡重滴簷偏遣夜愁生¶
陰妖冷孽成何怪敢蔽髙天日月明¶
　　萍¶
為實随流瑞色新泛風縈草䕶遊鱗密行碧水澄涵月¶
澁滯輕橈去採蘋比物何名腰下劍無根堪並鏡中身¶
<pb:KR4h0140_WYG_710-14a>¶
平湖春渚知何限撥破閒投獨蠒綸¶
　　恨¶
事與時違不自繇如燒如刺寸心頭烏江項籍忍歸去¶
雁塞李陵長繫留燕國飛霜將破夏漢宫紈扇豈禁秋¶
須知入骨難銷處莫比人間取次愁¶
　　鴻¶
行如兄弟影連空春去秋來燕不同紫塞别當秋露白¶
碧山飛入暮霞紅宣王德美周詩内蘇武書傳漢苑中¶
<pb:KR4h0140_WYG_710-14b>¶
况解銜蘆避弓箭一聲歸唳楚天風¶
　　鶴¶
閬苑瑶臺嵗月長一歸華表好増傷新聲乍警初零露¶
折羽閒飛㡬片霜要伴神仙歸碧落豈随龜雁住方(一/作)¶
(往/西)塘三山頂上無人處瓊樹堪巢不死鄉¶
　　鵲¶
神化難源瑞印開雕陵毛羽出塵埃香閨報喜行人至¶
碧漢填河織女回明月解随烏繞樹青銅寜愧雀為臺¶
<pb:KR4h0140_WYG_710-15a>¶
瓊枝翠葉庭前植從待翩翩去又來¶
　　霜¶
應節誰窮造化端菊黄豺祭問應難紅窗透出鴛衾冷¶
白草飛時雁塞寒露結芝蘭瓊屑厚日乾葵藿粉痕殘¶
世間無比催揺落松竹何人肯更看¶
　　風¶
城上寒來思莫窮土囊萍末兩難同飄成逺浪江湖際¶
吹起暮塵京洛中飛雪蕭條殘臘節落花狼藉古行宫¶
<pb:KR4h0140_WYG_710-15b>¶
春能和煦秋揺落生殺還同造化功¶
　　帆¶
豈勞孤棹送行舟輕過天涯勢未休斷岸曉看殘月挂¶
逺灣寒背夕陽收川平直可追飛箭風健還能泝急流¶
幸遇濟川恩不淺北溟東海更何愁¶
　　夢¶
月落燈前閉北堂神魂交入杳𡨕鄉文通毫管醒來異¶
武帝蘅蕪覺後香傅說巳徴賢可輔周公不見恨何長¶
<pb:KR4h0140_WYG_710-16a>¶
生松十八年方應通塞人間豈合忙¶
　　東¶
紫氣天元出故關大明先照九垓間鰲山海上秦娥去¶
鱸鱠江邊齊掾還青帝郊坰平似砥主人階級峻如山¶
蟠桃樹在煙濤水解凍風髙未得攀¶
　　西¶
密雲郊外巳回秋日下崦嵫景懶收秦帝城髙堅似鐵¶
李斯書上曲如鉤寜惟東岳凌天秀更有長庚瞰曙流¶
<pb:KR4h0140_WYG_710-16b>¶
見說山傍偏出將犬戎降盡復何愁¶
　　南¶
罩罩嘉魚憶此方送君前浦恨難量火山逺照蒼梧郡¶
銅柱髙標碧海鄉陸賈㡬時來越島三閭何日濯滄浪¶
鍾儀冠帶歸心阻蝴蝶飛園萬草芳¶
　　北(第五句/缺三字)¶
雪滿胡天日影㣲李君降虜失良時窮溟駕浪鯤鵬化¶
極海寄書鴻雁遲　　來猶未啟殘兵奔去杳難追¶
<pb:KR4h0140_WYG_710-17a>¶
可憐燕谷花開晩鄒律如何為一吹¶
　　雲¶
漠漠沈沈向夕暉蒼梧巫峽兩相依天心白日休空蔽¶
海上故山應自歸似蓋好臨千乘載如羅堪翦六銖衣¶
為霖須救蒼生旱莫向西郊作雨稀¶
　　燕¶
從待銜泥濺客衣百禽靈性比他稀何嫌何恨秋須去¶
無約無期春自歸鵰鶚不容應不怪棟梁相庇願相依¶
<pb:KR4h0140_WYG_710-17b>¶
呉王宫女嬌相襲合整雙毛預奮飛¶
　　蟬¶
寒鳴寜與衆蟲同翼鬢緌冠豈道窮殻蛻巳從今日化¶
聲愁何似去年中朝催籬菊花開露暮促庭槐葉墜風¶
從此最能驚賦客計居何處轉飛蓬¶
　　露¶
鶴鳴先警雁來天洗竹沾花處處鮮散綵㡬當蟬飲際¶
凝光宜對蚌胎前朝垂苑草煙猶重夜滴宫槐月正圓¶
<pb:KR4h0140_WYG_710-18a>¶
&KR0502;惕與霜同降日蘋蘩思薦獨淒然¶
　　霞¶
天際何人濯錦歸偏宜殘照與晨暉流為洞府千年酒¶
化作靈山㡬襲衣野燒燄連殊赫奕愁雲隂隔乍依稀¶
勞生願學長生術飡盡紅桃上漢飛¶
　　蒲¶
濯秀盤根在碧流紫茵含露向晴抽編為細履随君歩¶
織作輕帆送客愁疎葉稍為投餌釣密叢還礙採蓮舟¶
<pb:KR4h0140_WYG_710-18b>¶
鴛鴦鸂&KR0529;多情甚日日雙雙遶傍游¶
　　泉¶
非鑿非疏出洞門源深流嶮合還分髙成瀑布潄逋客¶
清入御溝朝聖君迸滴㡬山穿破石迅飛層嶠噴開雲¶
舊齋一帶連松竹明月窗前枕上聞¶
　　煙¶
燎野焚林見所從惹空横水展形容能滋甘雨随車潤¶
不並行雲逐夢蹤晴鳥迴籠嘉樹薄春亭嬌幕好花濃¶
<pb:KR4h0140_WYG_710-19a>¶
有時片片風吹去海碧山清過㡬重¶
　　閒¶
不管人間是與非白雲流水自相依一瓢挂樹傲時代¶
五栁種門吟落暉江上翠娥遺佩去岸邊紅袖采蓮歸¶
客星辭得漢光武却坐東江舊蘚磯¶
　　忙¶
雙競龍舟疾似風一星毬子兩明(一作/朋)同平呉破蜀三¶
除裏滅楚圖秦百戰中春近杜鵑啼不斷寒催歸雁去¶
<pb:KR4h0140_WYG_710-19b>¶
何窮兵還失路旌旗亂驚起紅塵似轉蓬¶
　　淚¶
發事牽情不自繇偶然惆悵即難收巳聞抱玉沾衣濕¶
見說迷途滿目流滴盡綺筵紅燭暗墜殘妝閣曉花羞¶
世間何處偏留得萬㸃分明湘水頭¶
　　月¶
碧落誰分造化權結霜凝雪作嬋娟寒蟬(一作/蟾)若不開¶
三穴狡兔何從上九天莫見團圓明處逺須看灣曲鑒¶
<pb:KR4h0140_WYG_710-20a>¶
　時偏郄詵樹老堯蓂換惆悵今年似去年¶
　¶
　¶
　¶
　¶
　¶
　¶
　¶
<pb:KR4h0140_WYG_710-20b>¶
　¶
　¶
　¶
　¶
　¶
　¶
　¶
御定全唐詩巻七百十¶
