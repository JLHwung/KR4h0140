# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:00.545243
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百二十
<pb:KR4h0140_WYG_720-1a>¶
　欽定四庫全書¶
御定全唐詩巻七百二十¶
　　裴説¶
　裴説天祐三年登進士第官終禮部員外郎詩一巻¶
　　　　遊洞庭湖¶
　楚雲團翠八百里澧蘭吹香墮春水白頭漁子揺蒼煙¶
　鸂鶒眠沙曉驚起沙頭龍叟夜歎憂鐵笛未響春風羞¶
　露寒紫藟結新愁城角泣斷闗河秋謫仙欲識雷斧手¶
<pb:KR4h0140_WYG_720-1b>¶
　剗却古今愁共醜鯨遊碧落杳無踪作詩三歎君知否¶
　瀛洲一櫂何時還滿江宫錦看湖山¶
　　　　懷素臺歌(一作題/懷素臺)¶
　我呼古人名鬼神側耳聼杜甫李白與懷素文星酒星¶
　草書星永州東郭有竒怪筆塚墨池遺跡在筆塚低低¶
　髙如(一作/似)山墨池淺淺深如海我来恨不巳爭得青天¶
　化為一張紙髙聲喚起懷素書搦管研朱㸃湘水欲歸¶
　家重歎嗟眼前有三箇字枯樹槎烏梢蛇墨老鵶¶
<pb:KR4h0140_WYG_720-2a>¶
　　　聞砧(一作寄/邊衣)¶
深閨乍冷鑑開(一作/開香)箧玉筯㣲㣲濕紅頬一陣霜風殺¶
栁條濃煙半夜成黄葉垂垂(一作/重重)白練明如雪獨下閒¶
堦轉凄切祗知抱杵搗秋砧不覺髙樓巳無月時聞寒¶
雁聲相喚紗窗只有燈相伴幾展齊紈又懶裁離腸恐¶
逐金刀斷細想儀形執牙尺囘刀剪破澄江色愁捻銀¶
鍼信手縫惆悵無人試寛窄時時舉袖勻紅淚紅牋謾¶
有千行字書中不盡心中事一片慇勤寄邊使¶
<pb:KR4h0140_WYG_720-2b>¶
　　　春早寄華下同人¶
正是花時節思君寢復興市沽終不醉春夢亦無憑岳¶
靣懸青雨河心走濁冰東門一條路離恨鎮相仍¶
　　　贈衡山令¶
君吟十二載(一作三/十載)辛苦必能官造化猶難隱生靈豈¶
易謾猿跳髙岳静魚擺大江寛與我為同道相留夜話¶
闌¶
　　　南中縣令¶
<pb:KR4h0140_WYG_720-3a>¶
寂寥雖下邑良宰有清威苦節長如病為官豈肯肥山¶
多村地狭水淺客舟稀上國搜賢急陶公早晚歸¶
　　　寄曹松(一作洛/中作)¶
莫怪苦吟遲詩成鬢亦絲鬢絲猶可染詩病却難醫山¶
暝雲横處星沈(一作/稠)月側時𠖇搜不可得一句至公知¶
　　　贈賔貢¶
惟君懷至業萬里信悠悠路向東暝出枝来北闕求家¶
無一夜夢帆挂隔年秋鬢髪爭禁得孤舟徃復愁¶
<pb:KR4h0140_WYG_720-3b>¶
　　　漢南郵亭¶
髙閣水風清開門日送迎帆張獨鳥起樂奏大魚驚驟¶
雨拖山過㣲風拂靣生閑吟雖得句留此謝多情¶
　　　棋¶
十九條平路言平又嶮巇人心無算處國手有輸時勢¶
逈流星逺聲乾下雹遲臨軒才一局寒日又西垂¶
　　　夏日即事¶
僻居門巷靜竟日坐階墀鵲喜雖傳(一作/還逄)信蛩吟不見¶
<pb:KR4h0140_WYG_720-4a>¶
詩筍抽通舊竹梅落(一作/墜)立閑枝此際無塵撓僧来稱¶
所宜¶
　　　送人宰邑¶
官小任還重命官難偶然皇恩輕一邑赤子病三年瘦¶
馬稀飡粟羸童不識錢如君清苦節到處有人傳¶
　　　春暖送人下第¶
相送短亭前知君愚復賢事多憑夜夢老為待明年春¶
樹添山脊晴雲學曉煙雄文有公道此别莫澘然¶
<pb:KR4h0140_WYG_720-4b>¶
　　　湖外送何崇入閣¶
因詩相識久忽此告臨途便是有船發也須容市沽精¶
吟五箇字稳泛兩重湖長短逢公道清名振帝都¶
　　　送進士蘇瞻亂後出家¶
因亂事空王孤心亦不傷梵僧為骨肉柏寺作家鄉眼¶
閉千行淚頭梳一把霜詩書不得力誰與問蒼蒼¶
　　　秋日送河北從事¶
北風沙漠地吾子逺從軍官路雖非逺詩名要且聞蟬¶
<pb:KR4h0140_WYG_720-5a>¶
悲欲落日鵰下擬隂雲此去難相戀前山摻袂分¶
　　　喜友人再面¶
一别幾寒暄迢迢隔塞垣相思長有事及見却無言静¶
坐將茶試閑書把葉翻依依又留宿圓月上東軒¶
　　　對雪¶
大片向空舞出門肌骨寒路岐平即易溝壑滿應難兔¶
穴歸時失禽枝宿處乾豪家寜肯厭五月畫圖看¶
　　　冬日後作¶
<pb:KR4h0140_WYG_720-5b>¶
寂寞掩荆扉昬昬坐欲癡事無前定處愁有併来時日¶
影纔添線鬢根巳半絲明庭正公道應許苦心詩¶
　　　冬日作¶
糲食擁敗絮苦吟吟過冬稍寒人却健太飽事多慵樹¶
老生煙薄牆隂貯雪重安能只如此公道㑹相容¶
　　　中秋月¶
一歳幾盈虧當軒(一作/盈)重此期幸無偏照處剛有不明¶
時色静(一作/浄)雲歸早光寒鶴睡遲相看(一作/望吟)吟未足皎¶
<pb:KR4h0140_WYG_720-6a>¶
皎下疎籬¶
　　　塞上曲¶
極目望空濶馬羸程又賒月生方見樹風定始無沙楚¶
水辭魚窟燕山到雁家如斯名利役爭不老天涯¶
　　　終南山¶
九衢南面色蒼翠絶纎塵寸歩有閑處百年無到人禁¶
林寒對望太華淨相鄰誰與羣峰並祥雲瑞露(一作/靄)頻¶
　　　訪道士¶
<pb:KR4h0140_WYG_720-6b>¶
髙岡㣲雨後木脫草堂新惟有疎慵者来看淡薄人竹¶
牙生礙路松子落敲巾麤得𤣥中趣當期宿話頻¶
　　　道林寺¶
獨立凭危䦨髙低落照間寺分一𣲖水僧鎻半房山對¶
面浮世隔垂簾到老閑煙雲與塵土寸歩不相闗¶
　　　般若寺¶
南嶽古般若自来天下知翠籠無價寺光射有名詩一¶
水湧獸跡五峰排鳯儀髙僧引閑(一作/閑引)歩晝出夕陽歸¶
<pb:KR4h0140_WYG_720-7a>¶
(一作/時)¶
　　　兠率寺¶
一片無塵地髙連雲夢南僧居跨鳥道佛影照魚潭朽¶
枿雲斜映平蕪日半涵行行不得住囘首望煙嵐¶
　　　鹿門寺¶
鹿門山上寺突兀盡無塵到此修行者應非取次人鳥¶
過驚石磬日出礙金身何計生煩惱虚空是四鄰¶
　　　題岳州僧舎¶
<pb:KR4h0140_WYG_720-7b>¶
喜到重湖北孤州(一作/舟)横晚煙鷺銜魚入寺鵶接飯隨¶
船松檜君山逈菰蒲夢澤連與師吟論處秋水浸遥天¶
　　　過洞庭湖¶
浪髙風力大挂席亦言遲及到堪憂處爭如未濟時魚¶
龍侵莫測雷雨動須疑此際情無頼何門寄所思¶
　　　旅行聞㓂¶
動(一作/寸)歩憂(一作/邉)多事將行問四鄰深山不畏虎當路¶
却防人豪富田園廢疲羸屋舎新自慙為旅客無計避¶
<pb:KR4h0140_WYG_720-8a>¶
煙塵(後四句一作無事助明代何門銷/此身空慙兩行淚飄洒向紅塵)¶
　　　旅中作¶
妄動遠抛山其如餒與寒投人言去易開口説貧難澤¶
國雲千片湘江竹一竿時明未忍别猶待計窮看¶
　　　旅次衡陽¶
欲徃幾經年今来意豁然江風長借客岳雨不因天戲¶
鷺飛輕雪驚鴻呌亂煙晚秋紅藕裏十宿寄漁&KR0657;¶
　　　不出院僧¶
<pb:KR4h0140_WYG_720-8b>¶
四逺叅㝷徧修行却不行耳邉無俗語門外是前生塔¶
見移来影鐘聞過去聲一齋惟黙坐應笑我營營¶
　　　湖外寄處賔上人¶
恠得意相親髙擕一軸新能搜大雅句不似小乗人嶽¶
麓擎枮檜瀟湘吐白蘋他年遇同道為我話風塵¶
　　　寄貫休¶
憶昔與吾師山中靜(一作/精)論時總無方是法難得始為¶
詩凍犬眠乾葉飢禽啄病梨他年白蓮(一作/雲)社猶許重¶
<pb:KR4h0140_WYG_720-9a>¶
相期¶
　　　寄僧尚顔¶
曽居五老峯所得共誰同才大天全與吟精楚欲空客¶
来庭减日鳥過竹生風早晚揺輕拂(一作/金錫)重歸瀑布中¶
　　　哭處黙上人¶
淒凉繐幕下香吐一燈分鬬老輸寒檜留閑與白雲挈¶
盂曽幾度傳衲不教焚泣罷重回首暮山鐘半聞¶
　　　廬山瀑布¶
<pb:KR4h0140_WYG_720-9b>¶
靜景憑髙望光分翠嶂開嶮飛千尺雪寒撲一聲雷過¶
去雲衝斷旁来燒隔廻何當住峯下終嵗絶塵埃¶
　　　華山上方¶
獨上上方上立髙聊稱心氣衝雲易黒影落縣多隂有¶
雲(一作/雪)草不死無風松自吟㑹當求大藥他日復追㝷¶
　　　詠鸚鵡¶
常貴西山鳥銜恩在玉堂語傳明主意衣(一作/翅)拂美人¶
香緩歩㝷珠網髙飛上畫梁長安頻道樂何日從君王¶
<pb:KR4h0140_WYG_720-10a>¶
　　　鷺鷥¶
秋江清淺時魚過亦頻窺却為分明極翻成(一作/令)所得¶
遲浴偎紅日色棲壓碧蘆枝㑹共鵷同侣翺翔應可期¶
　　　牡丹¶
數朶欲傾城(一作色/堪驚)安同桃李榮未嘗貧處見不似地¶
中生此物疑無價當春獨有名遊蜂與蝴蝶来徃自多¶
情¶
　　　見王貞白¶
<pb:KR4h0140_WYG_720-10b>¶
共賀登科後明宣入紫宸又看重試榜還見苦吟人此¶
得名渾别歸来話亦新分明一枝桂堪動楚江濵¶
　　　經杜工部墳¶
騷人久不出安得國風清擬掘孤墳破重教大雅生皇¶
天髙莫問白酒恨難平悒怏寒江上誰人知此情¶
　　　寄僧知乾¶
貎髙清入骨帝里舊臨壇出語經相似行心佛證安¶
　　　亂中偷路入故鄉¶
<pb:KR4h0140_WYG_720-11a>¶
愁看賊火起諸烽偷得餘程悵望中一國半為亡國燼¶
數城俱作古城空¶
　　　薔薇¶
一架長條萬朶春嫩紅深緑小窠勻只應根下千年土¶
曾𦵏西川織錦人¶
　　　春日山中竹¶
數竿蒼翠擬龍形峭㧞須教此地生無限野花開不得¶
半山寒色與春爭¶
<pb:KR4h0140_WYG_720-11b>¶
　　　栁¶
髙拂危樓低拂塵㶚橋攀折一何頻思量却是無情樹¶
不解迎人只送人¶
　　　岳陽兵火後題僧舎¶
十年兵火真多事再到禪扉却破顔唯有兩般燒不得¶
洞庭湖水老僧閑¶
　　　句¶
讀書貧裏樂搜句靜中忙(苕溪/漁隐)　苦吟僧入定得句將¶
<pb:KR4h0140_WYG_720-12a>¶
　成功(以下/詩話)　是事精皆易惟詩㑹却難(贈貫/休)　因攜一¶
　家住嬴得半年吟(石首/縣)　吟餘潮入浦坐久燒移山(湘/江)¶
　　三年清似水六月冷如氷(贈縣/令)　一通紅錦重三事¶
　紫羅輕(以下綉/石書堂)　瘦肌寒帶粟病眼餒生花　避亂一¶
　生多　雪留寒竹寺舎冷風撼早梅城郭香(錦綉萬/花谷)¶
　畫毬輕蹴壺中地綵索髙飛掌上身(清明聚事/文類)¶
　¶
　¶
<pb:KR4h0140_WYG_720-12b>¶
　¶
　¶
　¶
　¶
　¶
　¶
　¶
御定全唐詩巻七百二十¶
