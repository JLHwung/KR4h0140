# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:59.073335
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百九十
<pb:KR4h0140_WYG_690-1a>¶
　欽定四庫全書¶
御定全唐詩巻六百九十¶
　　王駕¶
　王駕字大用河中人大順元年登進士第仕至禮部員¶
　外郎自號守素先生集六巻今存詩六首¶
　　　　夏雨¶
　非惟消旱暑且喜救生民天地如蒸濕園林却似春洗¶
　風清枕簟換夜失埃塵又作豐年望田夫笑向人¶
<pb:KR4h0140_WYG_690-1b>¶
　　　　古意¶
　夫戍蕭闗妾在吳西風吹妾妾憂夫一行書信千行淚¶
　寒到君邊衣到無¶
　　　　社日(一作張/演詩)¶
　鵝湖山下稻粱肥豚柵雞棲(一作/塒)半(一作/對)掩扉桑柘影¶
　斜春社散家家扶得醉人歸¶
　　　　雨晴(一作/晴景)¶
　雨前初見花間蘂雨後兼無葉裏花蛺蝶飛來過牆去¶
<pb:KR4h0140_WYG_690-2a>¶
却疑春色在鄰家¶
　　　亂後曲江(一作羊/士諤詩)¶
憶昔争(一作/曽)遊曲水濵未春長有探春人遊春人盡空¶
池在直至春深不似春¶
　　　過故友居¶
鄰笛寒吹日落初舊居今巳别人居亂來兒姪皆分散¶
惆悵僧房認得書¶
　王渙¶
<pb:KR4h0140_WYG_690-2b>¶
王渙字羣吉大順二年登第官考功員外郎詩十四首¶
　　　上裴侍郎¶
青衿七十榜三年建禮含香次第遷珠彩下連星錯落¶
桂花曾對月嬋娟玉經磨琢多成器劍拔沈埋更倚天¶
應念銜恩最深者春來為夀拜尊前¶
　　　悼亡¶
春來得病夏來加深掩妝忩卧碧紗為怯暗藏秦女扇¶
怕驚愁度阿香車腰肢暗想風欺栁粉態難忘露洗花¶
<pb:KR4h0140_WYG_690-3a>¶
今日青門𦵏君處亂蟬衰草夕陽斜¶
　　　惆悵詩十二首¶
八蠶薄絮鴛鴦綺半夜佳期並枕眠鐘動紅娘喚歸去¶
對人匀淚拾金鈿¶
李夫人病已經秋漢武看來不舉頭得所(一作/修嫮)濃華銷¶
歇盡楚魂湘血一生休¶
謝家池館花籠月蕭寺房廊竹颭風夜半酒醒憑檻立¶
所思多在别離中¶
<pb:KR4h0140_WYG_690-3b>¶
隋師戰艦欲亡陳國破應難保此身訣别徐郎淚如雨¶
鏡鸞分後屬何人¶
七夕瓊筵隨(一作/往)事陳兼花連蔕(一作蓼/花蓮葉)共傷神蜀王¶
殿裏三更月不見驪山私語人¶
夜寒春病不勝懐玉瘦花啼萬事乖薄倖檀郎斷芳信¶
驚嗟猶夢合歡鞋¶
嗚咽離聲管吹秋妾身今日為君休齊奴不說平生事¶
忍看花枝謝玉樓¶
<pb:KR4h0140_WYG_690-4a>¶
青絲一綹墮雲鬟金翦刀鳴不忍看持謝君王寄幽怨¶
可能從此住人間¶
陳宫興廢事難期三閣空餘緑草基狎客淪亡麗華死¶
他年江令獨來時¶
晨肇重來路巳迷碧桃花謝武陵溪仙山目斷無尋處¶
流水潺湲日漸西¶
少卿降北子卿還朔野離觴慘别顔却到茂陵惟一慟¶
節毛零落鬢毛斑¶
<pb:KR4h0140_WYG_690-4b>¶
夢裏分明入漢宫覺來燈背錦屏空紫臺月落闗山曉¶
腸斷君恩信畫工¶
　戴司顔¶
戴司顔登大順進士第官太常博士詩二首¶
　　　江上雨¶
非不欲前去此情非自由星辰照何處風雨送涼秋寒¶
鎖空江夢聲隨黄葉愁蕭蕭猶未巳早晩去蘋洲¶
　　　塞上¶
<pb:KR4h0140_WYG_690-5a>¶
空蹟畫蒼茫沙腥古戰場逢春多霰雪生計在牛羊冷¶
角吹鄉淚乾榆落夢牀從來山水客誰謂到漁陽¶
　　　句¶
逺來朝鳳闕歸去戀元侯(贈僧見/紀事)¶
　吳仁璧¶
吳仁璧字廷寶吳人(或云闗/右人)大順二年登進士第錢鏐¶
據浙累辟不就鏐怒沈之江詩一巻今存十一首¶
　　　投謝錢武肅¶
<pb:KR4h0140_WYG_690-5b>¶
東門上好相知音數盡臺前郭隗金累重雖然容食椹¶
力微無計報焚林敝貂不稱芙蓉幕衰朽仍慚玳瑁簪¶
十里溪光一山月可堪從此負歸心¶
　　　客路¶
人寰急景如波委客路浮雲似葢輕回首故山天外碧¶
十年無計却歸耕¶
　　　南徐題友人郊居¶
門前樵徑連江寺岸下漁磯繫海槎待到秋深好時節¶
<pb:KR4h0140_WYG_690-6a>¶
與君長醉隠侯家¶
　　　讀度人經寄鄭仁表¶
身雖一旦塵中老名擬三清㑹裏題二午九齋餘日在¶
請君相伴醉如泥¶
　　　秋日聴僧彈琴¶
金徽玉軫韻泠然言下浮生指下泉恰稱秋風西北起¶
一時吹入碧湘煙¶
　　　賈誼¶
<pb:KR4h0140_WYG_690-6b>¶
扶持一疏滿遺編漢陛前頭正少年誰道恃才輕絳灌¶
却將惆悵弔湘川¶
　　　春雪¶
雪霽凝光入坐寒天明猶自卧袁安貂裘穿後鶴氅敝¶
自此風流不足看¶
　　　衰栁¶
金風漸利露珠團廣陌長堤黛色殘水殿狂遊隋煬帝¶
一千餘里可堪看¶
<pb:KR4h0140_WYG_690-7a>¶
　　　鳳仙花¶
香紅嫩緑正開時冷蝶飢蜂兩不知此際最宜何處看¶
朝陽初上碧梧枝¶
　　　金錢花¶
淺絳濃香幾朶匀日鎔金鑄萬家新堪疑劉寵遺芳在¶
不許山隂父老貧¶
　　　錢塘鶴¶
人間路靄青天半鼇岫雲生碧海涯雖抱雕籠密扃鑰¶
<pb:KR4h0140_WYG_690-7b>¶
可能長在叔倫家¶
　　　句¶
為惜苔錢妨換砌因憐山色旋開尊(閒/居)　髙閣煙霞禪¶
客睡滿城塵土世人忙(遊法/華寺)　五龍金角向星斗三洞¶
玉音愁鬼神(贈道/士)　蒲草薄裁連蒂白臙脂濃染半葩¶
紅(題鶯粟花雜以/上並雅言  載)¶
　汪極¶
汪極字極甫歙人大順三年進士詩一首¶
<pb:KR4h0140_WYG_690-8a>¶
　　　　奉試麥壟多秀色¶
　南陌生岐穂農家樂事多塍畦交茂緑苗實際清和日¶
　布玲瓏影風翻浩蕩波來牟知帝力含哺有衢歌¶
　　張曙¶
　張曙吏部侍郎聚之子大順中登第官右補闕詩一首¶
　　　　下第戲狀元崔昭緯¶
　千里江山陪驥尾五更風水失龍鱗昨夜浣花溪上雨¶
　緑楊芳草為何人¶
<pb:KR4h0140_WYG_690-8b>¶
　　林嵩¶
　林嵩字雄飛大順中登進士第官侍御史詩一巻今存¶
　一首¶
　　　　贈天台王處士¶
　深隠天台不記秋琴臺長别一何愁茶煙巖外雲初起¶
　新月潭心釣未收映宇異花叢發好穿松孤鶴一聲幽¶
　赤城不掩髙宗夢寧久懸冠枕瀑流¶
御定全唐詩巻九十¶
