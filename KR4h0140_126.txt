# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.884809
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百二十六
<pb:KR4h0140_WYG_126-1a>¶
　欽定四庫全書¶
御定全唐詩巻一百二十六¶
　　王維¶
　　　　奉和聖製賜史供奉曲江讌應制¶
　待從有鄒枚瓊筵就水開言陪柏梁宴新下(一作/自)建章¶
　來對酒山河滿移舟草樹廻天文同麗日駐景惜行杯¶
　　　　從岐王過楊氏别業應敎¶
　楊子談經所(一作/處)淮王載酒過興䦨啼鳥換(一作/緩)坐久¶
<pb:KR4h0140_WYG_126-1b>¶
　落花多逕轉廻銀燭林開散玉珂嚴城時未啟前路擁¶
　(一作/引)笙歌¶
　　　　從岐王夜宴衛家山池應敎¶
　座客香貂滿宫娃綺幔張澗花輕粉色山月少燈光積¶
　翠紗窗暗(一作/透)飛泉繡户涼還將歌舞出歸路莫愁長¶
　　　　早朝¶
　栁暗百花明春深五鳳城城烏(一作/鵶)睥睨曉宫井轆轤¶
　聲方朔金門侍(一作/召)班姬玉輦迎仍聞遣方士東海訪¶
<pb:KR4h0140_WYG_126-2a>¶
蓬瀛¶
　　　同崔員外秋宵寓直¶
建禮髙秋夜承眀候曉過九門寒漏徹萬井曙鐘多月¶
迥藏珠斗雲消(一作/開)出絳河更慙衰朽質南陌共鳴珂¶
　　　輞川閒居贈裴秀才迪¶
寒山轉蒼翠秋水日潺湲倚杖柴門外臨風聽暮蟬渡¶
頭餘落日墟里上孤煙復值接輿醉狂歌五栁前¶
　　　寄荆州張丞相¶
<pb:KR4h0140_WYG_126-2b>¶
所思竟何在悵望深荆門舉世無相識終身思舊恩方¶
將與農圃藝植老丘園目盡南飛(一作/無)鴈何由寄一言¶
　　　冬晚對雪憶胡居(一作/處)士家(一作王/劭詩非)¶
寒更傳曉箭(一作催/唱曉)清鏡覽(一作/減)衰顔隔牖風驚竹開¶
門(一作/簾)雪滿山灑空深巷静積素廣庭閒借問袁安舍¶
翛然尚閉闗¶
　　　和尹諫議史館山池(開元二十年道士尹愔為/諫議大夫知史館事故詩)¶
　　　(有莫上空/虚之句)¶
<pb:KR4h0140_WYG_126-3a>¶
雲(一作/靈)館接天居霓裳侍玉除春池百子(一作/草)外芳樹¶
萬年餘洞有仙人籙山藏太史書君恩深漢帝且莫上¶
空(一作/雲)虚¶
　　　奉和楊駙馬六郎秋夜即事¶
髙樓月似霜秋夜鬱金堂對坐彈盧女同看舞鳳凰少¶
兒多送酒小玉更焚香結束平陽騎明朝入建章¶
　　　酬虞部蘇員外過藍田别業不見留之作¶
貧居依谷口喬木帶荒村石路枉廻駕山家誰候門漁¶
<pb:KR4h0140_WYG_126-3b>¶
舟膠凍浦獵火燒(一作/繞)寒原唯有白雲外疎鐘聞夜猿¶
　　　酬比部楊員外暮宿琴臺朝躋書閣率爾見贈¶
　　　之作(一作盧/照鄰詩)¶
舊簡拂塵看鳴琴候(一作/俟)月彈桃源(一作/花)迷漢姓松樹¶
(一作/徑)有秦官空谷歸人少青山背日寒羡君棲隱處遥¶
望白雲端¶
　　　酬嚴少尹徐舍人見過不遇¶
公門暇日少窮巷故人稀偶值乗籃轝非關避白衣不¶
<pb:KR4h0140_WYG_126-4a>¶
知炊黍谷誰觧埽荆扉君但傾茶椀無妨騎馬歸¶
　　　酬張少府¶
晚年唯好静萬事不關心自顧無長䇿空知返舊林松¶
風吹觧帶山月照彈琴君(一作/若)問窮通理漁歌入浦深¶
　　　酬賀四贈葛巾之作¶
野巾傳惠好兹貺重兼金嘉此幽棲物能齊隱吏心早¶
朝方暫挂晚沭復來簪坐覺囂塵逺思君共入林¶
　　　送丘為落第歸江東¶
<pb:KR4h0140_WYG_126-4b>¶
憐君不得意况復栁條春為客黄金盡還家白髮新五¶
湖三畝宅(一作/地)萬里一歸人知爾(一作/禰)不能薦羞稱(一/作)¶
(為/)獻納臣¶
　　　送李判官赴東江(一作/江東)¶
聞道皇華使方隨皁葢臣封章通左語冠冕化文身樹¶
色分揚子潮聲滿富春遥知辨璧吏恩到泣珠人¶
　　　送封太守¶
忽觧羊頭削聊馳熊首轓揚舲發夏口按節向吳門帆¶
<pb:KR4h0140_WYG_126-5a>¶
暎丹陽郭楓攅(一作/藏)赤岸村百城多候吏露冕一何尊¶
　　　送嚴秀才還蜀¶
寧親為(一作/真)令子似舅即賢甥别路經花縣還鄉入錦¶
城山臨青塞斷江向白雲平獻賦何時至明君憶長卿¶
　　　送張判官赴河西¶
單車曽出塞報國敢邀勲見逐張征虜今思霍冠軍沙¶
平連白雪蓬巻入黄雲慷慨倚長劒髙歌一送君¶
　　　送岐州源長史歸(同在崔常侍幕/中時常侍已殁)¶
<pb:KR4h0140_WYG_126-5b>¶
握手一相送心悲安可論秋風正蕭索客散孟嘗門故¶
驛通槐里長亭下槿原征西舊旌節從此向河源¶
　　　送張道士歸山¶
先生何處去王屋訪茅(一作/毛)君别婦留丹訣驅雞入白¶
雲人間若剰(一作苦難/一作數剰)住天上復離羣當作遼城鶴仙¶
歌使爾聞¶
　　　同崔興宗送衡嶽瑗公南歸(并序/)¶
　　衡嶽瑗上人者嘗學道於五峰蔭松棲雲與狼虎¶
<pb:KR4h0140_WYG_126-6a>¶
　　雜處得無所得矣天寳癸已嵗始遊于長安手提¶
　　瓶笠至自萬里燕居吐論緇屬髙之初給事中房¶
　　公謫居宜春與上人風土相接因為道友伏臘往¶
　　來房公既海内盛名上人亦以此増價秋九月杖¶
　　錫南返扣門來别秦地草木槭然已黄蒼梧白雲¶
　　不日而見滇陽有曹谿學者為我謝之¶
言從石菌閣新下穆陵關獨向池陽去白雲留故山綻¶
衣秋日裏洗鉢古松間一施傳心法唯將戒定還¶
<pb:KR4h0140_WYG_126-6b>¶
　　　送錢少府還藍田¶
草色日向好桃源人去稀手持平子賦目送老萊衣每¶
候山櫻發時同海燕歸今年寒食酒應是(一作/得)返柴扉¶
　　　送丘為往唐州¶
宛洛有風塵君行多苦辛四愁連漢水百口寄隨人槐¶
色陰清晝楊花惹暮春朝端肯相送天子繡衣臣¶
　　　送元中丞轉運江淮(一作錢/起詩)¶
薄賦(一作/稅)歸天府輕徭頼使臣歡霑賜帛老恩及巻綃¶
<pb:KR4h0140_WYG_126-7a>¶
人去問珠(一作/殊)官俗來經石&KR0917;(一作/幾却)春東南御(一作缷/又作髙)¶
(並/非)亭上莫使(一作/問)有風塵(石&KR0917;春用文選石&KR0917;應節而/揚葩語江淹石&KR0917;賦序一名)¶
(紫&KR2134;蚌蛤類也春而發花按本草謂之石決明在御亭/舊本作髙亭楊慎改為缷亭丹鉛縂録云缷亭  晉陵)¶
(庾信詩缷亭一回望風塵千里昏是也按庾集元作御/亭姑蘓志望亭驛去郡北五十里先名御亭唐太守李)¶
(襲譽以庾詩中回望語改望亭則髙亭當/作御亭或望亭為是李嘉祐有望亭詩)¶
　　　送崔九興宗遊蜀¶
送君從此去轉覺故人稀徒御猶廻首田園方掩扉出¶
門當旅食中路授寒衣江漢風流地遊人何嵗(一作/處)歸¶
<pb:KR4h0140_WYG_126-7b>¶
　　　送崔興宗¶
已恨親皆逺誰憐友復稀君王未西顧遊宦盡東歸塞¶
迥(一作/闊)山河淨天長雲樹微方同菊花節相待洛陽扉¶
　　　送平澹然判官¶
不識陽關路新從定逺侯黄雲斷春色畫角起(一作/越)邊¶
愁瀚海經年到(一作/別)交河出塞流湏令外國使知(一作/只)¶
飲月氐頭¶
　　　送劉司直赴安西¶
<pb:KR4h0140_WYG_126-8a>¶
絶域陽關道胡沙(一作/煙)與塞塵三春時有雁萬里少行¶
人苜蓿隨天馬葡萄逐漢臣當令外國懼不敢覓和親¶
　　　送趙都督赴代州得青字¶
天官動將星漢上(一作/地)栁條青萬里鳴刁斗三軍出井¶
陘忘身辭鳯闕報國取龍庭豈學書生輩窗間(一作/中)老¶
(一作/著)一經¶
　　　送方城韋明府¶
遥思葭菼際寥落楚人行髙鳥長淮水平蕪故郢城使¶
<pb:KR4h0140_WYG_126-8b>¶
車聽雉乳縣鼓應雞鳴若見州從事無嫌手板迎¶
　　　送李員外賢郎¶
少年何處去負米上銅梁借問阿戎父知為童子郎魚¶
牋請詩賦橦布作衣裳薏苡扶衰病歸來幸可將¶
　　　送梓州李使君¶
萬壑樹參天千山響(一作鄉/音聽)杜鵑山中一夜(一作/半)雨樹¶
杪百重泉漢女輸橦(一作/賨)布巴人訟芋田文翁翻敎授¶
不敢倚先賢¶
<pb:KR4h0140_WYG_126-9a>¶
　　　送張五諲歸宣城¶
五湖千萬里況復五湖西漁浦南陵郭人家春穀谿欲¶
歸江淼淼未到草萋萋憶想蘭陵鎮可宜猿更(一作/夜)啼¶
　　　送友人南歸¶
萬里春應盡三江雁亦稀連天漢水廣孤客郢城歸鄖¶
國稲苗秀楚人菰米(一作/菜)肥懸知倚門望遥識老萊衣¶
　　　送賀遂員外外甥¶
南國有歸舟荆門泝上流蒼茫葭菼外雲水與(一作/同)昭¶
<pb:KR4h0140_WYG_126-9b>¶
丘檣帶城烏去江連暮雨愁猿聲不可聽莫待楚山秋¶
　　　送楊長史赴果州¶
襃斜不容幰之子去何之鳥道一千里猿聲(一作/啼)十二¶
時官橋祭酒客山木女郎祠别後同明月君應聽子規¶
　　　送邢桂州¶
鐃吹喧京口風波下洞庭赭圻將赤岸擊汰復揚舲日¶
落江湖白潮來天地青明珠歸合浦應逐使臣星¶
　　　送宇文三赴河西充行軍司馬¶
<pb:KR4h0140_WYG_126-10a>¶
横吹(一作/笛)雜緐笳邊風捲塞沙還聞田司馬更逐李輕¶
車蒲類(一作/壘)成秦地莎車(一作/居)屬漢家當令犬戎國朝¶
聘學昆邪¶
　　　送孫二¶
郊外(一作/郭)誰相(一作/將)送夫君道術親書生鄒魯客才子¶
洛陽人祖席依寒草行車起(一作/薄)暮塵山川何(一作/向)寂¶
寞長望淚沾巾¶
　　　送崔三往宻州覲省¶
<pb:KR4h0140_WYG_126-10b>¶
南陌去悠悠東郊不少留同懐扇枕戀獨念(一作/觧)倚門¶
愁路遶天山雪家臨海樹秋魯連功未報且莫蹈滄洲¶
　　　送孟六歸襄陽(一作張/子容詩)¶
杜門不復(一作/欲)出久與世情疎以此為良(一作/長)策勸君¶
歸舊廬醉歌田舍酒笑讀古人書好是一生事無勞獻¶
子虚¶
　　　初出濟州别城中故人(一作被/出濟州)¶
微官易得罪謫去濟川陰執政方持法明君照(一作/無)此¶
<pb:KR4h0140_WYG_126-11a>¶
心閭閻河潤上井邑海雲深縱有歸來日各(一作/多)愁年¶
鬢侵¶
　　　與盧象集朱家¶
主人能愛客終日有逢迎貰得新豐酒復聞秦女筝栁¶
條疎客舍槐葉下秋城語笑且為樂吾將達此生¶
　　　登裴秀才廸小臺¶
端居不出户滿目望(一作/空)雲山落日鳥邊下秋原人外¶
閒遥知逺林際不見此簷間好客多乗月應門莫上關¶
<pb:KR4h0140_WYG_126-11b>¶
　　　遊李山人所居因題屋壁¶
世上(一作人一/作人事)皆如夢狂來止(一作/或)自歌問年松樹老¶
有地竹林(一作/陰)多藥倩韓康賣門容尚子過翻嫌枕席¶
上無那(一作/奈)白雲何¶
　　　過崔駙馬山池¶
畫樓吹笛妓金椀(一作/埒)酒家胡錦石稱貞女青松學大¶
夫脫貂貰桂醑(一作/酌)射雁與山厨聞道髙陽㑹愚公谷¶
正愚¶
<pb:KR4h0140_WYG_126-12a>¶
　　　過福禪師蘭若¶
巖壑轉(一作/帶)微逕雲林隱法堂羽人飛奏樂天女跪焚¶
香竹外峰偏曙藤陰水更涼欲知禪坐久行路長春芳¶
　　　過香積寺(一作王/昌齡詩)¶
不知香積寺數里入雲峰古木無人逕深山何處鐘泉¶
聲咽危石日色冷青松薄暮空潭曲安禪制毒龍¶
　　　過感化(一作配一/作化感)寺曇興上人山院(與裴廸/同作)¶
暮持笻竹杖相待虎谿頭催客聞山響歸房逐水流野¶
<pb:KR4h0140_WYG_126-12b>¶
花叢發好谷鳥一聲幽夜坐空林(一作/村)寂松風直似秋¶
　　　夏日過青龍寺謁操禪師(與裴廸/同作)¶
龍鍾一老翁徐步謁禪宫欲問義心義遥知空病空山¶
河天眼裏世界法身中莫怪銷炎熱能生大地風¶
　　　登辨(一作/新)覺寺¶
竹徑從(一作/連)初地蓮峰出化城窗中三楚盡(一作/静)林上¶
(一作/外)九江平軟(一作/嫩)草承趺坐長松響梵聲空居法雲¶
外觀世得無生¶
<pb:KR4h0140_WYG_126-13a>¶
　　　喜祖三至留宿¶
門前洛陽客下馬拂征衣不枉故人駕平生多掩扉行¶
人返深巷積雪帶餘暉早嵗同袍者髙車何處歸¶
　　　黎拾遺昕裴秀才迪見過秋夜對雨之作¶
促織鳴已急輕衣行向(一作/尚)重寒燈坐髙館秋雨聞疎¶
鐘白法調狂象𤣥言問老龍何人顧蓬徑空愧求羊蹤¶
　　　慕容承攜素饌見過¶
紗㡌烏皮几閒居嬾賦詩門看五栁識年筭六身知靈¶
<pb:KR4h0140_WYG_126-13b>¶
壽君王賜彫胡弟子炊空勞酒食饌持底觧人頤¶
　　　晚春嚴少尹與諸公見過¶
松菊荒三逕圗書共五車烹葵邀上客看竹到貧家鵲¶
乳先春草鶯啼過落花自憐黄髮暮一倍惜年華¶
　　　鄭果州相過¶
麗(一作/斜)日照殘春初晴草木新牀前(一作/頭)磨鏡客樹下¶
(一作/林裏)灌園人五馬驚窮巷雙童逐老身中㕑辦麤飯當¶
恕(一作/常恐)阮家貧¶
<pb:KR4h0140_WYG_126-14a>¶
　　　山居秋暝¶
空山新雨後天氣晚来秋明月松間照清泉石上流竹¶
喧歸浣女蓮動下漁舟隨意春芳歇王孫自可留¶
　　　終南别業(一作初至山中一作/入山寄城中故人)¶
中嵗頗好道晩家南山陲興來每獨往勝事空(一作/祗)自¶
知行到水窮處坐看雲起時偶然值(一作/見)林(一作/鄰)叟談¶
笑無(一作/滯)還期¶
　　　歸嵩山作¶
<pb:KR4h0140_WYG_126-14b>¶
清(一作/晴)川帶長薄車馬去閒閒流水如有意暮禽(一作/雲)¶
相與還荒城臨古渡落日滿秋山迢遞嵩髙下歸來且¶
閉(一作/掩)關¶
　　　歸輞川作¶
谷口疎鐘動漁樵稍欲稀悠然逺山暮獨向白雲歸菱¶
蔓弱難定楊花輕易飛東臯春草色惆悵掩柴扉¶
　　　韋給事山居¶
幽尋得此地詎有一人曽大壑隨階轉羣山入户登庖¶
<pb:KR4h0140_WYG_126-15a>¶
㕑出深竹印綬隔垂藤即事辭軒冕誰云病未能¶
　　　山居即事¶
寂寞掩柴扉蒼茫對落暉鶴巢松樹遍人訪蓽門稀綠¶
竹𠲒新粉紅蓮落故衣渡頭煙火起處處采菱歸¶
　　　終南山(題下一有行字/一作終山行)¶
太乙近天都連山(一作/天)接(一作/到)海隅白雲廻望合青靄¶
入看無分野中峰變陰晴衆壑殊欲投人處宿隔水(一/作)¶
(浦/)問樵夫¶
<pb:KR4h0140_WYG_126-15b>¶
　　　輞川閒居¶
一從歸白社不復到青門時倚檐前樹逺看原上村青¶
菰臨水㧞白鳥向山翻寂寞於陵子桔橰方灌園¶
　　　春園即事¶
宿雨乗輕屐春寒著弊袍開畦分白水間栁發紅桃草¶
際成棊局林端舉桔橰還持鹿皮几日暮隱蓬蒿¶
　　　淇上田園即事¶
屏居淇水上東野曠無山日隱桑柘外河明閭井間牧¶
<pb:KR4h0140_WYG_126-16a>¶
童望村去獵犬隨人還静者亦何事荆扉乗晝關¶
　　　涼州郊外遊望(時為節度判/官在凉州作)¶
野老纔三户邊邨少四鄰婆娑依里社簫鼓賽田神灑¶
酒澆芻狗焚香拜木人女巫紛屢舞羅襪自生塵¶
　　　觀獵(紀事題曰獵騎樂府詩集萬首絶/句以前四句作五絶並題曰戎渾)¶
風勁(一作/動)角弓鳴將軍獵渭城草枯鷹眼疾雪盡馬蹄¶
輕忽過新豐市還歸細桞營廻看射鵰(一作落雁/一作失雁)處千¶
里暮雲平¶
<pb:KR4h0140_WYG_126-16b>¶
　　　春日上方(一作/房)即事¶
好讀髙僧傳時看辟穀方鳩形將刻杖龜殻用支牀柳¶
色春山暎梨花(一作/花明)夕鳥藏北窗桃李下閒坐(一作/步)但¶
焚香¶
　　　漢江臨汎¶
楚塞三湘接荆門九𣲖通江流天地外山色有無中郡¶
邑浮前浦波瀾動逺空襄陽好風日(一作風/日好)留醉與山¶
翁(一作/公)¶
<pb:KR4h0140_WYG_126-17a>¶
　　　汎前陂¶
秋空自明(一作/明月)迥況復逺人間(一作/寰)暢以沙際鶴兼之¶
雲外山澄波(一作/陂)澹將夕清月皓方閒此夜任孤櫂夷¶
猶殊未還¶
　　　登河北城樓作¶
井邑傅(一作/傳)巖上客亭雲霧間髙城眺落日極浦暎蒼¶
山岸火孤舟宿漁家夕鳥還寂寥天地暮心與廣川閒¶
　　　千塔主人¶
<pb:KR4h0140_WYG_126-17b>¶
逆旅逢佳節征帆未可前窗臨汴河水門渡楚人船雞¶
犬散墟落桑榆蔭逺田所居人不見枕席生雲烟¶
　　　使至塞上¶
單車欲問邊屬國過居延(一作衘命辭天/闕單車欲問邊)征蓬出漢塞¶
歸雁入胡天大漠孤煙直長河落日圓蕭關逢候吏(一/作)¶
(騎/)都䕶在燕然¶
　　　晩春歸(一作/閨)思(一作/春閨)¶
新妝可憐色落日巻羅(一作/簾)帷鑪(一作/淑)氣清珍簟墻陰¶
<pb:KR4h0140_WYG_126-18a>¶
上玉墀春蟲飛網户暮雀隠花枝向晚多愁思閒窗桃¶
李時¶
　　　戲題示蕭氏甥¶
憐爾觧臨池渠爺未學詩老夫何足似弊宅倘因之蘆¶
笋穿(一作/藏)荷葉菱花罥雁兒郗公不易勝莫著外家欺¶
　　　秋夜獨坐(一作冬/夜書懐)¶
獨坐悲雙鬢空堂欲二更雨中山果落燈下草蟲鳴白¶
髮終難變黄金不可成欲知除老病唯有學無生¶
<pb:KR4h0140_WYG_126-18b>¶
　　　待儲光羲不至¶
重門朝已啟起坐聽車聲要欲聞清佩方將出户迎晚¶
鐘鳴上苑疎雨過春城了自不相顧臨堂空復情¶
　　　聽宫鶯¶
春樹遶宫墻宫鶯囀曙光(一作春鶯/次第翔)忽驚啼暫斷移處¶
弄還長隠葉棲承露攀(一作/排)花出未央遊人未應返為¶
此始思(一作/思故)鄉¶
　　　雜詩¶
<pb:KR4h0140_WYG_126-19a>¶
雙燕初命子五桃新作花王昌是東舍宋玉次西家小¶
小能織綺時時出浣紗親勞使君問南陌駐香車¶
　　　留别錢起(英華題云晚歸藍田酬中書常舍人/贈别或作錢起詩題云晚歸藍田酬)¶
　　　(王維/給事)¶
卑栖却得性每與白雲歸徇祿仍懐橘看山免採薇(錢/起)¶
(集作别山如昨日春露巳霑/衣采蕨頻盈手看花空厭歸)暮禽先去馬新月待開扉¶
霄漢時回首知音青𤨏闈¶
　　　留别丘為¶
<pb:KR4h0140_WYG_126-19b>¶
歸鞍白雲外繚繞出前山今日又明日自知心不閒親¶
勞簪組送欲趂鶯花還一歩一廻首遲遲向近關¶
　　　愚公谷三首(青龍寺與/黎昕戲題)¶
愚谷與誰去唯將黎子同非須一處住不那兩心空寧¶
問春將夏誰論西復東不知吾與子若箇是愚公¶
吾(一作/愚)家愚谷裏此谷本來平雖則行無跡還能響應¶
聲不隨雲色暗只待日光明縁底名愚谷都由愚所成¶
借問愚公谷與君聊一尋不尋翻到谷此谷不離心行¶
<pb:KR4h0140_WYG_126-20a>¶
處曽無險看時豈有深寄言塵世客何處欲歸(一作/窺)臨¶
(一作/林)¶
　　　詶慕容十一¶
行行西陌返駐幰問車公挾轂雙官騎應門五尺僮老¶
年如塞北强起離墻東為報壺丘子來人道姓䝉¶
　　　過始皇墓(時年十五一/作二十一)¶
古墓成蒼嶺幽宫象紫臺星辰七曜隔河漢九泉開有¶
海人寧渡無春雁不廻更聞松韻切疑是大夫哀¶
<pb:KR4h0140_WYG_126-20b>¶
　　　恭懿太子挽歌五首¶
何悟藏環早纔知拜璧年翀天王子去對日聖君憐樹¶
轉宫猶出笳悲馬不前雖蒙絶馳道京兆别開阡¶
蘭殿新恩切椒宫夕臨幽白雲隨鳳管明月在龍樓人¶
向青山哭天臨渭水愁雞鳴常問膳今恨玉京留¶
騎吹凌霜發旌旗夾路陳凱(一作/禮)容金節䕶册命玉符¶
新傅母悲香褓君家擁畫輪射熊今夢帝秤象問何人¶
蒼舒留帝寵子晉有仙才五嵗過人智三天使鶴催心¶
<pb:KR4h0140_WYG_126-21a>¶
悲陽(一作/四)祿館目斷望思臺若道長安近何為更不來¶
西望昆池闊東瞻下杜平山朝豫章館樹轉鳳凰城五¶
校連旗色千門疊鼓聲金環如有騐還向畫堂生¶
　　　故太子太師徐公挽歌四首¶
功德冠羣英彌綸有大名軒皇用風后傅說是星精就¶
第優遺老來朝詔不名(英華注云/疊押名字)留侯常辟穀何苦不¶
長生¶
謀猷為相國翊戴奉宸(一作/乘)輿劎履升前殿貂蟬託後¶
<pb:KR4h0140_WYG_126-21b>¶
車齊侯䟽土宇漢室賴圖書僻處留田宅仍纔十頃餘¶
舊里趨庭日新年置酒辰聞詩鸞渚客獻賦鳳樓人北¶
首(一作/闕)辭明主東堂哭大臣猶思御朱輅不惜汙車茵¶
久踐中台座終登上將壇誰言斷車騎空憶盛衣冠風¶
日咸陽慘笳簫渭水寒無人當便闕應罷太師官¶
　　　故西河郡杜太守挽歌三首¶
天上去西征雲中䕶北平生擒白馬將連破黒鵰城忽¶
見芻靈苦(一作/善)徒聞竹使榮空留左氏傳誰繼卜商名¶
<pb:KR4h0140_WYG_126-22a>¶
　返葬金符守同歸石&KR1038;妻巻衣悲畫翟持翣待鳴鷄容¶
　衛都人慘山川駟馬嘶猶聞隴上客相對哭征西¶
　塗芻去國門祕器出東園太守留金印夫人罷錦軒旌¶
　旗轉衰木簫鼓上寒原墳樹應西靡長思魏闕恩¶
　　　　故南陽夫人樊氏挽歌¶
　錦衣餘翟茀繡轂罷魚軒淑女詩長在夫人法尚存凝¶
　笳隨曉斾行哭向秋原歸去將何見誰能返㦸門¶
　　　達奚侍郎夫人寇氏挽詞二首(題上一有/吏部二字)¶
<pb:KR4h0140_WYG_126-22b>¶
　束帶將朝日鳴環映牖辰能令諫明(一作/皇)主相勸識賢¶
　人遺挂空留壁廻文日覆塵金蠶將畫栁何處更知春¶
　女史悲彤管夫人罷錦軒卜塋占二室行哭度千門秋¶
　日光能淡寒川波(一作/浪)自翻一朝成萬古松柏暗平原¶
　　　　送孫秀才(紀事作/王縉詩)¶
　帝城風日好况復建平家玉枕雙文簟金盤五色𤓰山¶
　中無魯酒松下飯胡麻莫厭田家苦歸期逺復賒¶
御定全唐詩巻一百二十六¶
