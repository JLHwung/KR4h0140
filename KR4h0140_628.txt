# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:56.234130
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百二十八
<pb:KR4h0140_WYG_628-1a>¶
　欽定四庫全書¶
御定全唐詩巻六百二十八¶
　　陸龜䝉¶
　　　　陌上桑¶
　皓齒還如貝色(一作/光)含長眉亦似煙華貼鄰娃盡著繡¶
　襠襦獨自提筐採蠶葉¶
　　　　自遣詩三十首¶
　　　自遣詩者震澤别業之所作也故疾未平厭厭卧¶
<pb:KR4h0140_WYG_628-1b>¶
　　　田舍中農夫日以耒耜事相聒每至夜分不睡則¶
　　　百端興懐攪人思益紛亂無緒且詩者持也謂持¶
　　　其情性使不暴去因作四句詩累至三十絶絶各¶
　　　有意既曰自遣亦何必題為¶
　五年重别(一作/到)舊山村樹有交柯犢有孫更(一作/重)感卞¶
　峰顔色好曉雲纔散便(一作/已)當門¶
　雪下孤村淅淅鳴病魂無睡灑来清心揺秖(一作/只)待東¶
　窻曉長媿寒雞第一聲¶
<pb:KR4h0140_WYG_628-2a>¶
多情多感自難忘秖有風流共古長座上不遺金帶枕¶
陳王詞賦為誰傷¶
甫(一作/甪)里先生未白頭酒旗猶可戰髙樓長鯨好鱠無¶
因得乞取艅艎作釣舟¶
花瀨濛濛紫氣昏(紫花瀨在/顧渚步)水邊山曲更深(一作/容)村終¶
須揀取幽棲處(一作/地)老檜成雙便作門¶
隂洞曽為採藥行冷雲凝絶燭微眀玉芝敲折琤然墮¶
合有真人(一作/官)上姓名¶
<pb:KR4h0140_WYG_628-2b>¶
長歎人間髮易華暗將心事許煙霞病来前約分眀在¶
藥鼎書囊便是家¶
醖得秋泉似玉容比于雲液更應濃思量北海徐劉輩¶
枉向人間號酒龍¶
羊偘多應自古豪解盤金矟置纎腰縱然此事教雙得¶
不博溪田二頃苗¶
偶然攜稚看微波臨水春寒一倍多便使筆精如逸少¶
嬾能書字換羣鵝¶
<pb:KR4h0140_WYG_628-3a>¶
昔聞莊叟迢迢夢又道韓生(一作/馮)苒苒(一作/冉冉)飛知有姓¶
名聊寄問更無言語抱斜暉¶
雪侵春事太無端舞急微還近臘寒應是也疑真宰怪¶
休時猶未徧林巒¶
數尺遊絲墮碧空年年長是惹東(一作/春)風爭知天上無¶
人住亦有春愁鶴髮翁¶
誰使寒鴉意緒嬌雲情山晚動情憀亂和殘照紛紛舞¶
應索陽烏次第饒¶
<pb:KR4h0140_WYG_628-3b>¶
古往天髙事渺茫爭知靈媛不凄凉月娥如有相思淚¶
秖待方諸寄兩行¶
本来雲外寄閒身遂與溪雲作主人一夜逆風愁四散¶
曉来零落傍衣巾¶
淵眀不待公田熟乗興先秋解印歸我為餘糧春未去¶
到頭誰是復誰非¶
雲擁根株抱石危斵来文似瘦蛟螭幽人帶病慵(一作/愁)¶
朝起秖向春山盡日欹¶
<pb:KR4h0140_WYG_628-4a>¶
月澹花閒夜已深宋家微詠若遺音重思萬古無人賞¶
露濕清香獨滿襟(宋玉有/微詠賦)¶
南岸春田手自農往来横截半江風有時不耐輕橈興¶
暫欲蓬山訪洛公¶
賢達垂竿小隠中我来真作捕魚翁前溪一夜春流急¶
已學嚴灘下釣筒¶
水國君王又姓蕭風情由是冠南朝靈和殿下巴江栁¶
十二旒前舞翠條¶
<pb:KR4h0140_WYG_628-4b>¶
强梳蓬鬢整斜冠片燭光微夜思闌天意最饒惆悵事¶
單棲分付與春寒¶
無多藥圃近南榮合有新苗次第生稚子不知名品上¶
恐隨春草鬭輸贏¶
一派溪隨箬(一作/若)下流春来無處不汀洲漪瀾未碧蒲¶
猶短不見鴛鴦正自由¶
山下花眀水上曛一橈青翰破霞文越人但愛風流客¶
繡被何須屬鄂君¶
<pb:KR4h0140_WYG_628-5a>¶
妍華須是占時生準擬差肩不近情佳麗㡬時腰不細¶
荆王辛苦致宫名¶
奼女精神似月孤敢將容易入洪爐人間縱道鉛華少¶
蝶翅新篁未肯無¶
貞白求丹變姓名主恩潛助亦無成侯家竟換梁天子¶
王整徒勞作外兵¶
春雨能膏草木肥就中林野碧含滋唯餘病客相逢背¶
一夜寒聲減四肢¶
<pb:KR4h0140_WYG_628-5b>¶
　　　别墅懐歸¶
東去滄溟百里餘沿江潮信到吾廬就中家在蓬山下¶
一日堪憑兩寄書¶
　　　野井¶
朱閣前頭露井多碧梧桐(一作/桃花)下美人過寒泉未必能¶
如此奈有銀缾素綆何¶
　　　南征¶
丞相南征定有無幕中誰是騁良圖遥知賊膽縱横破¶
<pb:KR4h0140_WYG_628-6a>¶
(一作/大)繞帳生犀一萬株¶
　　　北渡¶
江客柴門枕浪花鳴機寒艣任嘔啞輕舟過去真堪畫¶
驚起鸕鷀一陣斜¶
　　　夜泊詠棲鴻¶
可憐霜月暫相依莫向衡陽趁逐(一作/隊)飛同是江南(一/作)¶
(天/)寒夜客羽毛單薄稻粱微¶
　　　早行¶
<pb:KR4h0140_WYG_628-6b>¶
水(一作/氷)寒孤櫂觸天文直似乗槎去問津縱使碧虚無¶
限好客星名字也愁人¶
　　　木蘭堂(一作李/商隠詩)¶
洞庭波浪渺無津日日征㠶送逺人㡬度木蘭舟上望¶
不知元是此花身¶
　　　和襲美春夕陪崔諫議櫻桃園宴¶
佳人芳樹雜春蹊花外煙濛月漸低㡬度豔歌清欲轉¶
流鶯驚起不成棲¶
<pb:KR4h0140_WYG_628-7a>¶
　　　和襲美松江早春¶
栁下江餐待好風暫時還得狎漁翁一生無事煙波足¶
唯有沙邊水勃公¶
　　　和襲美女墳湖(即吳王葬/女之所)¶
水平波淡遶迴塘鶴殉人沈萬古傷應是離魂雙不得¶
至今沙上少鴛鴦¶
　　　和襲美泰伯廟¶
故國城荒徳未荒年年椒奠濕中堂邇来父子爭天下¶
<pb:KR4h0140_WYG_628-7b>¶
不信人間有讓王¶
　　　和襲美木蘭院次韻¶
苦吟清漏迢迢極月過花西尚未眠猶憶故山欹警枕¶
夜来嗚咽似流泉¶
　　　和襲美重題薔薇¶
穠華自古不得久況是倚春春已空更被夜来風雨惡¶
滿階狼籍没(一作/許)多紅¶
　　　和襲美春夕酒醒¶
<pb:KR4h0140_WYG_628-8a>¶
㡬年無事傍江湖醉倒黄公舊酒壚覺後不知眀月上¶
滿身花影倩人扶¶
　　　和襲美木蘭後池三詠¶
　　　　重臺蓮花¶
水國煙鄉足芰荷就中芳瑞此難過風情為與吳王近¶
紅萼常教一倍多¶
　　　　浮萍¶
晚来風約半池眀重疊侵沙緑罽成不用臨池更相笑¶
<pb:KR4h0140_WYG_628-8b>¶
最無根蔕是浮名¶
　　　　白蓮¶
素蘤多䝉别豔欺此花真(一作/端)合在瑶池還應(一作/無情)有¶
恨無(一作/何)人覺月曉風清欲墮時¶
　　　和襲美重題後池¶
曉煙清露暗相和浴雁浮鷗意緒多却是陳王詞賦錯¶
枉將心事托微波¶
　　　和胥(一作/青)門閒泛¶
<pb:KR4h0140_WYG_628-9a>¶
細槳輕撶下白蘋故城花謝緑隂新豈無今日逃名士¶
試問南塘著屧人¶
　　　襲美初植松桂偶題¶
軒隂冉冉移斜日寒韻泠泠入晚風煙格月姿曽不改¶
至今猶似在山中¶
　　　和襲美館娃宫懐古五絶¶
三千雖衣水犀珠半夜夫差國暗屠猶有八人皆二八¶
獨教西子占亡吳¶
<pb:KR4h0140_WYG_628-9b>¶
一宫花渚漾漣漪俀墮鴉鬟出繭眉可料座中歌舞袖¶
便將殘節拂降旗¶
幾多雲榭倚青㝠越燄燒来一片平此地最應沾恨血¶
至今春草不匀生¶
江色分眀練繞臺戰帆遥隔綺疏開波神自厭荒淫主¶
句踐樓船穩帖来¶
寳袜香綦碎曉塵亂兵誰惜似花人伯勞應是精靈使¶
猶向殘陽泣暮春¶
<pb:KR4h0140_WYG_628-10a>¶
　　　和襲美虎丘寺西小溪閒泛三絶¶
樹號相思枝拂地鳥語提壺聲滿溪雲涯一里千萬曲¶
直是漁翁行也迷¶
荒栁卧波渾似困宿雲遮塢未全癡雲情栁意蕭蕭會¶
若問諸餘總不知¶
每逢孤嶼一倚檝便欲狂歌同採薇任是煙蘿中待月¶
不妨欹枕扣舷歸¶
　　　和襲美天竺寺八月十五夜桂子¶
<pb:KR4h0140_WYG_628-10b>¶
霜實常聞秋半夜天台天竺墮雲岑(垂拱中天台桂子/落一百餘日方止)¶
如何兩地無人種却是湘灕是桂林¶
　　　戲題襲美書印囊¶
鵲銜龜顧妙無餘不愛封侯愛石渠應笑休文過萬巻¶
至今誰道沈家書¶
　　　和襲美釣侣二章¶
一艇輕撶看曉濤接䍦抛卞漉春醪相逢便倚蒹葭泊¶
更唱菱歌擘蟹螯¶
<pb:KR4h0140_WYG_628-11a>¶
雨後沙虛古岸崩魚梁移入亂雲層歸時月墮汀洲暗¶
認得妻兒結網燈¶
　　　和襲美寄同年韋挍書¶
萬古風煙滿故都清才搜括妙無餘可中寄與芸香客¶
便是江南地里書¶
　　　和襲美初冬偶作¶
桐下空堦疊緑錢貂裘初綻擁髙眠小爐低幌還遮掩¶
酒滴清香似去年¶
<pb:KR4h0140_WYG_628-11b>¶
　　　襲美醉中寄一壺并一絶走筆次韻奉酬¶
酒痕衣上雜莓苔猶憶紅螺一兩杯正被遶籬荒菊笑¶
日斜還有白衣来¶
　　　再和次韻¶
堦下飢禽啄嫩苔野人方倒病中杯寒蔬賣却還沽喫¶
可有金貂換得来¶
　　　和襲美重𤣥寺雙矮檜¶
可憐煙刺是青螺如到雙林誤禮多更憶早秋登北固¶
<pb:KR4h0140_WYG_628-12a>¶
海門蒼翠出晴波¶
　　　醉中戲贈襲美¶
南北風流舊不同傖吳今日若相通病来猶伴金杯滿¶
欲得人呼小禇公¶
　　　潤卿遺青䭀飯兼之一絶聊用荅謝¶
舊聞香積金仙食今見青精玉斧餐自笑鏡中無骨録¶
可能飛上紫雲端¶
　　　文讌招潤卿博士辭以道侣將至一絶寄之¶
<pb:KR4h0140_WYG_628-12b>¶
仙客何時下鶴翎方瞳如水腦華清不過傳達楊君夢¶
從許人間小兆聽¶
　　　再招¶
遥知道侣談𤣥次又是文交麗事時雖是寒輕雲重日¶
也留花簟待徐摛¶
　　　玩金鸂𪆟戲贈襲美¶
曽向溪邊泊暮雲至今猶憶浪花羣不知鏤羽凝香露¶
堪與鴛鴦覺後聞¶
<pb:KR4h0140_WYG_628-13a>¶
　　　子規一首¶
碧竿微露月玲瓏謝豹傷心獨叫風髙處巳應聞滴血¶
山榴一夜幾枝紅¶
　　　寄題天台國清寺齊梁體¶
峰帶樓臺天外立眀河色近罘罳濕松間石上定僧寒¶
半夜楢溪水聲急¶
　　　奉和諫議酬先輩霜菊¶
紫莖芳豔照西風秖怕霜華掠斷叢爭奈病夫(一作雖/伴應劉)¶
<pb:KR4h0140_WYG_628-13b>¶
難强飲(一作/醉)應須速自召車(一作路人/終要識山)公¶
　　　和襲美詠臯橋¶
横截春流架斷虹凭欄猶思五噫風今来未必非梁孟¶
却是無人斷伯通¶
　　　和襲美悼鶴¶
酆都香稻字重思遥想飛魂去未飢爭奈野鴉無數健¶
黄昏来占舊棲枝¶
　　　和醉中襲美先起次韻¶
<pb:KR4h0140_WYG_628-14a>¶
莫唱豔歌凝翠黛已通仙籍在金閨他時若寄相思淚¶
紅粉痕應伴紫泥¶
　　　和襲美酒病偶作次韻¶
栁疎桐下晚窻眀秖有微風為折酲唯欠白綃籠解散¶
(解散王儉髻名/時人皆慕之也)洛生閒詠兩三聲¶
　　　憶白菊¶
稚子書傳白菊開西成相滯未容迴月眀階下窻紗薄¶
多少清香透入来¶
<pb:KR4h0140_WYG_628-14b>¶
　　　和同潤卿寒夜訪襲美各惜其志次韻¶
醉韻飄飄不可親掉頭吟側華陽巾如能跂脚南(一作/東)¶
窻下便是羲皇世上人¶
　　　和襲美寒夜文讌潤卿有期不至¶
細雨輕觴玉漏終上清詞句落吟中松齋一夜懐貞白¶
霜外空聞五粒風¶
　　　移石盆¶
移得龍泓瀲灩寒月輪初下白雲端無人盡日澄心坐¶
<pb:KR4h0140_WYG_628-15a>¶
　倒影新篁一兩竿¶
　　　　石竹花詠¶
　曽看南朝畫國娃古蘿(一作/羅)衣上碎眀霞而今莫共金¶
　錢鬬買却春風是此花¶
　¶
　¶
　¶
　¶
<pb:KR4h0140_WYG_628-15b>¶
　¶
　¶
　¶
　¶
　¶
　¶
　¶
御定全唐詩巻六百二十八¶
