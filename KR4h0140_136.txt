# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.100696
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百三十六
<pb:KR4h0140_WYG_136-1a>¶
　欽定四庫全書¶
御定全唐詩巻一百三十六¶
　　儲光羲¶
　儲光羲兖州人登開元中進士第又詔中書試文章厯¶
　監察御史禄山亂後坐䧟賊貶官集七十巻今編詩四¶
　巻¶
　　　　述韋昭應畫犀牛¶
　遐方獻文犀萬里隨南金大邦柔遠人以之居山林食¶
<pb:KR4h0140_WYG_136-1b>¶
　棘無秋冬絶流無淺深雙角前嶄嶄三蹄下駸駸朝賢¶
　壯其容未能辨其音有我衰鳥(一作哀鳥/一作衰鳯)郎新邑長鳴¶
　琴陛閣飛嘉聲丘甸盈仁心閒居命國工作繪北堂隂¶
　眈眈若有神庶比來儀禽昔有舞天庭為君奏龍吟¶
　　　　獻王威儀¶
　入與真主言有(一作/又)騎天馬來但有華清宫不用神明¶
　臺肅肅長自閒門靜無人開¶
　　　　野田黄雀行¶
<pb:KR4h0140_WYG_136-2a>¶
嘖嘖野田雀不知軀體㣲閒穿深蒿(一作/叢)裏爭食復爭¶
飛窮老一頺(一作/犢)舍棗多桑樹稀無棗猶可(一作/亦何)食無¶
桑何以衣蕭條空蒼暮相引時來歸斜路豈不捷(一作/棲)¶
渚田豈不肥水長路且壞(一作/夐)惻惻與心違¶
　　　樵父詞¶
山北饒朽木山南多枯枝枯枝作採薪㸑室私自知詰¶
朝礪斧尋視暮行歌歸先雪隱薜荔迎暄卧茅茨清澗¶
日濯足喬木時曝衣終年登險阻不復憂安危蕩漾與¶
<pb:KR4h0140_WYG_136-2b>¶
神遊莫知是與非¶
　　　漁父詞¶
澤魚好鳴水溪魚好上流漁梁不得意下渚潜垂鈎亂¶
荇時礙楫新蘆復隠舟靜言念終始安坐看沈浮素髪¶
隨風揚遠心與雲遊逆浪還極浦信潮下滄洲非為徇¶
形役所樂在行休¶
　　　牧童詞¶
不言牧田遠不道牧陂深所念牛馴擾不亂牧童心圓¶
<pb:KR4h0140_WYG_136-3a>¶
笠覆我首長簑披我襟方將憂暑雨亦以懼寒隂大牛¶
隠層坂小牛穿近林同類相鼔舞觸物成謳吟取樂須¶
臾間寧問聲與音¶
　　　采蓮詞¶
淺渚荇(一作/荷)花繁深潭菱(一作/塘茭)葉踈獨往方自得(一作/獲)¶
恥邀淇上姝廣江無術阡大澤(一作/羅)絶方隅浪中海童¶
語流下鮫人居春雁(一作/荻)時隠舟新萍復滿湖采采乘¶
日暮不思賢與愚¶
<pb:KR4h0140_WYG_136-3b>¶
　　　採菱詞¶
濁水菱葉肥清水菱葉鮮義不逰濁水志士多苦言潮¶
没具區藪潦深雲夢田朝隨北風去暮逐南風旋浦口¶
多漁家相與邀我船飯稻以終日羮蓴(一作/蓴羮)將永年方¶
冬水物窮又欲休山樊盡室相隨從所貴無憂患¶
　　　射雉詞¶
曝暄理新翳迎春射鳴雉原田遥一色臯陸曠千里遥¶
聞吚喔聲時見雙飛起羃䍥踈髙下毰毸深叢(一作/麥)裏¶
<pb:KR4h0140_WYG_136-4a>¶
顧敵已(一作/仍)忘生爭雄方決死仁心貴勇義豈能復傷此¶
超遥下故墟迢遞回髙畤(一作/軌)大夫昔何苦取笑歡妻子¶
　　　猛虎詞¶
寒亦不憂雪飢亦不食人人肉(一作/血)豈不甘所惡傷眀神¶
太室為我宅孟門為我鄰百獸為我膳五龍為我賔䝉¶
(一作/&KR0456;)馬一何威浮江一(一作/亦)以仁彩章耀朝日爪牙雄¶
武臣髙雲逐氣浮厚地隨聲震君能賈餘勇日夕長相¶
親¶
<pb:KR4h0140_WYG_136-4b>¶
　　　渭橋北亭作¶
停車渭陽(一作/橋)暮望望入秦京不見鵷鸞道如聞歌吹¶
聲鄉魂渉江水客路指蒲城獨有故樓月今来亭上明¶
　　　述華清宫五首(天寳六載冬十月皇帝如驪/山温泉宫名其宮曰華清)¶
上在蓬莱宫莫若居華清朝朝禮𤣥閣日日聞體輕大¶
聖不私已精禋為羣氓¶
上出蓬莱時六龍儼齊首長道舒羽儀彤雲映前後天¶
聲殷宇宙真氣到林藪¶
<pb:KR4h0140_WYG_136-5a>¶
昔在軒轅朝五城十二樓今我神泉宫獨在驪山輙羣¶
方趨順動百辟隨天遊¶
正月開陽和通門緝元化穆穆睟容歸豈為明燈夜髙¶
山大風起肅肅隨龍駕¶
上林神君宫此地即明庭山開鴻濛色天轉招揺星三¶
雪報大有孰為(一作/謂)非我靈¶
　　　雜詠五首¶
　　　　石子松¶
<pb:KR4h0140_WYG_136-5b>¶
盤石青巖下松生盤石中冬春無異色朝暮有清風五¶
鬛何人採西山舊兩童¶
　　　　架簷藤¶
得從軒墀下殊勝松柏林生枝逐架遠吐葉向門深何¶
許答君子簷間朝暝隂¶
　　　　池邉鶴¶
舞鶴傍池邊水清毛羽鮮立如依岸雪飛似向池泉江¶
海雖言曠無如君子前¶
<pb:KR4h0140_WYG_136-6a>¶
　　　　釣魚灣¶
垂釣緑灣春春深杏花亂潭清疑水淺荷動知魚散日¶
暮待情人維舟緑楊岸¶
　　　　幽人居¶
幽人下山徑去去夾(一作/來)青林滑處莓苔濕暗中蘿薜¶
深春朝煙雨散猶帶浮雲隂¶
　　　題太𤣥閣¶
門外車馬喧門裏宫殿清行即翳若木坐即吹玉笙所¶
<pb:KR4h0140_WYG_136-6b>¶
喧既非我真道其㝠㝠¶
　　　至嵩陽觀觀即天皇故宅¶
真人上清室乃在中峯前花霧生玉井霓裳畫列仙念¶
兹宫故宇多此地新泉松栢有清隂薜蘿亦自妍一聞¶
歩虚子又話逍遥篇忽若在雲漢風中意泠然¶
　　　貽韋鍊師¶
精思莫知日意靜如空虚三鳥自來去九光遥巻舒新¶
池近天井玉宇停雲車余亦苦山路洗心祈道書¶
<pb:KR4h0140_WYG_136-7a>¶
　　　霽後貽馬十二㢲¶
髙天風雨散清氣在園林况我夜初靜當軒鳴緑琴雲¶
開北堂月庭滿南山隂不見長裾者空歌遊子吟¶
　　　題陸山人樓¶
暮聲雜初鴈夜色涵早秋獨見海中月照君池上樓山¶
雲拂髙棟天漢入雲流不惜朝光滿其如千里遊(一作/愁)¶
　　　獻八舅東歸¶
髙位莫能捨捨之世所賢雲車遊日華豈比龍樓前寢¶
<pb:KR4h0140_WYG_136-7b>¶
疾乃就枕情感唯靈仙帝鴻思道宗臣彭亦長年天書¶
加羽服又許歸東川鏡水涵太清禹山朝上𤣥誠亡真¶
混沌玉立方嬋娟素業作仙居子孫當自傳門多松栢¶
樹篋有逍遥篇獨徃不可羣滄海成桑田¶
　　　泛茅山東溪¶
清晨登仙峯峯遠行未極江海霽初景草木含新色而¶
我任天和此時聊動息望鄉白雲裏發棹清溪側松栢¶
生深山無心自真直¶
<pb:KR4h0140_WYG_136-8a>¶
　　　喫茗粥¶
當晝暑氣盛鳥雀靜不飛念君髙梧隂復觧山中衣數¶
片遠雲度曽不蔽炎暉淹留膳茶粥共我飲蕨薇敝廬¶
既不遠日暮徐徐歸¶
　　　遊茅山五首¶
十年别鄉縣西去入皇州此意在觀國不言空遠遊九¶
衢平若水利徃無(一作/來)輕舟北洛反初路東江還故丘¶
春(一作/青)山多秀木碧澗盡清流不見子桑扈當從方外¶
<pb:KR4h0140_WYG_136-8b>¶
求¶
世業傳儒行行成非不榮其如懷獨善况以聞長生家¶
近華陽洞早年深此情巾車雲路入理棹瑶溪行天地¶
朝光滿江山春色明王庭有軒冕此日方知輕¶
平生非作者望古懷清芬心以道為際行將時不羣兹¶
山在人境靈貺乆傳聞遠勢一峰出(一作/幽)近形千嶂分¶
冬春有茂草朝暮多鮮雲此去亦何極但言西日曛¶
昔賢居柱下今我去人間良以直心曠兼之外視閒垂¶
<pb:KR4h0140_WYG_136-9a>¶
綸非釣國好學異希顔落日登髙嶼悠然望遠山溪流¶
碧水去雲帶清隂還想見中林士巖扉長(一作/久)不關¶
名嶽徴仙事清都訪道書山門入松栢天路涵(一作/極)空¶
虛南極見朝采(一作/爽)西潭聞夜漁遠心尚雲宿浪跡出¶
林居為已存實際忘形同化初此行良已矣不樂復何¶
如¶
　　　述降聖觀(天寳七載十二月二日𤣥元皇/帝降於朝元閣改為降聖閣)¶
一山盡天苑一峰開道宫道花飛羽衛天鳥遊雲空玉¶
<pb:KR4h0140_WYG_136-9b>¶
殿俯𤣥水春旗揺素風夾門小松栢覆井新梧桐自昔¶
大仙下乃知元化功神皇作桂館此意與天通¶
　　　題眄上人禪居¶
真王清浄子燕居復行心結宇鄰居邑寤言非遠尋丹¶
青丈室滿草樹一庭深秀色𤣥冬發交枝白日隂江流¶
映朱戸山鳥鳴香林獨住已寂寂安知浮與沈¶
　　　過新豐道中¶
西下長樂坂東入新豐道雨多車馬稀道上生秋草太¶
<pb:KR4h0140_WYG_136-10a>¶
隂蔽臯陸莫知晩與早雷雨杳㝠㝠川谷漫浩浩詔書¶
植嘉木(二十八年/有詔植果)衆言桃李好自媿(一作/顧)無此容歸從¶
漢隂老¶
　　　夜到洛口入黄河¶
河洲多青草朝暮増(一作/滋)客愁客愁惜朝暮枉渚蹔(一/作)¶
(聊/)停舟中宵大川靜解䌫逐歸流浦溆既清曠㳂洄非¶
阻修登艫望落月擊汰(一作/楫)悲新秋倘遇乘槎客永言¶
星漢遊¶
<pb:KR4h0140_WYG_136-10b>¶
　　　使過彈筝峽作¶
鳥雀知天雪羣飛復羣(一作/息復)鳴原田無遺粟日暮滿空¶
城達士憂世務鄙夫念王程晨過彈箏峽馬足凌兢行¶
雙壁隠靈曜莫能知晦明皚皚堅氷白漫漫隂雲平始¶
信古人言苦節不可貞¶
　　　泊舟貽潘少府¶
行子苦風潮維舟未能發宵分(一作/風)巻前幔卧視清秋¶
月四澤蒹葭深中洲煙火絶蒼蒼水霧起落落踈星没所¶
<pb:KR4h0140_WYG_136-11a>¶
遇盡漁商與言多楚越其如念極浦又以思明哲(時潘在/後浦)¶
常若千里餘况之異鄉别¶
　　　仲夏入園中東陂¶
方塘深且廣伊昔俯吾廬環㟁垂緑柳盈澤(一作/潭)發紅¶
蕖上延北原秀下屬幽人居暑雨若混沌清明如空虚¶
此鄉多隠逸水陸見樵漁廢賞亦何貴為歡良易攄且¶
言重觀國當此賦歸歟¶
　　　效古二首¶
<pb:KR4h0140_WYG_136-11b>¶
晨登凉風臺暮走邯鄲道曜靈何赫烈四野無青草大¶
軍北集燕天子西居鎬婦人役州縣丁男事征討老㓜¶
相别離哭泣無昏早稼穡既殄絶川澤復枯槁曠哉遠¶
此憂㝠㝠商山皓¶
東風吹大河河水如倒流河洲塵沙起有若黄雲浮頳¶
霞燒廣澤洪曜赫髙丘野老泣相語(一作/逢)無地可䕃休¶
翰林有客卿獨負蒼生憂中夜起躑躅思欲獻厥謀君¶
門峻且深踠足空夷猶¶
<pb:KR4h0140_WYG_136-12a>¶
　　　雜詩二首¶
混沌(一作/渾胚)本無象末路多是非達士志寥廓所在能忘¶
機耕鑿時未至還山聊采薇虎豹對我蹲鸑鷟傍我飛¶
仙人空中來謂我勿復歸格澤(一作/擇)為君駕虹蜺(一作/雲霓)¶
為君衣西遊(一作/近)崑崙墟可與世人違¶
秋氣肅天地太行髙崔嵬猨狖(一作/鼬)清夜吟其聲一何¶
哀寂寞掩圭蓽夢寐遊蓬萊琪樹遠亭亭玉堂雲中開¶
洪崖吹簫管玉(一作/素)女飄颻來雨師既先後(一作/洗道)道(一/作)¶
<pb:KR4h0140_WYG_136-12b>¶
(後/)路無纎埃鄙哉楚㐮王獨好陽雲(一作如/雲陽)䑓¶
　　　陸著作挽歌(陸為起居郎集賢院直/學士贈著作郎吳郡人)¶
世業江湖側郊原休沐處獨(一作/猶)言五日歸未道千秋¶
去鄉亭春水緑昌閣寒光暮昔為晝錦遊今成逝川路¶
歸路秦城下寒雲慘平田故園滄海邊緑栁覆平川送¶
客異他日還舟殊昔年華亭有明月長向隴頭懸¶
劍水千人石荆江萬里流英英有君子才徳滿中州明¶
道俟良佐惟賢初薄遊生(一作/山)涯一朝盡寂寞夜䑓幽¶
<pb:KR4h0140_WYG_136-13a>¶
金堂策令名仙掖居清位鳴玉朝雙闕垂纓遊兩地朝¶
夕既論思春秋仍書事何言魯聲伯忽下瓊珠淚¶
令徳棄人世明朝降寵章起居存有位著作没為郎寒¶
水落南浦月華虚北堂松門一長想彷彿見清揚¶
　　　山居貽裴十二廸¶
落葉滿山砌蒼煙理竹扉遠懷青㝠士書劍常相依霜¶
卧眇兹地琴言紛已違衡陽今萬里南鴈將何歸出徑¶
惜松引入舟憐釣磯西林有明月夜乆空㣲㣲¶
<pb:KR4h0140_WYG_136-13b>¶
　　　秦中歳晏馬舍人宅宴集¶
冬暮久無樂西行至長安故人處東第清夜多新歡廣¶
庭竹隂靜華池月色寒知音盡詞客方見交情難¶
　　　薦𤣥徳公廟¶
神道本無已成化亦自然君居寥天上徳在玉華泉眞¶
遊踐王(一作/玉)豫永日遲雲仙表微在營道明祀將祈年¶
靈山俯新邑松上生彩煙豈知穆天子遠去瑶池邊¶
　　　上長史王公責躬¶
<pb:KR4h0140_WYG_136-14a>¶
覆舟無伯夷覆車無仲尼自咎失明義寧由貝錦詩松¶
柏日已堅桃李日以滋顧已獨暗昧所居成蒺藜大賢¶
薦時文醜婦用蛾眉惕惕愧不已豈敢論其私方朔既¶
有言子建亦有詩惻隠及先世析薪成自悲靈鳥酬德¶
輝黄雀報仁慈若公庶伏罪此事安能遲¶
　　　至嶽寺即大通大照禪塔上温上人¶
秋山下暎宫宫色宜朝陽迢遞在半嶺参差非一行燕¶
息雲滿門出遊花隠房二尊此成道禪宇遥相望鳯鐸¶
<pb:KR4h0140_WYG_136-14b>¶
天中鳴巖梯松下長山墟響信鼓蘅薄生蕙香起滅一¶
以雪(一作/息)往來亦誠亡悲哉門弟子要自知心長¶
　　　終南幽居獻蘓侍郎三首時拜太祝未上¶
暮春天氣和登嶺望層城朝日懸清景巍峩宫殿明¶
聖君常臨朝達士復懸衡道近無艮(一作/良)足歸來卧山¶
楹靈堦曝仙書深室鍊金英春巖松栢秀晨路鵾雞鳴¶
羽化既有言無然悲不成¶
中歳尚微道始知將谷神抗策還南山水木自相親深¶
<pb:KR4h0140_WYG_136-15a>¶
林開一道青嶂成四鄰平明去采薇日入行刈薪雲歸¶
萬壑暗雪罷千崖春始看𤣥鳥來已見瑶華新寄言搴¶
芳者無乃後時人¶
卜築青巖裡雲蘿四垂隂虚室若無人喬木自成林時¶
有清風至側聞樵採音鳯凰鳴南岡望望隔層岑既言¶
山路遠復道溪流深偓佺空中遊虬龍水間吟何當見¶
輕翼為我達遠心¶
　　　題應聖觀¶
<pb:KR4h0140_WYG_136-15b>¶
空中望小山山下見餘雪皎皎河漢女在兹養真骨登¶
門駭天書啓籥問仙訣池光揺水霧燈色連松月合甎¶
起花䑓折草成玉節天雞弄白羽王母垂𤣥髮北有上¶
(一作/祈)年宫一路在雲霓上心方嚮道時復朝金闕¶
　　　至閒居精舍呈正上人(即天后/故宫)¶
太室三招提其趣皆不同不同非一趣况是天遊宫雙¶
嶺前夾門閣道復横空寳坊若花積宛轉不可窮流泉¶
自成池清松信饒風秋晏景氣逈皛明丹素功將近隠¶
<pb:KR4h0140_WYG_136-16a>¶
　者鄰遠與西山通大師假惠照念以息㣲躬¶
　　　　酬綦毋校書夢耶溪見贈之作¶
　校文在仙掖每有滄洲心况以(一作/此)北窓下夢遊清溪¶
　隂春㸔湖水(一作/口)漫夜入迴塘深徃徃纜垂葛出舟望¶
　前林山人松下飯釣客蘆中吟小隠何足貴長年固可¶
　尋還車首東道惠言若黄金(一作/南金)以我采薇意傳之天¶
　姥吟(後五句一作勝遊在幽尋厯兹山水間/泠然若鳴琴申章謝來意愧莫酬知音)¶
　¶
<pb:KR4h0140_WYG_136-16b>¶
　¶
　¶
　¶
　¶
　¶
　¶
　¶
御定全唐詩卷一百三十六¶
