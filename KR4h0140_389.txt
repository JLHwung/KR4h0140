# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.065514
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百八十九
<pb:KR4h0140_WYG_389-1a>¶
　欽定四庫全書¶
御定全唐詩巻三百八十九¶
　　盧仝¶
　　　　走筆追王内丘¶
　自識夫子面便獲夫子心夫子一啓顔義重千黄金平¶
　原孟嘗骨巳土始有夫子堪知音忽然夫子不語帶蓆¶
　㡌騎驢去余對醁醽不能斟君且来余之瞻望心悠哉¶
　零雨其濛愁不散閒花寂寂斑堦苔不如對此景含笑¶
<pb:KR4h0140_WYG_389-1b>¶
　傾金罍莫問四肢暢暫取眉頭開弦琴待夫子夫子来¶
　不来¶
　　　　思君吟寄　　生(題缺/二字)¶
　我思君兮河之壖我為河中之泉君為河中之青天天¶
　青青泉泠泠泉含青天天隔泉我思君兮心亦然心亦¶
　然此心復在天之側我心為風兮淅淅君身為雲兮羃¶
　羃此風引此雲兮雲不来此風此雲兮何悠哉與我身¶
　心雙裵回¶
<pb:KR4h0140_WYG_389-2a>¶
　　　將歸山招氷僧(第七句/缺一字)¶
買得一片田濟源花洞前千里石壁坼一條流泌泉青¶
松盤樛枝森森上插青冥天枝上有　猨宿(一本有字/下不空宿)¶
(字下重/一宿字)處近鶴巢清唳孤吟聲相交月輪下射空洞響¶
絲篁成韻風蕭蕭我心塵外心愛此塵外物欲結塵外¶
交苦無塵外骨泌(一本缺/此字)泉有氷公心静見真佛可結¶
塵外交占此松與月¶
　　　詶願公雪中見寄¶
<pb:KR4h0140_WYG_389-2b>¶
積雪三十日車馬路不通貧病交親絶想憶唯願公春¶
鳩報春歸苦寒生暗風簷乳堕懸玉日脚浮輕紅梅栁¶
意却活園圃氷始融更候四體好方可到寺中¶
　　　苦雪寄退之(第二十五/句缺一字)¶
天王二月行時令白銀作雪漫天涯山人門前徧受賜¶
平地一尺白玉沙雲頽月壊桂英下鶴毛風剪亂參差¶
山人屋中涷欲死千樹萬樹飛春花菜頭出土膠入地¶
山荘取粟埋却車冷絮刀生削峭骨冷虀斧破慰老牙¶
<pb:KR4h0140_WYG_389-3a>¶
病妻烟眼淚滴滴飢嬰哭乳聲呶呶市頭博米不用物¶
酒店買酒不肎賖聞道西風弄劒㦸長堦殺人如亂麻¶
天眼髙開欺草芽我死未肎興歎嗟但恨口中無酒氣¶
劉伶見我相揄揶清風攪腸筋力絶白灰壓屋梁柱斜¶
聖眀有道　命漢可得再見朝日耶柴門沒脛晝不埽¶
黄昏遶樹棲寒鴉唯有河南韓縣令時時醉飽過貧家¶
　　　寄贈含曦上人(第三十三句四十/九句各缺一字)¶
楞伽大師兄誇曦識道理破鏁推𤣥關髙辯果難揣論¶
<pb:KR4h0140_WYG_389-3b>¶
語老莊易搜索通神鬼起信中百門敲骨得佛髄此外¶
雜經律泛讀一萬紙髙殿排名僧執卷坐纍纍化物自¶
一心三教齊發起随鐘嚼宫商滿口文字美商賈女郎¶
輩不曽道生死縱遭彊禮拜雅語不露齒劈破天地来¶
節義可屈指季展即此僧孤立無依倚近来愛作詩新¶
竒頗煩委(一作/猥)忽忽造古格削盡俗綺靡假如慵裹頭¶
但勤讀書史切磋併工夫休逺不可比憐僧無逺　信¶
佛殊未巳貌古饒風情清論興亹亹訪余十數度相去¶
<pb:KR4h0140_WYG_389-4a>¶
三五里見時心亦喜不見心亦喜見時談謔樂四座盡¶
角嘴不見養天和無人聒人耳昨朝披雪来面色赤韡¶
韡封竈養黄金許割方寸匕泥丸佛　教怛化荘亦耻¶
未達不敢嘗孔子疑季子藥成必分余余必投泥裏不¶
如向陽堂撥醅泛浮蟻麴米本無愆酒成是法水行道¶
不見心毁譽徒云爾雪晴天氣和日光弄梅李春鳥嬌¶
關關春風醉旎旎道上正無塵人家有花卉髙僧有拄¶
杖願得數覯止¶
<pb:KR4h0140_WYG_389-4b>¶
　　　聴蕭君姬人彈琴¶
彈琴人似膝上琴聴琴人似匣中弦二物各一處音韻¶
何由傳無風質氣兩相感萬般悲意方纒綿初時天山¶
之外飛白雪漸漸萬丈澗底生流泉風梅花落輕揚揚¶
十指乾浄聲涓涓昭君可惜嫁單于沙場(一本缺/此二字)不逺¶
只眼前蔡琰薄命沒胡虜烏梟啾唧啼胡天關山險隔¶
一萬里顔色錯漠生風烟形魄散逐五音盡雙蛾結草¶
空嬋娟中腹苦恨杳不極新心愁絶難復傳金尊湛湛¶
<pb:KR4h0140_WYG_389-5a>¶
夜沈沈餘音疊發清聯綿主人醉盈有得色座客向隅¶
増内然孔子怪責顔回瑟野夫何事蕭君筵拂衣屢命¶
請中廢月照書窗歸獨眠¶
　　　蜻蜓歌(自注黄河中蜻蜓/其力小犯險無溺)¶
黄河中流日影斜水天一色無津涯處處驚波噴流飛¶
雪花篙工檝師力且武進寸退尺莫能度吾甚懼念汝¶
小蟲子造化借羽翼随風戯中流翩然有餘力吾不如¶
汝無他無羽翼吾若有羽翼則上叩天關為聖君請賢¶
<pb:KR4h0140_WYG_389-5b>¶
臣布惠化于人間然後東飛浴東溟吸日精撼若木之¶
英紛而零使地上學仙之子得而食之皆長生不學汝¶
無端小蟲子葉葉水上無一事忽遭風雨水中死¶
　　　出山作¶
出山忘掩山門路釣竿插在枯桑樹當時只有鳥窺窬¶
更亦無人得知處家僮若失釣魚竿定是猨猴把將去¶
　　　寄崔栁州¶
使者立取書疊紙生百憂使君若不信他時看白頭三¶
<pb:KR4h0140_WYG_389-6a>¶
百六十州剋情唯栁州栁州蠻天末鄙夫嵩之幽花落¶
隴水頭各自東西流凛凛長相逐為謝池上鷗¶
　　　贈稚禪師¶
春風滿禪院師獨坐南軒萬花見中盡始覺靜性尊我¶
来契平生目擊道自存與師不動逰逰此無迹門¶
　　　送好約法師歸江南¶
杯度度一身法度度萬民為報江南三二日這回應見¶
雪中人¶
<pb:KR4h0140_WYG_389-6b>¶
　　　蕭二十二赴歙州婚期二首¶
淮上客情殊冷落蠻方春早客何如相思莫道無来使¶
廻雁峯前好寄書¶
南方山水生時興教有新詩得寄余路帶(一作/到)長安迢¶
遰急多應不逐使君書¶
　　　掩關銘¶
蛇毒毒有形藥毒毒有名人毒毒在心對面如弟兄美¶
言不可聴深扵千丈坑不如掩關坐幽鳥時一聲¶
<pb:KR4h0140_WYG_389-7a>¶
　　　　逢病軍人¶
　行多有病住無糧萬里還鄉未到鄉蓬鬢哀吟古城下¶
　不堪秋氣入金瘡¶
　　　　山中¶
　飢拾松花渴飲泉偶從山後到山前陽坡軟草厚如織¶
　困與鹿麛相伴眠¶
　　　　除夜¶
　衰殘歸未遂寂寞此宵情舊國餘千里新年隔數更寒¶
<pb:KR4h0140_WYG_389-7b>¶
　猶近北峭風漸向東生惟見長安陌晨鐘度火城¶
　殷勤惜此夜此夜在逡廵燭盡年還別雞鳴老更新儺¶
　聲方去病酒色巳迎春明日持杯處誰為最後人¶
　¶
　¶
　¶
　¶
御定全唐詩巻三百八十九¶
