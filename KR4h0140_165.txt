# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.766328
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百六十五
<pb:KR4h0140_WYG_165-1a>¶
　欽定四庫全書¶
御定全唐詩巻一百六十五¶
　　李白¶
　　　　發白馬¶
　將軍發白馬旌節度黄河簫鼔聒川嶽滄溟湧濤(一作/洪)¶
　波武安有振瓦易水無寒歌鐵騎若雪山飲流涸滹沱¶
　揚兵獵月窟轉戰畧朝那倚劒登燕然邊烽列嵯峨蕭¶
　條萬里外耕作五原多一掃清大漠包虎戢金戈¶
<pb:KR4h0140_WYG_165-1b>¶
　　　　陌上桑¶
　美女渭橋東(一作緗/綺衣)春還事蠶作五馬如飛龍(一作/花)青¶
　絲結金絡不知誰家子調笑来相謔妾夲秦羅敷玉顔¶
　豔名都緑條暎素手採桑向城隅使君且不顧况復論¶
　秋胡寒螿愛碧草鳴鳯棲青梧託心自有䖏但怪傍人¶
　愚徒令白日暮髙駕空踟蹰¶
　　　　枯魚過河泣¶
　白龍改常服偶被豫且制誰使爾為魚徒勞訴天帝作¶
<pb:KR4h0140_WYG_165-2a>¶
書報鯨鯢勿恃風濤勢濤落歸泥沙翻遭螻蟻噬萬乗¶
慎出入柏人以為識(一作/誡)¶
　　　丁督(一作/都)䕶歌¶
雲陽上征去两岸饒商賈吳牛喘月時拖船一何苦水¶
濁不可飲壺漿半成土一唱督(一作/都)䕶歌心摧淚如雨¶
萬人鑿盤石無由達江滸君看石芒碭掩淚悲千古¶
　　　相逢行¶
朝騎五花馬謁帝出銀臺秀色誰家子雲車(一作/中)珠箔¶
<pb:KR4h0140_WYG_165-2b>¶
開金鞭遥指㸃玉勒近遲回夾轂相借問疑(一作/知)從天¶
上来蹙(一作/邀)入青綺門當歌共銜杯(一作嬌羞初解/珮語笑共銜杯)銜¶
杯暎歌扇似月雲中見相見不得(一作/相)親不如不相見¶
相見情已(一作/已情)深未語可知心胡為守空閨孤眠愁錦¶
衾錦衾與羅幃纒綿㑹有時春風正澹蕩暮雨来何遲¶
願因三青鳥更報長相思光㬌不待人須㬰髮成絲當¶
年失行樂老去徒傷悲持此道宻意毋令曠佳期(一夲/長相)¶
(思下無/此六句)¶
<pb:KR4h0140_WYG_165-3a>¶
　　　千里思¶
李陵没胡沙蘇武還漢家迢迢五原闗朔雪亂邊花(一/作)¶
(愁見雪/如花)一去隔絶國思歸但長嗟鴻雁向西北因(一作/飛)¶
書報天涯¶
　　　樹中草¶
鳥銜野田草誤入枯桑裏客土植危根逢春猶不死草¶
木雖無情因依尚可生如何同枝葉各自有枯榮¶
　　　君馬黄¶
<pb:KR4h0140_WYG_165-3b>¶
君馬黄我馬白馬色雖不同人心夲無隔共作逰冶盤¶
雙行洛陽陌長劒既照曜髙冠何赩赫各有千金裘俱¶
為五侯客猛虎落䧟穽壯夫時屈厄相知在急難獨好¶
亦(一作/知)何益¶
　　　擬古¶
融融白玉輝暎我青蛾睂寳鏡似空水落花如風吹出¶
門望帝子蕩漾不可期安得黄鶴羽一報佳人知¶
　　　折楊栁¶
<pb:KR4h0140_WYG_165-4a>¶
垂楊拂緑水揺豔(一作/豔裔)東風年花明玉闗雪葉暖金牕¶
烟美人結長想(一作/恨)對此(一作/相對)心淒然攀條折春色逺¶
寄龍庭前(一作/沙邊)¶
　　　少年子¶
青雲年少(一作/少年)子挾彈章臺左鞍馬四邊開突如流星¶
過金丸落飛鳥夜入瓊樓卧夷齊是何人獨守西山餓¶
　　　紫騮馬¶
紫騮行且嘶雙翻碧玉蹄臨流不肯渡似惜錦障泥白¶
<pb:KR4h0140_WYG_165-4b>¶
雪闗山(一作/城)逺黄雲海戍(一作/樹)迷揮鞭萬里去安得念¶
(一作/戀)春閨¶
　　　少年行二首¶
擊筑飲美酒劒歌易水湄經過燕太子結託并州兒少¶
年負壯氣奮烈自有時因擊(一作/聲)魯句踐争博勿相欺¶
五陵年少金市東銀鞍白馬度春風落花踏盡逰何䖏¶
笑入胡姬酒肆中¶
　　　白鼻騧¶
<pb:KR4h0140_WYG_165-5a>¶
銀鞍白鼻騧緑地障泥錦細雨春風花落時(一作春風/細雨落花)¶
(時/)揮鞭直(一作/且)就胡姬飲¶
　　　豫章行¶
胡風吹代馬(一作燕人/攢赤羽)北擁魯陽闗吳兵照海雪西討¶
何時還半渡上遼津黄雲惨無顔老母與子别呼天野¶
草間白馬(一作/百鳥)繞旌旗悲鳴相追攀白楊秋月苦早落¶
豫章山本為休明人斬虜素不閑豈惜戰鬬死為君掃¶
兇頑精感石沒羽豈云憚險艱樓船若鯨飛波蕩落星¶
<pb:KR4h0140_WYG_165-5b>¶
灣此曲不可奏三軍鬢成斑¶
　　　沭浴子¶
沭芳莫彈冠浴蘭莫振衣䖏世忌太潔至(一作/志)人貴藏¶
暉滄浪有釣叟吾與爾同歸¶
　　　髙句驪¶
金花折風㡌白馬小遲回翩翩舞廣袖似鳥海東来¶
　　　舍利弗¶
金繩界寳地珍木䕃瑶池雲間妙音奏天際法蠡吹¶
<pb:KR4h0140_WYG_165-6a>¶
　　　静夜思¶
牀前看月光疑是地上霜舉頭望山月低頭思故鄉¶
　　　渌水曲¶
渌水明秋月(一作/日)南湖採白蘋荷花嬌欲語愁殺蕩舟¶
人¶
　　　鳯凰曲¶
嬴女吹玉簫吟弄天上春青鸞不獨去更有攜手人影¶
滅彩雲斷遺聲落西秦¶
<pb:KR4h0140_WYG_165-6b>¶
　　　鳯臺曲¶
嘗聞秦帝女傳得鳯凰聲是日逢仙子當時别有情人¶
吹綵簫去天借緑雲迎曲(一作/心)在身不返空餘弄玉名¶
　　　從軍行¶
從軍玉門道逐虜金微山笛奏梅花曲刀開明月環鼓¶
聲鳴海上兵氣擁雲間願斬單于首長驅静鐵闗¶
　　　秋思¶
春陽如昨日碧樹鳴黄鸝蕪然蕙草暮颯爾凉風吹天¶
<pb:KR4h0140_WYG_165-7a>¶
秋木葉下月冷莎雞悲坐愁羣芳歇白露凋華滋¶
　　　春思¶
燕草如碧絲秦桑低緑枝當君懐歸日是妾斷腸時春¶
風不相識何事入羅幃¶
　　　秋思¶
燕支(一作/閼氏)黄葉落妾望自(一作/白)登臺海上(一作/月出)碧雲斷¶
單于(一作/蟬聲)秋色来胡兵沙塞合漢使玉闗回征客無歸¶
日空悲蕙草摧¶
<pb:KR4h0140_WYG_165-7b>¶
　　　子夜吳歌(一作子夜/四時歌)¶
　　　　春歌¶
秦地羅敷女採桑渌水邊素手青條上紅妝白日鮮蠶¶
飢妾欲去五馬莫留連¶
　　　　夏歌¶
鏡湖三百里菡蓞發荷花五月西施採人看隘若耶回¶
舟不待月歸去越王家¶
　　　　秋歌¶
<pb:KR4h0140_WYG_165-8a>¶
長安一片月萬户𢷬衣聲秋風吹不盡總是玉闗情何¶
日平胡虜良人罷逺征¶
　　　　冬歌¶
明朝驛使發一夜絮征袍素手抽針冷那堪把剪刀裁¶
縫寄逺道㡬日到臨洮¶
　　　對酒行¶
松子栖金華安期入蓬海此人古之仙羽化竟何在浮¶
生速流電倐忽變光彩天地無凋換容顔有遷改對酒¶
<pb:KR4h0140_WYG_165-8b>¶
不肯飲含情欲誰待¶
　　　估客行(一作/樂)¶
海客乗天風將船逺行役譬如雲中鳥一去無蹤跡¶
　　　𢷬衣篇¶
閨裏佳人年十餘嚬蛾對影恨離居忽逢江上春歸燕¶
銜得雲中尺素書玉手開緘長歎息狂(一作/征)夫猶戍交¶
河北萬里交河水北流願為雙燕泛中洲君邊雲擁青¶
絲騎妾䖏苔生紅粉樓樓上春風日將歇誰能攬鏡看¶
<pb:KR4h0140_WYG_165-9a>¶
愁髮曉吹貟管随落花夜𢷬戎衣向明月明月髙髙刻¶
漏長真珠簾箔掩蘭堂横垂寳幄同心結半拂瓊筵蘇¶
合香瓊筵寳幄連枝錦燈燭熒熒照孤寢有便慿將金¶
剪刀為君留下相思枕摘盡庭蘭不見君紅巾拭淚生¶
氤氲明年若更征邊塞願作陽臺一段雲¶
　　　少年行(此詩嚴粲/云是偽作)¶
君不見淮南少年㳺俠客白日毬獵夜擁擲呼盧百萬¶
終不惜報讐千里如咫尺少年㳺俠好經過渾身裝束¶
<pb:KR4h0140_WYG_165-9b>¶
皆綺羅蕙蘭相随喧妓女風光去䖏滿笙歌驕矜自言¶
不可有俠士堂中養来久好鞍好馬乞與人十千五千¶
旋沽酒赤心用盡為知已黄金不惜栽桃李桃李栽来¶
㡬度春一回花落一回新府縣盡為門下客王侯皆是¶
平交人男兒百年且樂命何須徇(一作/讀)書受貧病男兒¶
百年且榮身何須徇節甘風塵衣冠半是征戰士窮儒¶
浪作林泉民遮莫枝根長百丈不如當代多還徃遮莫¶
姻親連帝城不如當身自簮纓看取富貴眼前者何用¶
<pb:KR4h0140_WYG_165-10a>¶
悠悠身後名¶
　　　長歌行¶
桃李待(一作/得)日開榮華照當年東風動百物草木盡欲¶
言枯枝無醜葉涸水吐清泉大力運天地羲和無停鞭¶
功名不早著竹帛將何宣桃李務青春誰能貫白日富¶
貴與神仙蹉跎成两失金石猶銷鑠風霜無久質畏落¶
日月後强歡(一作/飲)歌與酒秋霜不惜人倐忽侵蒲栁¶
　　　長相思¶
<pb:KR4h0140_WYG_165-10b>¶
日色已盡花含烟月明欲素愁不眠趙瑟初停鳯凰柱¶
蜀琴欲奏鴛鴦絃此曲有意無人傳願随春風寄燕然¶
憶君迢迢隔青天昔日(一作/時)横波目今成流淚泉不信¶
妾腸斷歸来看取明鏡前¶
美人在時花滿堂美人去後空(一作/花)餘(一作/餘空)牀牀中繡¶
被巻不寢(一作更/不巻)至今三載猶聞香(一作聞/餘香)香亦竟不¶
滅人亦竟不来相思黄葉落(一作/盡)白露㸃(一作/濕)青苔(此/篇)¶
(一作/寄逺)¶
<pb:KR4h0140_WYG_165-11a>¶
　　　猛虎行(此詩蕭士贇/云是偽作)¶
朝作猛虎行暮作猛虎吟腸斷非闗隴頭水淚下不為¶
雍門琴旌旗(一作/旍旌)繽紛两河道戰鼓驚山欲顛(一作/傾)倒¶
秦人半作燕地囚胡馬翻銜洛陽草一輸一失闗下兵¶
朝降夕叛幽薊城巨鼇未斬海水動魚龍奔走安得寜¶
頗似楚漢時翻覆無定止朝過博浪沙暮入淮隂市張¶
良未遇韓信貧劉頃存亡在两臣蹔到下邳受兵略来¶
投漂母作主人賢哲棲棲古如此今時亦棄青雲士有¶
<pb:KR4h0140_WYG_165-11b>¶
䇿不敢犯龍鱗竄身南國避胡塵寳書玉(一作/長)劒挂髙¶
閣金鞍駿馬散故人昨日方為宣城客掣鈴交通二千¶
石有時六博快壯心遶牀三匝呼一擲楚人毎道張旭¶
竒心藏風雲世莫知三吳邦伯皆(一作/多)顧盻四海雄俠¶
两追随(一作皆/相推)蕭曹曽作沛中吏攀龍附鳯當有時溧¶
陽酒樓三月春楊花茫茫(一作/漠漠)愁殺人胡雛(一作/人)緑眼¶
吹玉笛吳歌白紵飛梁塵丈夫相見(一作/到䖏)且為樂槌牛¶
檛鼔㑹衆賔我從此去釣東海得魚笑寄情相親¶
<pb:KR4h0140_WYG_165-12a>¶
　　　去婦詞(一作顧/况詩)¶
古来有棄婦棄婦有歸䖏今日妾辭君辭君遣何去夲¶
家零落盡慟哭来時路憶昔未嫁君聞君却周旋綺羅¶
錦繡段有贈黄金千十五許嫁君二十移所天自從結¶
髪日未㡬離君緬山川家家盡歡喜孤妾長自憐幽閨¶
多怨思盛色無十年相思若循環枕席生流泉流泉咽¶
不掃獨夢闗山道及此見君歸君歸妾已老物情惡衰¶
賤新寵方妍好掩淚出故房傷心劇秋草自妾為君妻¶
<pb:KR4h0140_WYG_165-12b>¶
君東妾在西羅幃到曉恨玉貎一生啼自從離别久不¶
覺塵埃厚嘗嫌玳瑁孤猶羡鴛鴦偶嵗華逐霜霰賤妾¶
何能久寒沼落芙蓉秋風散楊栁以比顦顇顔空持舊¶
物還餘生欲何寄誰肯相牽攀君恩既斷絶相見何年¶
月悔傾連理杯虚作同心結女蘿附青松貴欲相依投¶
浮萍失緑水教作若為流不歎君棄妾自歎妾緣業憶¶
昔初嫁君小姑纔倚牀今日妾辭君小姑如妾長回頭¶
語小姑莫嫁如兄夫¶
<pb:KR4h0140_WYG_165-13a>¶
　¶
　¶
　¶
　¶
　¶
　¶
　¶
　¶
<pb:KR4h0140_WYG_165-13b>¶
　¶
　¶
　¶
　¶
　¶
　¶
　¶
御定全唐詩巻一百六十五¶
