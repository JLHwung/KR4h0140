# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.171967
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百三十九
<pb:KR4h0140_WYG_139-1a>¶
　欽定四庫全書¶
御定全唐詩巻一百三十九¶
　　儲光羲¶
　　　　臨江亭五詠(并序/)¶
　　　建業為都舊矣晉主来此而禮物盡備雖云在徳¶
　　　亦云在險京口其地也鳴呼有邦國者有興亡焉¶
　　　自晉及陳五世而滅以今懐古五篇為詠臨江亭¶
　　　得其勝槩寄以興言雖未及乎辯士亦其志也¶
<pb:KR4h0140_WYG_139-1b>¶
　晉家南作帝京鎮北為闗江水中分地城樓下帶山金¶
　陵事已徃青蓋理無還落日空亭上愁看龍尾灣¶
　山横小苑前路盡大江邉此地興王業無如宋主賢潮¶
　生建業水風散廣陵煙直望青波裏秪言别有天¶
　城頭落暮暉城外𢷬秋衣江水青雲挹蘆花白雪飛南¶
　州王氣絶東國海風微借問商歌客年年何䖏歸¶
　古木嘯寒禽層城帶夕隂梁園多綠栁(一作/樹)楚岸盡楓¶
　林山際空為險江流長自深平生何以恨天地本無心¶
<pb:KR4h0140_WYG_139-2a>¶
京山千里過孤憤望中来江勢將天合城門向水開落¶
霞明楚岸夕露濕吳臺去去無相識陳皇安在㦲¶
　　　餞張七琚任宗城即環之季也同産八人俱以¶
　　　才名知¶
他日曽逰魏魏家餘趾存可憐宫殿所但見桑榆繁此¶
去拜新職為榮近故園髙陽八才子况復在君門¶
　　　留别安慶李太守¶
眀牧念行子又言悲解攜初筵方落日醉止到鳴雞過¶
<pb:KR4h0140_WYG_139-2b>¶
客来自北大軍居在西兵家如討逆敢以庶盤溪¶
　　　洛陽東門送别¶
東城别故人臘月遲芳辰不惜孤舟去其如兩地春花¶
眀洛陽苑水綠小平津是日不相見鶯聲徒自新¶
　　　漢陽即事¶
楚國千里逺孰知方寸違春逰歡有客夕寢賦無衣江¶
水帶冰綠桃花隨雨飛九歌有深意捐佩乃言歸¶
　　　泊江潭貽馬校書¶
<pb:KR4h0140_WYG_139-3a>¶
眀月掛青天遥遥如目前故人逰畫閣却望似雲邉水¶
宿依漁父歌聲好(一作/和)采蓮采蓮江上曲今夕為君傳¶
　　　送沈校書吳中捜書¶
郊外亭臯逺野中岐路分苑門臨渭水山翠雜春雲秦¶
閣多遺典吳臺訪闕文君王思校理莫滯清江濆¶
　　　寒夜江口泊舟¶
寒潮信未起出浦纜孤舟一夜苦風浪自然増旅愁吳¶
山遲海月楚火照江流欲有知音者異鄉誰可求¶
<pb:KR4h0140_WYG_139-3b>¶
　　　苑外至龍興院作¶
朝逰天苑外忽見法筵開山勢當空出雲隂滿地来疎¶
鍾清月殿幽梵靜花臺日暮香林下飄飄(一作/颻)仙歩迴¶
　　　題虬上人房¶
禪宫分兩地釋子一為心入道無来去清言見古今江¶
寒池水綠山暝竹園深别有中天月遥遥散夕隂¶
　　　詠山泉(一作題山/中流泉)¶
山中有流水借問不知名映地為天色飛空作雨聲轉¶
<pb:KR4h0140_WYG_139-4a>¶
来深澗滿分出小池平恬澹無人見年年長自清¶
　　　貽主客吕郎中(即皇太/子賛諭)¶
上士既開天中朝為得賢青雲方羽翼畫省比神仙委¶
佩雲霄裏含香日月前(一作/邉)君王儻借問客有上林篇¶
　　　京口留别徐大補闕趙二零陵¶
皇州月初曉處䖏鼓鐘喧樹出蓬莱殿城開閶闔門近¶
臣朝瑣闥詞客向文園獨有三川(一作/洲)路空傷逰子魂¶
　　　答王十三維¶
<pb:KR4h0140_WYG_139-4b>¶
門生故来往知欲命浮觴忽奉朝青閣囘車入上陽落¶
花滿春水疎栁映新塘是日歸来暮勞君奏雅章¶
　　　奉和中書徐侍郎中書省玩白雲寄潁陽趙大¶
青闕朝初退白雲遥在天非闗取雷雨故欲伴神僊泛¶
&KR1527;鵷池曲飄颻瑣闥前猶多逺山意幸入侍臣篇¶
　　　和張太祝冬祭馬歩¶
故壇何肅肅中野自無喧烈火見陳信颺言聞永存房¶
星隠曙色朔風(一作/氣)動寒原今日歌天馬非闗征大宛¶
<pb:KR4h0140_WYG_139-5a>¶
　　　祭風伯壇應張太祝作¶
聖主御青春綸言命使臣將修風伯祀更福太平人帟¶
幕宵聮事壇場曉降神帝心矜動物非為屬車人¶
　　　尋徐山人遇馬舍人¶
泊舟伊川右正見野人歸日暮春山綠我心清且微巖¶
聲風雨度水氣雲霞飛復有金門客来参蘿薜衣¶
　　　夜觀妓¶
白雪冝新舞清宵召楚妃嬌童㩦錦薦侍女整羅衣花¶
<pb:KR4h0140_WYG_139-5b>¶
映垂鬟轉香迎歩履飛徐徐斂長袖雙燭送將歸¶
　　　洛橋送别¶
河橋送客舟河水正安流逺見輕橈動遥憐故國逰海¶
禽逢早雁江月值新秋一聽南津曲分眀散别愁¶
　　　秦中送人覲省¶
二月清江外遥遥餞故人南山晴有雪東陌霽無塵騎¶
别章臺晚舟行洛水春知君梁苑去日見白華新¶
　　　洛中送人還江東¶
<pb:KR4h0140_WYG_139-6a>¶
洛城春雨霽相送下江鄉樹綠天津道山眀伊水陽孤¶
舟從此去客思一何長直望清波裏唯餘落日光¶
　　　送姚六崑客任㑹稽何大蹇任孟縣¶
越城臨渤澥晉國在河汾仙綬兩鄉意青郊一路分野¶
棠春未發田雀(一作/鸛)暮成羣他日思吳㑹嘗因西北雲¶
　　　洛潭送人覲省¶
清洛帶芝田東流入大川舟輕水復急别望杳如仙細¶
草生春岸眀霞散早天送君唯一曲當是白華篇¶
<pb:KR4h0140_WYG_139-6b>¶
　　　送人隨大夫和蕃¶
西方有六國國國願来賔聖主今無外懐柔遣使臣大¶
夫開幕府才子作行人解劍聊相送邉(一夲缺/一作秦)城二月¶
春¶
　　　仲夏餞魏四河北覲叔¶
落日臨御溝送君還北州樹涼征馬去路暝歸人愁吳¶
嶽夏雲盡渭河秋水流東籬摘芳菊想見竹林逰¶
　　　送人尋裴斐¶
<pb:KR4h0140_WYG_139-7a>¶
柱史廻清憲謫居臨漢川遲君千里駕方外賞雲泉路¶
㫁因春水山深隔(一作/曲)暝煙湘江見逰女寄摘一枝蓮¶
　　　隴頭水送别¶
相送隴山頭東西隴水流從来心膽盛今日為君愁暗¶
雪迷征路寒雲隠戍樓唯餘旌斾影相逐去悠悠¶
　　　送王上人還襄陽¶
朝看法雲散知有至人還送客臨伊水行車出故闗天¶
花滿南國精舍在空山雖復時来去中心長日閒¶
<pb:KR4h0140_WYG_139-7b>¶
　　　官莊池觀競渡¶
落日吹簫管清池發櫂歌船爭先後渡岸激去来波水¶
葉蔵魚鳥林花間綺羅踟蹰仙女處猶似望天河¶
　　　重寄虬上人¶
一作雲峰别三看花栁朝青山隔逺路眀月空長霄鵲¶
浴西江雨雞鳴東海潮此情勞夢寐況道雙林遥¶
　　　藍上茅茨期王維補闕¶
山中人不見雲去夕陽過淺瀬寒魚少藂蘭秋蝶多老¶
<pb:KR4h0140_WYG_139-8a>¶
年疎世事幽性樂天和酒熟思才子谿頭望玉珂¶
　　　大酺得長字韻時任安冝尉¶
大道啟元命時人居太康中朝發𤣥澤下國被天光眀¶
詔始端午初筵當履霜鼓鼙逆(一作/開)爽氣羽籥映新陽¶
太守即懸圃淮夷成葆疆小臣慙下位拜手頌靈長¶
　　　同張侍御鼎和京兆蕭兵曺華嵗晚南園¶
公府傳休沐私庭效陸沈方知從大隠非復在幽林闕¶
下忠貞志人間孝友心既將冠蓋雅仍與薜蘿深寒變¶
<pb:KR4h0140_WYG_139-8b>¶
中園栁春歸上苑禽池涵青草色山帶白雲隂潘岳閒¶
居賦鍾期流水琴一經當自足何用遺黄金¶
　　　奉酬張五丈垂贈¶
綵服去江汜白雲生大梁星辰動異色羔雁成新行日¶
望天朝近時憂郢路長情言間薖軸恵念及滄浪松柏¶
以之茂江湖亦自忘賈生方弔屈豈敢比南昌¶
　　　秦中守嵗¶
衆星已窮次青帝方行春永感易成戚離居難重陳闔¶
<pb:KR4h0140_WYG_139-9a>¶
門守初夜燎火到清晨㦯念無生法多傷未出塵廣庭¶
日將晏虗室自為賓願以桑榆末常逢甲子新¶
　　　獻髙使君大酺作¶
肅穆郊禋畢工歌賞事并三朝遵湛露一道洽仁眀布¶
徳言皆應無為物自成花添羅綺色鶯亂管弦聲獨有¶
同髙唱空陪樂太平¶
　　　滎陽馬氏二子¶
聖君封太嶽十月建行旃輦路開千里寒雲霽九天故¶
<pb:KR4h0140_WYG_139-9b>¶
人多侍從二子留伊川河兖冰初合闗城月屢圓暝過¶
滎水上聞說鄭卿賢材蔽行人右名居東里先制巖開¶
别業桑柘亦依然待至金園側相將居一㕓¶
　　　觀競渡¶
大夫沈楚水千祀國人哀習櫂江流長迎神雨霧開標¶
隨綠雲動船逆清波来下怖魚龍起上驚鳬雁廻能令¶
秋大有鼓吹逺相催¶
　　　太學貽張筠¶
<pb:KR4h0140_WYG_139-10a>¶
璧池忝門子低頃變炎凉綠竹深虚館清流響洞房園¶
林在建業新友去咸陽中夜鼓鐘靜初秋漏刻長浮雲¶
開太室華蓋上眀堂空此逺相望勞歌還自傷¶
　　　田家即事¶
桑柘悠悠水蘸堤晩風晴景不妨犁髙機猶織卧蠺子¶
下坂飢(一作/欣)逢餉饁妻(一作未飢/逢飼妻)杏色滿林羊酪熟麥¶
涼浮壠雉媒低生時樂死皆由命事在皇(一作/旻)天志(一/作)¶
(廻/)不迷¶
<pb:KR4h0140_WYG_139-10b>¶
　　　洛陽道五首獻吕四郎中¶
洛水春冰開洛城春水(一作/樹)綠朝看大道上落花亂馬¶
足¶
劇孟不知名千金買寶劍出入平津邸自言嬌且豔¶
大道直如髪春日佳氣多五陵貴公子雙雙鳴玉珂¶
春風二月時道傍栁堪把上枝覆官閣下枝覆(一作/拂)車¶
馬¶
洛水照千門千門碧空裏少年不得志走馬逰新市¶
<pb:KR4h0140_WYG_139-11a>¶
　　　同武平一貟外逰湖¶
竹吹留歌扇蓮香入舞衣前溪多曲溆乗興莫先歸¶
　　　長安道¶
鳴鞭過酒肆袨服逰倡門百萬一時盡含情無片言¶
西行一千里暝色生寒樹暗聞歌吹聲知是長安路¶
　　　江南曲四首¶
綠江深見底髙浪直翻空慣是湖邉住舟(一作/船)輕不畏¶
風¶
<pb:KR4h0140_WYG_139-11b>¶
逐流牽荇葉縁㟁摘蘆苗為惜鴛鴦鳥輕輕動畫橈¶
日暮長江裏相邀歸渡頭落花如有意来去逐船流¶
隔江看樹色沿月聽歌聲不是長干住那從此路行¶
　　　闗山月¶
一雁過連營繁霜覆古城胡笳在何䖏半夜起邉聲¶
　　　玉真公主山居¶
山北天泉苑山西鳳女家不言沁園好獨隠武陵花¶
　　　滄浪峡(一作儲/嗣宗詩)¶
<pb:KR4h0140_WYG_139-12a>¶
滄浪臨古道道上若成塵自有滄浪峡誰為無事人¶
　　　奉真觀¶
真門逈向北馳道直向西為與天光近雲色成虹霓¶
　　　眀妃曲四首¶
西行隴上泣胡天南向雲中指渭川毳幕夜来時宛轉¶
何由得似漢王邉¶
胡王知妾不勝悲樂府皆傳漢國辭朝来馬上箜篌引¶
稍似宫(一作/雲)中閒夜時¶
<pb:KR4h0140_WYG_139-12b>¶
日暮驚沙亂雪飛傍人相勸易羅衣強来前殿(一作/帳)看¶
歌舞共待單于夜獵歸¶
彩騎雙雙引寶車羗笛兩兩奏胡笳若為别得横橋路¶
莫隠(一作/不憶)宫中玉樹花¶
　　　同武平一貟外逰湖五首時武貶金壇令¶
紅荷碧篠夜相鮮皂蓋蘭橈浮翠筵舟中對舞邯鄲曲¶
月下雙彈盧女弦¶
青林碧嶼暗相期緩楫揮觥欲賦詩借問髙歌凡㡬轉¶
<pb:KR4h0140_WYG_139-13a>¶
　河低月落五更時¶
　朝来仙閣聽弦歌暝入花亭見綺羅池邉命酒憐風月¶
　浦口囘船惜芰荷¶
　朦朧竹影蔽巖扉淡蕩荷風飄舞衣舟尋綠水宵將半¶
　月隠青林人未歸¶
　花潭竹嶼傍幽蹊畫檝浮空入夜溪芰荷覆水船難進¶
　歌舞留人月易低¶
　　　　題茅山華陽洞¶
<pb:KR4h0140_WYG_139-13b>¶
　華陽洞口片雲飛細雨濛濛欲濕衣玉簫遍滿仙壇上¶
　應是茅家兄弟歸¶
　　　　寄孫山人¶
　新林二月孤舟還水滿清江花滿山借問故園隠君子¶
　時時来往(一作/去)住(一作在/一作向)人間¶
　¶
　¶
御定全唐詩巻一百三十九¶
