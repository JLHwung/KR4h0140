# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.987202
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百七十五
<pb:KR4h0140_WYG_175-1a>¶
　欽定四庫全書¶
御定全唐詩巻一百七十五¶
　　李白¶
　　　　南陽送客¶
　斗酒勿為薄寸心貴不忘坐惜故人去偏令遊子傷離¶
　顔怨芳草春思結垂楊揮手冄二別臨岐空斷腸¶
　　　　送張舎人之江東¶
　張翰江東去正值秋風時天清一鴈逺海濶孤帆遲白¶
<pb:KR4h0140_WYG_175-1b>¶
　日行欲暮滄波杳難期吳洲如見月千里幸相思¶
　　　　送王屋山人魏萬還王屋(幷序/)¶
　　　王屋山人魏萬云自嵩宋沿吳相訪數千里不遇¶
　　　乗興遊台越經永嘉觀謝公石門後於廣陵相見¶
　　　美其愛文好古浪跡方外因述其行而贈是詩(一/作)¶
　　　(見王屋山人魏萬云自嵩歴兗遊梁入吴計程三/千里相訪不遇因下江東尋諸名山往復百越後)¶
　　　(於廣陵一面遂乗興共過金陵此公愛竒/好古獨出物表因述其行李遂有此作)¶
　僊人東方生浩蕩弄雲海沛然乗天遊獨往失所在(一/作)¶
<pb:KR4h0140_WYG_175-2a>¶
(東方不辭家獨訪紫泥海/時人少相逢往往失所在)魏侯繼大名本家聊攝城巻¶
舒入元化跡與古賢幷十三弄文史揮筆如振綺辯折¶
田巴生心齊魯連子西渉清洛源頗驚人世喧采秀卧¶
王屋因窺洞天門朅来遊嵩峰羽客何雙雙朝攜月光¶
子暮宿玉女牕鬼谷上窈窕龍潭下奔潨東浮汴河水¶
訪我三千里逸興滿吳雲飄颻淛江汜揮手杭越間樟¶
亭望潮還濤卷海門石雲横天際山白馬走素車雷奔¶
駭心顔遥聞會稽美且度(一作/一弄)耶溪水萬壑與千巖峥¶
<pb:KR4h0140_WYG_175-2b>¶
嶸鏡湖裏秀色不可名清輝滿江城人遊月邉去舟在¶
空中行此中乆延佇入剡尋王許笑讀曹娥碑沈吟黄¶
絹語天台連四明日入向國清五峰轉月色百里行松¶
聲靈溪咨沿越華頂殊超忽石梁横青天側足履半月¶
忽然思永嘉不憚海路賖挂席歴海嶠迴瞻赤城霞赤¶
城漸微沒孤嶼前嶢兀水續萬古流亭空千霜(一作/山)月¶
縉雲川谷難石門最可觀瀑布挂北斗莫窮此水端噴¶
壁灑素雪空濛生晝寒却思(一作/尋)惡溪去寜懼惡溪惡¶
<pb:KR4h0140_WYG_175-3a>¶
咆哮七十灘水石相噴薄路創李北海巖開謝康樂松¶
風和猨聲搜索連洞壑徑出梅花橋雙溪納歸潮落帆¶
金華岸赤松若可招沈約八詠樓城西孤岧嶤岧嶤四¶
荒外曠望羣川會雲卷天地開波連浙西大亂流新安¶
口北指嚴光瀨釣臺碧雲中邈與蒼嶺對稍稍来吳都¶
裵囘上姑蘇煙綿横九疑漭蕩見五湖目極心更逺悲¶
歌但長吁迴橈楚江濵揮筞揚子津身著日本裘(裘則/朝卿)¶
(所贈日本/布為之)昻藏出風塵五月造我語知非佁(一作/儓)儗人¶
<pb:KR4h0140_WYG_175-3b>¶
相逢樂無限水石日在眼徒干五諸侯不致百(一作/千)金¶
産吾友揚子雲弦歌播清芬雖為江寜宰好與山公羣¶
乗興但一行且知我愛君君来㡬何時僊臺應有期東¶
窗緑玉樹定長三五枝至今天壇人當笑爾歸遲我苦¶
惜逺別茫然使心悲黄河若不斷白首長相思¶
　　　送當塗趙少府赴長蘆¶
我来揚都市送客回輕舠因誇楚太子便覩廣陵濤仙¶
尉趙家玉英風凌四豪維舟至長蘆目送煙雲髙揺扇¶
<pb:KR4h0140_WYG_175-4a>¶
對酒樓持袂把蟹螯前途儻相思登嶽一長謡¶
　　　送友人尋越中山水¶
聞道稽山去偏宜謝客才千巖泉灑落萬壑樹縈迴東¶
海横秦望西陵遶越臺湖清霜鏡曉濤白雪山来八月¶
枚乗筆三吳張翰杯此中多逸興早晩向天台¶
　　　送族弟凝之滁求婚崔氏¶
與爾情不淺忘筌巳得魚玉臺挂寳鏡持此意何如坦¶
腹東牀下由来志氣疎遥知向前路擲果定盈車¶
<pb:KR4h0140_WYG_175-4b>¶
　　　送友人遊梅湖¶
送君遊梅湖應見梅花發有使寄我来無令紅芳歇暫¶
行新林浦定醉金陵月莫惜一鴈書音塵坐胡越¶
　　　送崔十二遊天竺寺¶
還聞天竺寺夢想懷東越每年海樹霜桂子落秋月送¶
君遊此地巳屬流芳歇待我来嵗行相隨浮溟渤¶
　　　送楊山人歸天台¶
客有思天台東行路超忽濤落浙江秋沙明浦陽月今¶
<pb:KR4h0140_WYG_175-5a>¶
遊方厭楚昨夢先歸越且盡秉燭歡無辭凌晨發我家¶
小阮賢剖竹赤城邊詩人多見重官燭未曾然興引登¶
山屐情催泛海船石橋如可度攜手弄雲煙¶
　　　送温處士歸黄山白鵞峰舊居¶
黄山四千仭三十二蓮峰丹崖夾石柱䓿蓞金芙蓉伊¶
昔昇絶頂下窺天目松仙人錬玉處羽化留餘蹤亦聞¶
温伯雪獨徃今相逢採秀辭五岳攀巖歴萬重歸休白¶
鵞嶺渴飲丹砂井鳯吹我時來雲車爾當整去去陵陽¶
<pb:KR4h0140_WYG_175-5b>¶
東行行芳桂叢迴溪十六度碧嶂盡晴空他日還相訪¶
乘橋躡綵虹¶
　　　送方士趙叟之東平¶
長桑曉洞視五藏無全牛趙叟得秘訣還從方士遊西¶
過獲麟臺為我弔孔丘念別復懐古澘然空淚流¶
　　　送韓凖裴政孔巢父還山¶
獵客張兎罝不能挂龍虎所以青雲人髙(一作/浩)歌在巖¶
戸韓生信英彥裴子含淸眞孔侯復秀出俱與雲霞親¶
<pb:KR4h0140_WYG_175-6a>¶
峻節凌逺松同衾卧盤石斧氷𠻳寒泉三子同二屐時¶
時或乗興往往雲無心出山揖牧伯長嘯輕衣簪昨宵¶
夢裏還云弄竹溪月今晨魯東門帳飲與君別雪崖滑¶
去馬蘿徑迷歸人相思若煙草歴亂無冬春¶
　　　送楊少府赴選¶
大國置衡鏡凖平天地心羣賢無邪人朗鑒窮情深吾¶
君詠南風衮冕彈鳴琴時泰多美(一作/英)士京國會(一作/富)¶
纓簪山苖落澗底幽松出髙岑夫子有盛才主司得球¶
<pb:KR4h0140_WYG_175-6b>¶
琳流水非鄭曲前行遇知音衣工剪綺繡一悮傷千金¶
何惜刀尺餘不裁寒女衾我非彈冠者感別但開襟空¶
谷無白駒賢人豈悲吟大道安棄物時来或招尋爾見¶
山吏部當應無陸沉¶
　　　對雪奉餞任城六父秩滿歸京¶
龍虎謝鞭策鵷鸞不司晨君看海上鶴何似籠中鶉獨¶
用天地心浮雲乃吾身雖將簪組狎若與煙霞親季父¶
有英風白眉超常倫一官即夢寐脫屣歸西秦竇公敞¶
<pb:KR4h0140_WYG_175-7a>¶
華筵墨客盡来臻燕歌落胡鴈郢曲迴陽春征馬百度¶
嘶遊車動行塵躊躇未忍去戀此四座人餞離駐髙駕¶
惜別空殷勤何時竹林下更與步兵鄰¶
　　　魯郡堯祠送吳五之瑯琊¶
堯沒三千嵗青松古廟存送行奠桂酒拜舞清心魂日¶
色促歸人連歌倒芳樽馬嘶俱醉起分手更何言¶
　　　魯郡堯祠送竇明府薄華還西京(時乆病/初起作)¶
朝筞犁眉騧舉鞭力不堪強扶愁疾向何處角巾微服¶
<pb:KR4h0140_WYG_175-7b>¶
(一作/步)堯祠南長楊掃地不見日石門噴作金沙潭笑誇¶
故人指絶境山光水色青於藍廟中往往来擊鼓堯本¶
無心爾何苦門前長跪雙石人有女如花日歌舞銀鞍¶
繡轂往復迴簸林蹶(一作/氷)石鳴風雷逺煙空翠時明滅¶
白鷗歴亂長飛雪紅泥亭子赤䦨干碧流環轉青錦湍¶
深沈百丈洞海底那知不有蛟龍蟠君不見緑珠潭水¶
流東海緑珠紅粉沈光彩緑珠樓下花滿園今日曾無¶
一枝在昨夜秋聲閶闔来洞庭木落騷人哀遂將三五¶
<pb:KR4h0140_WYG_175-8a>¶
少年輩登髙逺望形神開生前一笑輕九鼎魏武何悲¶
銅雀臺我歌白雲倚牕牖爾聞其聲但揮手長風吹月¶
度海来遥勸僊人一杯酒酒中樂酣宵向分舉觴酹堯¶
堯可聞何不令臯繇擁篲横八極直上青天揮(一作/掃)浮¶
雲髙陽小飲真𤨏𤨏山公酩酊何如我竹林七子去道¶
賖蘭亭䧺筆安足誇堯祠笑殺五湖水至今顦顇空荷¶
花爾向西秦我東越暫向瀛洲訪金闕藍田太白若可¶
期為余掃灑石上月¶
<pb:KR4h0140_WYG_175-8b>¶
　　　金鄉送韋八之西京¶
客自長安来還歸長安去狂風吹我心西挂咸陽樹此¶
情不可道此別何時遇望望不見君連山起煙霧¶
　　　送薛九被讒去魯¶
宋人不辨玉魯賤東家丘我笑薛夫子胡為兩地遊黄¶
金消衆口白璧竟難投梧桐生蒺藜緑竹乏佳實鳯凰¶
宿誰家遂與羣雞匹田家養老馬窮士歸其門蛾眉笑¶
躄者賔客去平原却斬美人首三千還駿奔毛公一挺¶
<pb:KR4h0140_WYG_175-9a>¶
劍楚趙兩相存孟嘗習狡兎三窟賴馮諼信陵奪兵符¶
為用侯生言春申一何愚刎首為李園賢哉四公子撫¶
掌黄泉裏借問笑何人笑人不好士爾去且勿諠桃李¶
竟何言沙丘無漂母誰肯飯王孫¶
　　　單父東樓秋夜送族弟沈之秦(時凝弟/在席)¶
爾從咸陽来問我何勞苦沐猴而冠不足言身騎土牛¶
滯東魯沈弟欲行凝弟留孤飛一雁秦雲秋坐来黄葉¶
落四五北斗已挂西城樓絲桐感人絃亦絶滿堂送君¶
<pb:KR4h0140_WYG_175-9b>¶
皆惜別巻簾見月清興来疑是山隂夜中雪明日斗酒¶
別惆悵清路塵遥望長安日不見長安人長安宫闕九¶
天上此地曾經為近臣一朝復一朝髪白心不改屈原¶
憔悴滯江潭亭伯流離放遼海折翮翻飛隨轉蓬聞弦¶
虚墜下霜空聖朝乆棄青雲士他日誰憐張長公¶
　　　送族弟凝至晏堌(單父三/十里)¶
雪滿原野白戎裝出盤遊揮鞭布獵騎四顧登髙丘兔¶
起馬足間蒼鷹下平疇喧呼相馳逐取樂銷人憂舎此¶
<pb:KR4h0140_WYG_175-10a>¶
　戒禽荒微聲列齊謳鳴雞發晏堌別雁驚淶溝西行有¶
　東音寄與長河流¶
　　　　魯城北郭曲腰桑下送張子還嵩陽¶
　送別枯桑下凋葉落半空我行懵道逺爾獨知天風誰¶
　念張仲蔚還依蒿與蓬何時一杯酒更與李膺同¶
　¶
　¶
　¶
<pb:KR4h0140_WYG_175-10b>¶
　¶
　¶
　¶
　¶
　¶
　¶
　¶
御定全唐詩巻一百七十五¶
