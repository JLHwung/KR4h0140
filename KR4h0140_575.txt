# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:54.027527
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百七十五
<pb:KR4h0140_WYG_575-1a>¶
　欽定四庫全書¶
御定全唐詩巻五百七十五¶
　　溫庭筠¶
　溫庭筠本名岐字飛卿太原人宰相彦愽裔孫少敏悟¶
　才思豓麗韻格清拔工爲詞章小賦與李商隱皆有名¶
　稱溫李然行無檢幅數舉進士不第思神速每入試押¶
　官韻作賦凡八义手而成時號溫八义徐商鎮襄陽署¶
　爲廵官不得志去歸江東後商知政事頗右之欲白用¶
<pb:KR4h0140_WYG_575-1b>¶
　㑹商罷相楊收疾之貶方城尉再遷隋縣尉卒集二十¶
　八巻今編詩爲九巻¶
　　　　鷄鳴埭曲¶
　南朝天子射雉時銀河耿耿星參差銅壺漏斷夢初覺¶
　寳馬塵髙人未知魚躍蓮東蕩宫沼濛濛御栁懸棲鳥¶
　紅妝萬户鏡中春碧樹一聲天下曉盤踞勢窮三百年¶
　朱方殺氣成愁煙彗星拂地浪連海戰鼔渡江塵漲天¶
　繡龍畫雉塡宫井野火風驅燒九鼎殿巢江燕砌生蒿¶
<pb:KR4h0140_WYG_575-2a>¶
十二金人霜炯炯芊綿平綠臺城基暖色春容(一作/空)荒¶
古陂寧知玉樹後庭曲留待野棠如雪枝¶
　　　織錦詞¶
丁東(一作/冬)細漏侵瓊(一作/瑶)瑟影轉髙梧月初出簇簌金¶
梭萬縷紅鴛鴦豓錦初成匹(一作/疋)錦中百結皆同心蘂¶
亂雲盤相間深此意欲傳傳不得玫瑰作柱朱弦琴爲¶
君裁破合歡被星斗迢迢(一作/寥寥)共千里象尺(一作/齒)熏爐¶
未覺秋碧池已(一作/中)有新蓮子¶
<pb:KR4h0140_WYG_575-2b>¶
　　　夜宴謡¶
長釵墜髪雙蜻蜓碧盡山斜開畫屏虬鬚(一作/䫇)公子五¶
侯客一飲千鐘如建瓴鸞咽奼(恥下竹亞二切/一作妖一作姹)唱圓無¶
節睂歛湘煙䄂廻雪清夜恩情四座同莫令溝水東西¶
别亭亭蠟淚香珠殘(一作/濺)暗露曉(一作/小)風羅幕寒飄颻¶
(一作/飄)㦸帶儼相次二十四枝龍畫竿裂管縈弦共繁曲¶
芳樽細浪傾春醁髙樓客㪚杏花多脉脉新蟾如瞪目¶
　　　蓮浦謡¶
<pb:KR4h0140_WYG_575-3a>¶
鳴橈軋軋溪溶溶廢緑平煙吴苑東水清蓮媚兩相向¶
鏡裏見愁愁更紅白馬金鞭(一作/鞍)大堤上西江日夕多¶
風浪荷心有露似驪珠不是眞圓亦揺蕩¶
　　　郭處士擊甌歌¶
佶栗金虬石潭古勺陂㶑(一作/澹)&KR1527;幽脩語湘君寳馬上¶
神雲碎佩叢鈴滿煙雨吾聞三十六宫花離離軟風吹¶
春星斗稀玉晨冷磬破昬夢天(一作/木)露未乾香著衣蘭¶
釵委墜垂雲髪小響丁當逐廻雪晴碧煙滋重疊山羅¶
<pb:KR4h0140_WYG_575-3b>¶
屏半掩桃花月太平天子駐雲車龍鑪勃鬱雙蟠拏宮¶
中近臣抱扇立侍女低鬟落翠花亂珠觸續正跳蕩傾¶
頭不覺金烏斜我亦爲君長歎息緘情逺寄愁無色莫¶
霑香夢緑楊絲千里春風正無力¶
　　　遐水謡¶
天兵九月渡遐水馬踏沙鳴驚雁(一作/雁聲)起殺氣空髙萬¶
里情塞寒如箭傷(一作/雙)眸子狼煙堡上霜漫漫枯葉號¶
(一作/飄)風天地乾犀帶鼠裘無暖色清光炯冷黄金鞍虜¶
<pb:KR4h0140_WYG_575-4a>¶
塵如霧昬(一作/罩)亭障隴首年年漢飛將麟閣無名期未¶
歸樓中思婦徒相望¶
　　　曉仙謡¶
玉妃喚月歸海宮月色澹白涵春空銀河欲轉星靨靨¶
碧(一作/雪)浪疊山埋早紅宫花有露如新涙小苑叢叢(一/作)¶
(茸/茸)入寒翠綺閣空傳唱漏聲網軒未辨凌雲字遥遥珠¶
帳連湘煙鶴扇(一作/羽)如霜金骨仙碧簫曲盡彩霞動下¶
視九州皆悄然秦王女騎紅尾鳯半(一作/乗)空回首晨雞¶
<pb:KR4h0140_WYG_575-4b>¶
弄霧(一作/露)蓋狂塵億兆(一作/萬)家世人猶作牽情夢¶
　　　錦城曲¶
蜀山攢黛留晴雪簝笋蕨芽縈九折江風吹巧剪霞綃¶
花上千枝杜鵑血杜鵑飛入巖下叢夜叫思歸山月中¶
巴水漾情情不盡文君織得春機紅怨魄未歸芳草死¶
江頭學種相思子樹成寄與望鄉人白帝荒城(一作/城荒)五¶
千里¶
　　　生禖屏風歌¶
<pb:KR4h0140_WYG_575-5a>¶
玉墀暗接昆侖井井上無人金索冷畫壁陰森九子堂¶
階前細(一作/碎)月鋪花影繡屏銀鴨香蓊濛天上夢歸花¶
繞叢宜男漫作後庭草不似櫻桃千子紅¶
　　　嘲春風¶
春風何處好别殿饒芳草苒嫋轉鸞旗萎㽔吹雉葆揚¶
芳歴九門澹蕩入蘭蓀爭奈白團扇時時偷主恩¶
　　　舞衣曲¶
藕腸纖縷抽輕春煙機漠漠嬌娥(一作/蛾)嚬金梭淅瀝透¶
<pb:KR4h0140_WYG_575-5b>¶
空薄剪落交刀(一作/鮫鮹)吹斷雲張家公子夜聞雨夜向蘭¶
堂思楚舞蟬衫麟帶壓愁香偷得鶯簧(一作/黄鶯)鏁(一作/銷)金¶
縷管含蘭氣嬌語悲胡槽雪腕鴛鴦絲芙蓉力弱應難¶
定楊栁風多不自持迴嚬笑語西牕客星斗寥寥波脉¶
脉不逐秦王巻象牀滿樓明月梨花白¶
　　　張靜婉採蓮歌(并序/)¶
　　靜婉羊偘妓也其容絶世偘自爲採蓮二曲今樂¶
　　府所存失其故意因歌以俟採詩者事具載梁史¶
<pb:KR4h0140_WYG_575-6a>¶
蘭膏墜髪紅玉春燕釵拖頸抛盤雲城邉(一作/西)楊栁向¶
嬌(一作/橋)晚門前溝水波粼粼麒麟公子朝天客珂(一作/珮)¶
馬璫璫(一作堂堂/一作當當)度春陌掌中無力舞衣輕剪斷鮫綃¶
(一作/鮹)破春碧抱月飄煙一尺腰麝臍龍髓(一作/腦)憐嬌嬈¶
(一作/饒)秋羅拂水(一作/衣)碎光動露重花多香不銷&KR1484;鶒交¶
交(一作/膠膠)塘水滿綠芒(一作/萍)如(一作/金)粟蓮莖短一夜西風¶
送雨來粉痕零落愁紅淺船頭折藕絲暗牽藕根蓮子¶
相留連郎心似月月未(一作/易)缺十五十六清光圓¶
<pb:KR4h0140_WYG_575-6b>¶
　　　湘宫人歌¶
池塘芳草濕夜半東風起生綠畫羅屏金壺貯春水黄¶
粉楚宮人芳花(一作/方飛)玉刻鱗娟娟照棊(一作/臺)燭不語兩¶
含嚬¶
　　　黃曇子歌¶
參差綠蒲短揺豓雲(一作/春)塘滿紅㶑蕩融融鶯翁鸂鶒¶
暖萋芊小成(一作/城)路馬上修蛾嬾羅衫褭回(一作/向)風㸃¶
粉金鸝卵¶
<pb:KR4h0140_WYG_575-7a>¶
　　　觱篥歌(李相妓/人吹)¶
蠟煙如纛新蟾滿門外平沙(一作/沙平)草芽短黒頭丞相九¶
天歸夜聽飛瓊吹朔管情逺氣調蘭蕙薫天香瑞彩含¶
絪緼皓然纖指都揭血日暖碧霄無片雲含商咀徴雙¶
幽咽軟縠疎羅共蕭屑不盡長圓疊翠(一作/彩)愁栁風吹¶
破澄潭月鳴梭淅瀝金絲蘂恨語殷勤隴頭水漢將營¶
前萬里沙更深一一霜鴻起十二樓前花正繁交枝簇¶
蔕連壁門景陽宫女正愁絶莫使此聲催斷魂¶
<pb:KR4h0140_WYG_575-7b>¶
　　　照影曲¶
景陽妝罷瓊牕暖欲照澄明香歩嬾橋上衣多抱彩雲¶
金鱗(一作/鮮)不動春塘滿黄印額山輕爲塵翠鱗(一作/鮮)紅¶
穉俱含嚬桃花百媚如欲語曽爲(一作/謂)無雙今两身¶
　　　拂舞詞(一作公/無渡河)¶
黄河怒浪連天來大響谹谹(一作/肱肱)如殷雷龍伯驅風不¶
敢上百川噴雪髙崔嵬二十三(一作/五)弦何太哀請公勿¶
(一作/莫)渡立徘徊下有狂蛟鋸爲尾裂帆截櫂磨霜齒神¶
<pb:KR4h0140_WYG_575-8a>¶
椎鑿石塞神潭白馬䟃𧽼赤塵起公乎躍馬揚玉鞭滅¶
沒髙蹄日千里¶
　　　太液池歌¶
腥鮮龍氣連清防花風漾漾吹細光疊瀾不定照天井¶
倒影蕩揺(一作/漾)晴翠長平碧淺春生綠塘雲容雨態連¶
青(一作/春)蒼夜深銀漢通柏梁二十八宿朝玉堂¶
　　　雉場歌¶
茭葉萋萋接煙曙(一作/樹)雞鳴埭上梨花露彩仗鏘鏘已¶
<pb:KR4h0140_WYG_575-8b>¶
合圍繡翎白頸遥相妬雕尾扇張金縷髙碎鈴素拂驪¶
駒豪綠場紅跡未(一作/來)相接箭發銅(一作/狠)牙傷彩毛麥¶
隴桑隂小山晚六虬(一作/虯)歸去凝笳逺城頭却望幾含¶
情青(一作/春)畝春(一作/青)蕪連石(一作/古)苑¶
　　　雍臺歌¶
太子池南樓百尺入(一作/八)窓新樹疎簾隔黄金鋪首畫¶
鉤陳羽葆停幢(一作/亭童)拂交㦸盤紆䦨楯臨髙臺帳殿(一/作)¶
(殿/帳)臨流鸞扇開早鴈驚(一作/聲)鳴細波起映花鹵簿龍飛¶
<pb:KR4h0140_WYG_575-9a>¶
迴¶
　　　吳苑行¶
錦雉雙飛梅結子平春逺綠牕中起吴江澹畫水連空¶
三尺屏風隔千里小苑有門紅(一作/門)扇開天絲舞蝶共¶
(一作/俱)徘徊綺户雕楹長若此韶光歳歳如歸來¶
　　　常林歡歌¶
宜城酒熟花覆橋沙晴綠鴨鳴咬咬(一作/交交)穠桑繞舍麥¶
如尾幽軋鳴機雙燕巢馬聲特特荆門道蠻水揚光色¶
<pb:KR4h0140_WYG_575-9b>¶
如草錦薦金爐夢正長東家咿(一作/呃)喔雞鳴早¶
　　　塞寒行¶
燕弓弦勁霜封瓦樸簌寒鵰睇平野一㸃黄塵起雁喧¶
白龍堆下千蹄馬河源怒濁(一作觸/一作激)風如刀剪斷朔雲¶
天更髙晚出榆關(一作/林)逐征北驚沙飛迸衝貂(一作/征)袍¶
心許凌煙名不滅年年錦字傷離别彩毫一畫竟何榮¶
空(一作/長)使青樓涙(一作/泣)成血¶
　　　湖陰詞(并序/)¶
<pb:KR4h0140_WYG_575-10a>¶
　　王敦舉兵至湖陰明帝微行視其營伍由是樂府¶
　　有湖陰曲而亡其辭因作而附之¶
祖龍黃鬚珊瑚鞭鐡驄金面青連錢虎髯(一作/須)拔劒欲¶
成夢日壓賊營如血鮮海旗風急驚眠起甲重光揺照¶
湖水蒼黄追騎塵外歸森索妖星陣前死五陵愁碧春¶
萋萋霸川玉馬空中嘶羽書如電入青璅雪腕如槌催¶
畫鞞白虬(一作/虯)天子金煌(一作/鍠)鋩髙臨帝座廻龍章吴¶
波不動楚山晩花壓闌干春晝長¶
<pb:KR4h0140_WYG_575-10b>¶
　　　蔣侯神歌¶
楚神鐡馬金鳴珂夜動蛟潭生素波商風刮水報西帝¶
廟前古樹蟠白虵吳王赤斧斫(一作/砍)雲陣畫堂列壁叢¶
(一作/㦸排)霜刃巫娥傳意托悲絲鐸語琅琅理雙鬢湘煙刷¶
翠湘山斜東方日出飛神鴉青雲自有黒龍子潘妃莫¶
結丁香花¶
　　　漢皇迎春詞¶
春草芊芊晴掃(一作/拂)煙宫城大錦紅殷(於間/反)鮮海日初¶
<pb:KR4h0140_WYG_575-11a>¶
　(一作/如)融照仙掌淮王小隊(一作/墜)纓鈴響獵獵東風燄赤¶
　(一作/展燄)旗畫神金甲葱蘢網鉅公歩輦迎句芒複道掃(一/作)¶
　(拂/)塵燕(一作/鸞)彗(一作/篲)長豹尾竿前趙飛燕柳風吹盡眉¶
　間黃碧草含情杏花喜上林鶯囀遊絲起寳馬揺環萬¶
　騎歸恩光暗入簾櫳裏¶
　¶
　¶
　¶
<pb:KR4h0140_WYG_575-11b>¶
　¶
　¶
　¶
　¶
　¶
　¶
　¶
御定全唐詩巻五百七十五¶
