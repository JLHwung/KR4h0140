# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.394236
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百五十九
<pb:KR4h0140_WYG_559-1a>¶
　欽定四庫全書¶
御定全唐詩巻五百五十九¶
　　薛能¶
　　　　春日旅舍書懷¶
　出去歸來旅食人麻衣長帶幾坊塵開門草色朝無客¶
　落案燈花夜一身貧舍卧多消永日故園鶯(一作/陰)老憶¶
　殘春蹉跎冠葢誰相念二十年中盡苦辛¶
　　　　秋日將離滑臺酬(一作/貽)所知二首¶
<pb:KR4h0140_WYG_559-1b>¶
　身起中宵骨亦驚一分年少巳無成松吹竹簟朝眠冷¶
　雨濕蔬飡宿疾生僮汲野泉兼土味馬磨霜樹作秋聲¶
　相知莫話詩心苦未似前賢取得名¶
　燈澀秋光靜不眠葉聲身(一作/峰)影客窗前閒園露濕鳴¶
　蛩夜急雨風吹落木天城見逺山應北嶽野多空地本¶
　南燕明朝欲别忘形處愁把離桮聽管弦¶
　　　　下第後夷門乘舟至永城驛題¶
　秋賦春還計盡違自知身是拙求知唯思曠海為(一作/無)¶
<pb:KR4h0140_WYG_559-2a>¶
休處(一作/日)忽(一作/却)喜孤舟似去時連浦(一作/夜)一城(一作/程)¶
兼汴宋夾堤千柳雜唐隋從來此恨皆前達敢負吾君¶
作楚辭¶
　　　秋夜旅舍寓懷¶
庭鎖荒蕪獨夜吟西風吹動故山(一作/人)心三秋木落半¶
年客滿地月明何處砧漁唱亂沿汀鷺合鴈聲寒咽隴¶
雲深平生只有松堪對露浥霜欺不受侵¶
　　　洛下寓懷¶
<pb:KR4h0140_WYG_559-2b>¶
胡為遭遇孰為官朝野君親各自歡敢向官(一作/宦)途爭¶
虎首尚嫌身累愛猪肝冰霜谷口晨樵逺星火爐邊夜¶
坐寒唯有報恩心未剖退居猶欲佩芄蘭¶
　　　題平湖¶
平湖湖畔雨晴新南北東西不隔塵映野煙波浮動日¶
損花風雨寂寥春山無俗路藏高士岸泊仙舟憶主人¶
那得載來都未保此心離此甚情親¶
　　　平陽寓懷¶
<pb:KR4h0140_WYG_559-3a>¶
晉國風流阻(一作/沮)洳川家家絃管路岐邊曾為郡職隨¶
分竹亦作歌詞乞採蓮北榭逺峰閒即望西湖殘景醉¶
常眠牆花此日休迴避不是當時惡少年¶
　　　留題汾上舊居¶
鄉園一别五年歸迴首人間總禍機尚勝鄰翁常寂寞¶
敢嫌裘馬未輕肥塵顔不見應消落庭樹曾裁巳合圍¶
難説累牽還却去可憐榆柳尚依依¶
　　　懷汾上舊居¶
<pb:KR4h0140_WYG_559-3b>¶
素汾千載傍吾家常憶衡門對浣紗好事喜逢投宿客¶
刈田因得自生𤓰山頭鼓笛陰沈廟陌上薪蒸突兀車¶
投暗作珠何所用被人專擬害靈蛇¶
　　　送同儒大德歸柏梯寺¶
柏梯還擬謝微官遥擬千峰送法蘭行徑未曾青石斷¶
拂牀終有白雲殘京塵濯後三衣潔山舍禪初萬象安¶
薇蕨縱多師莫踏我心欲作盡(一作/畫)圖看¶
　　　春日使府寓懷二首¶
<pb:KR4h0140_WYG_559-4a>¶
一想流年百事驚巳抛漁父戴塵纓青春背我堂堂去¶
白髪欺人故故生道困古來應有分詩傳身後亦何榮¶
誰憐(一作/言)合負清朝力獨把風騷破鄭聲¶
平生無解亦無操永日書生坐獨勞惟覺宦情如水薄¶
不知人事有山高孤心好直迍猶強病髪慵梳癢更搔¶
何事故溪歸未得幾抛清淺汎紅桃¶
　　　許州題德星亭¶
瀵(一作/漢)水南流東有堤堤邊亭是武陵溪槎松配石堪¶
<pb:KR4h0140_WYG_559-4b>¶
僧坐蘂杏含春欲鳥啼高樹月生滄海外逺郊山在夕¶
陽西頻來不似軍從事只戴紗巾曵杖藜¶
　　　送人歸上黨(時潞冦/初平)¶
燕臺基壞穴狐蛇計拙因循歳月賖兵革未銷王在鎬¶
桑蠶臨熟客還家霏微對岸漳邊雨堆阜鄰疆薊北沙¶
若到長平戰場地為求遺鏃辟魔邪¶
　　　春日重遊平湖¶
湖上春風發管絃須臨三十此離筵離人忽有重來日¶
<pb:KR4h0140_WYG_559-5a>¶
遊女初非舊少年官職巳辜疲瘵望詩名空被後生傳¶
啼鶯莫惜蹉跎恨閒事聽吟一兩篇¶
　　　并州¶
少年流落在并州裘脱文君取次遊擕挈共過芳草渡¶
登臨齊凭緑楊樓庭前蛺蝶春方好牀上樗蒲宿未收¶
坊號偃松人在否餅爐南畔曲西頭¶
　　　相國隴西公南征能以留務獨宿府城作¶
吾君賢相事南征獨宿軍㕑負請纓燈室卧孤如怨别¶
<pb:KR4h0140_WYG_559-5b>¶
月階簪草似臨行高墉撼鐸思巴棧老木嘷風念野營¶
殊憶好僧招不及夜來倉卒鏁嚴城¶
　　　早春書事¶
百蠻降伏委三秦錦里風迴歳巳新渠濫水泉花巷濕¶
日銷冰雪柳營春何年道勝蘇羣物盡室天涯是旅人¶
焚却蜀書宜不讀武侯無可律余身¶
　　　春日書懷¶
伯牙琴絶豈求知往往情牽自有詩壠月正當寒食夜¶
<pb:KR4h0140_WYG_559-6a>¶
春陰初過海棠時耽書未必酬良相斷酒惟堪作老師¶
多病不任衣更薄東風臺上莫相吹¶
　　　投杜舍人¶
牀上新詩詔草和欄邊清酒落花多閒消白日舍人宿¶
夢覺紫薇山鳥過春刻幾分添禁漏夏桐(一作/陰)初葉滿¶
庭柯風騷委地苦無主此事聖君終若何¶
　　　獻僕射相公¶
清如冰雪(一作/玉)重如山百辟嚴趨禮絶攀強虜外聞應¶
<pb:KR4h0140_WYG_559-6b>¶
䘮(一作/須破)膽平人相見盡開顔朝廷有道青春好門館無¶
私白日閒致却垂衣更何事幾多詩句詠(一作/定)關關¶
　　　上鹽鐵尚書(時太廟/宿齋)¶
南宫環雉隔囂塵况值清齋宿大臣城絶鼓鐘更㸃後¶
雨凉煙樹月華新簷前漱曉穹蒼碧庭下眠秋沆瀣津¶
聞説務閒心更靜此時憂國合求人¶
　　　漢南春望¶
獨尋春色上高臺三月皇州駕未迴幾處松筠燒後死¶
<pb:KR4h0140_WYG_559-7a>¶
誰家桃李亂中開奸邪用法原非法唱和求才不是才¶
自古浮雲能蔽日洗天風雨幾時來¶
　　　晩春¶
惡憐風景極交親每恨年年作瘦人卧晚不曾抛好夜¶
情多唯欲哭殘春陰成杏葉纔通日雨著楊花巳汙塵¶
無限後期知有在只愁煩(一作/還)作總戎身¶
　　　將赴鎮過太康縣有題¶
纔入東郊便太康自聽何暮豈龔黄晴村透日桑榆影¶
<pb:KR4h0140_WYG_559-7b>¶
曉露濕秋禾黍香十萬旌旗移巨鎮幾多(一作/二三)輗軏負¶
孤莊時人欲識征東將看取欃槍落太(一作/大)荒¶
　　　彭門解嘲二首¶
嗚嗚吹角貳師營落日身閒笑傲行盡覺文章尊萬事¶
却嫌官職剩雙旌終休未擬降低屈忽遇(一作/遇便)還須致¶
太平頻上(一作/向)水樓誰㑹我泗濵浮磬是(一作/好)同聲¶
傷禽栖後意猶驚偶向黐竿脱此生身外不思簪組事¶
耳中唯要管弦聲耽吟乍可妨時務淺飲無因致宿酲¶
<pb:KR4h0140_WYG_559-8a>¶
秦客莫嘲𤓰戍逺水風瀟灑是彭城¶
　　　清河汎舟¶
都人層立似山丘坐嘯將軍擁櫂遊遶郭湮波浮泗水¶
一船絲竹載涼州城中覩望皆丹雘旗裏驚飛盡白鷗¶
儒將不須誇郄縠未聞詩句解風流¶
　　　新竹¶
柳營茅土倦麤材因向山家乞翠栽清露便教(一作/從)終¶
夜滴好風疑是(一作/自)故園來欄邊匠去朱猶濕漑(一作/培)¶
<pb:KR4h0140_WYG_559-8b>¶
後蟲浮穴暗開他日㑹應威鳯至莫辭公府受塵埃¶
　　　晚春¶
征東留滯一年年又向軍前遇火前畫出鷁舟宜祓禊¶
鏤成雞卵有鞦韆澄明煙水孤城立狼藉風花落日眠¶
賴指清和櫻筍熟不然愁殺暮春天¶
　　　題彭祖樓¶
新晴天狀濕融融徐國灘聲上下洪極目澄鮮無限景¶
入懷輕好可憐風身防潦倒師彭祖妓擁登臨媿謝公¶
<pb:KR4h0140_WYG_559-9a>¶
誰致此樓潛恵我萬家殘照在河東¶
　　　漢廟祈雨回陽春亭有懷¶
南榮軒檻接城闉適罷祈農此訪春九九巳從南至盡¶
芊芊初傍北籬新池中水是前秋雨陌上風驚自古塵¶
欲召羅敷傾一盞乘閒言語不容人¶
　　　送李倍秀才¶
南朝才子尚途窮畢竟應須問葉公書劍伴身離泗上¶
雪風吹面立船中家園棗熟歸圭竇㑹府槐疎試射弓¶
<pb:KR4h0140_WYG_559-9b>¶
相顧日偏留不得夜深聊欲一桮同¶
　　　重遊徳星亭感事¶
潁水川中枕水臺當時難别此重來舟沈土岸生新草¶
詩映紗籠有薄埃事繫興亡人少到地當今古我遲迴¶
殘陽照樹明於旭猶向池邉把酒桮¶
　　　許州題觀察判官㕔¶
三載從戎類繫匏重遊全許尚分茅劉郎别後無遺履¶
丁令歸來有舊巢冬暖井梧多未落夜寒窗竹自相敲¶
<pb:KR4h0140_WYG_559-10a>¶
纖腰弟子知千恨笑與揚雄作解嘲¶
　　　閒題(能鎮彭門時溥劉巨容周岌俱在麾/下後各領重鎮兼端揆故作此詩)¶
八年藩翰似僑居只此誰知報玉除舊將巳成三僕射¶
老身猶是六尚書時丁厚讟終無咎道致中興尚有餘¶
為問春風誰是主空催弱柳擬何如¶
　　　送福建李大夫¶
洛州良牧帥甌閩曾是西垣作諫臣紅斾巳勝前尹正¶
尺書猶帶舊絲綸秋來海有幽都鴈船到城添外國人¶
<pb:KR4h0140_WYG_559-10b>¶
行過小藩應大笑只知誇近不知貧¶
　　　送李倍巡官歸永樂舊居¶
羨君歸去(一作/處)五峰前往往星河實見仙麥壠夏枯成¶
廢地棗枝秋赤近高天山泉飲犢流多變村酒經蠶味¶
可憐曾約道門終老(一作/却)住步虚聲裏寄閒眠¶
　　　贈歌者¶
一字新聲一顆珠轉喉疑是擊珊瑚聽時坐部音中有¶
唱後櫻花葉裏無漢浦蔑聞虚解佩臨卭焉用枉當壚¶
<pb:KR4h0140_WYG_559-11a>¶
誰人得向青樓宿便是仙郎不是夫(一作/虚)¶
　　　舞者¶
緑毛釵動小相思一唱南軒日午時慢靸輕裾行欲近¶
待調諸曲起來遲筵停七筯無非聽吻帶宫商盡是詞¶
為問傾城年幾許更勝瓊樹是瓊枝¶
　　　天際識歸舟¶
斜日滿江樓天涯照背流同人在何處逺目認孤舟帆¶
省當時席歌聞舊日謳人浮津濟晩櫂倚泬寥秋晴濶¶
<pb:KR4h0140_WYG_559-11b>¶
忻全見歸遲怪久遊離居意無限貪此望難休¶
　　　和曹侍御除夜有懐¶
有病無媒客多慵亦太疎自憐成叔夜誰與薦相如嗜¶
退思年老諳空笑歳除跡閒過寺宿頭煖近階梳春立¶
窮冬後陽生舊物初葉多庭不掃根在逕新鋤田事終¶
歸彼心情倦老於斵材須見像藏劍豈為魚效淺慙尹¶
禄恩多負辟書醻知必擬共勿使浪躊躇¶
　　　華清宫和杜舍人(一作張祐詩/一作趙嘏詩)¶
<pb:KR4h0140_WYG_559-12a>¶
五十年天子離宫仰峻(一作/舊粉)牆登封時正泰御宇日何¶
(一作/初)長上位先名實中興事憲章起(一作/舉)戎輕甲胄餘¶
地復(一作/取)河湟道降𤣥元祖儒封孔子王因縁百司署¶
聚㑹一人湯渭水波揺緑秦山(一作/郊)草半黄馬馴金勒¶
細鷹健玉鈴鏘(一作馬頭開夜/照鷹眼利星芒)下箭朱方滿鳴鞭皓腕¶
攘畋思獲吕望諫祗避周昌兔迹貪前逐梟心不早防¶
幾添鸚鵡勸先(一作/頻)賜荔枝嘗月鎻千門靜天吹(一作/高)¶
一笛涼細音揺羽佩輕步宛霓裳禍亂基(一作/根)潛結昇¶
<pb:KR4h0140_WYG_559-12b>¶
平意遽忘衣冠逃虎穴鼙鼓動漁陽外戚心殊迫中原¶
事可量血(一作/雪)埋妃子豓(一作/貎)刃斷禄兒腸近侍煙塵¶
隔前蹤輦路荒益知迷寵佞遺(一作/唯)恨䘮賢(一作/忠)良北¶
闕尊明主南宫遜上皇禁清餘鳯吹池冷睡(一作/映)龍光¶
祝夀山猶在流年水共傷杜鵑魂厭蜀蝴蝶夢悲莊雀¶
卵遺雕栱蟲絲罥畫梁紫苔侵壁潤紅樹閉門芳守吏¶
齊鴛瓦耕民得翠璫登年(一作/歡康)昔酺(一作/時)樂講武舊兵¶
塲暮(一作/春)草深巖翠(一作/靄)幽花墜逕香不堪垂白叟行¶
<pb:KR4h0140_WYG_559-13a>¶
折御溝楊¶
　　　送浙東王大夫¶
天爵擅忠貞皇恩復寵榮逺源過晉史甲族本緱笙亞¶
相兼尤美周行歴盡清制除天近曉衙謝草初生賔客¶
招閒地戎裝擁上京九街(一作/衢)鳴玉勒一宅照紅旌細¶
雨當離席遥花顯去程佩刀畿甸色歌吹館橋聲騕褭¶
從秦賜艅艎到汴迎步沙逢霽月宿岸致嚴更渤澥流¶
東鄙天台壓屬城衆談稱重鎮公意念疲甿井邑曽多¶
<pb:KR4h0140_WYG_559-13b>¶
難瘡痍此未平察應均賦歛逃必復桑耕隼重權兼帥¶
鼉雄設有兵越臺隨厚俸剡硾得尤名(近相傳𢷬/熟紙名硾)夜蠟¶
(一作/獵)州中宴春風部外行香奩扃鳳詔朱篆動(一作/近)龍¶
坑報後功何患投虛論素精徵還真指掌感激自關(一/作)¶
(開/)情舊業懷昏作微班負旦評空餘騷雅事千古傲劉¶
楨¶
　　　送李殷遊京西¶
立馬送君地黯然愁到身萬途皆有匠六義獨無人莫¶
<pb:KR4h0140_WYG_559-14a>¶
怪敢言(一作/言如)此巳能甘世貧時來貴亦在事是掩何因¶
投刺皆羈旅遊邊更苦辛岐山終蜀境涇水復蠻塵埋¶
没飡須強炎蒸(一作/涼)醉莫頻俗徒欺合得吾道死終新¶
展分先難許論詩永共親歸京稍作意充斥犯西鄰¶
　　　長安送友人之黔(一作/湖)南¶
衡嶽猶云過君家獨幾千心從賤遊話分向禁城偏陸¶
路終何處三湘在素船琴書去迢遞星路照潺湲臺鏡¶
簪秋晩盤蔬飯雨天同文到鄉盡殊國共行連後㑹應¶
<pb:KR4h0140_WYG_559-14b>¶
多日歸程自一年貧交永無忘孤進合相憐¶
　　　寄李頻¶
長安千萬溪迷者自多迷直性身難達良時日易低環¶
簷消舊雪晴氣滿春泥那得同君去逢峰苦愛齊¶
　　　贈苗端公二首¶
繁總近何如君才必有餘身歡步兵酒吏寫魯連書坐¶
黙聞鼙吹庭班見雪初沈碑若果去一為訪鄰居¶
至老不相疎斯言不是虚兩心宜一體同舍又鄰居曉¶
<pb:KR4h0140_WYG_559-15a>¶
角秋砧外清雲白月初從軍何有用未造魯連書¶
　　　寄河南鄭侍郎(一作/郎中)¶
三峽(一作/二陜)與三壕門䦨夢去勞細冰和洛水初雪灑嵩¶
高大雅何由接微榮亦巳逃寒窗不可寐風地葉蕭騷¶
　　　䝉恩除侍御史行次華州寄蔣相¶
林下天書起遁逃不堪移疾入塵勞黄河近岸陰風急¶
仙掌臨關旭日高行野衆喧聞鴈發宿亭孤寂有狼嘷¶
荀家位極兼禪理應笑埋輪著所操¶
<pb:KR4h0140_WYG_559-15b>¶
　　　寄唐州楊郎中¶
關雎憔悴一儒生忽把魚鬚事聖明貧得俸錢還乍喜¶
晚登朝序却無榮前年坐蜀同樽俎此日邊淮獨斾旌¶
班列道孤君不見曲江春暖共僧行¶
　　　塞上䝉汝州任中丞寄書¶
三省推賢兩掖才關東深許稍遲迴舟浮汝水通淮去¶
雨出嵩峯到郡來投札轉京憂不逺枉緘經虜喜初開¶
西樓一望知無極更與何人把酒桮¶
<pb:KR4h0140_WYG_559-16a>¶
　　　　題鹽鐵李尚書滻州别業¶
　鹿原陰面滻州湄坐覺林泉逼夢思閒景院開花落後¶
　濕香風好雨來時鄰驚麥野聞雛雉别創茅亭住老師¶
　備足好中還有闕許昌軍裏李陵詩¶
　¶
　¶
　¶
　¶
<pb:KR4h0140_WYG_559-16b>¶
　¶
　¶
　¶
　¶
　¶
　¶
　¶
御定全唐詩巻五百五十九¶
