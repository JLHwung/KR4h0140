# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:01.259368
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百三十四
<pb:KR4h0140_WYG_734-1a>¶
　欽定四庫全書¶
御定全唐詩巻七百三十四¶
　　羅紹威¶
　羅紹威字端已魏州貴鄉人宏信之子唐末官魏博節¶
　度使封鄴王入梁累拜太師兼中書令集五巻今存詩¶
　二首¶
　　　　柳¶
　妆㸃青春更有誰青春常許占先知亞夫營畔風輕處¶
<pb:KR4h0140_WYG_734-1b>¶
　元亮門前日暖時花密宛如飃六出葉繁何惜借雙眉¶
　交情别緒論多少好向仁人贈一枝¶
　　　　白菊(一作羅/隐詩)¶
　雖被風霜競欲催皎然顔色不低摧已疑素手能妆出¶
　又似金錢未染來香散自宜飄渌酒葉交仍得䕃蒼苔¶
　尋思閉户中宵見應認寒窗雪一堆¶
　　　　句¶
　樓前澹澹雲頭日簾外蕭蕭雨脚風¶
<pb:KR4h0140_WYG_734-2a>¶
　羅衮¶
羅衮字子制臨卭人大順中歷左拾遺起居郎仕梁為¶
禮部員外郎集二巻今存詩三首¶
　　　清眀登奉先城樓¶
年来年去只艱危春半堯山草尚衰四海清平耆舊見¶
五陵寒食小臣悲煙銷井邑隈樓檻雪滿川原泥酒巵¶
拭盡賈生無限涙一行歸鴈逺參差¶
　　　清眀赤水寺居¶
<pb:KR4h0140_WYG_734-2b>¶
榆火輕烟處處新旋從閑望到諸鄰浮生浮世祇多事¶
野水野花娛病身濁酒不禁雲外景碧峰猶冷寺前春¶
蓑衣毳衲誠吾黨自結村園一社貧¶
　　　贈羅隐¶
平日時風好涕流讒書雖盛一名休寰區歎屈瞻天問¶
夷貊聞詩過海求向夕便思青𤨏拜近年尋伴赤松逰¶
何當世祖從人望早以公台命卓侯(隐開平中召/拜夕郎不就)¶
　王鎔¶
<pb:KR4h0140_WYG_734-3a>¶
王鎔成徳節度使庭凑之五世孫中和中襲位梁受禅¶
封趙王後為大将張文禮所滅詩二首¶
　　　哭趙州和尚二首¶
師離㴲水動王侯心印光潜麈尾收碧落霧霾松嶺月¶
滄溟浪覆濟人舟一燈乍滅波旬喜雙眼重昏道侣愁¶
縱是了然雲外客每瞻缾几淚還流¶
佛日西傾祖印隳珠沈丹沼月沈輝影敷丈室爐烟慘¶
風起禅堂松韻微隻履乍来留化跡五天何處又逢歸¶
<pb:KR4h0140_WYG_734-3b>¶
觧空弟子絶悲喜猶自澘然對雪幃¶
　鄧洵(一作/恂)美¶
鄧洵美連州人或曰郴郡人晋天福中登第後還鄉上¶
牋周行逢署館驛廵官已而行逢疑之貶為易俗塲官¶
使盜殺之詩一首¶
　　　答同年李昉見贈次韻¶
詞塲幾度讓長鞭又向清朝賀九遷品秩雖然殊此日¶
嵗寒終不改當年馳名早已超三院侍直仍忻步八磚¶
<pb:KR4h0140_WYG_734-4a>¶
今日相逢翻自媿閑吟對酒倍澘然¶
　李京¶
李京梁貞眀六年登第詩一首¶
　　　除夜長安作(一作李/景詩)¶
長安朔風起窮巷掩雙扉新嵗眀朝是故鄉何路歸鬢¶
絲饒鏡色隟雪奪燈輝却羡秦州雁逢春盡北飛¶
　許鼎¶
許鼎梁貞眀六年登第詩二首¶
<pb:KR4h0140_WYG_734-4b>¶
　　　登嶺望¶
淼淼三江水悠悠五嶺關雁飛猶不度人去若為還¶
　　　㟧嶺四望¶
漢家仙仗在咸陽洛水東流出建章野老至今猶望幸¶
離宫秋樹獨蒼蒼¶
　王易簡¶
王易簡梁乾化中及第累官左拾遺謝職歸再召為郎¶
遷諫垣臺閣三十年歸華山十年而終詩一首¶
<pb:KR4h0140_WYG_734-5a>¶
　　　官左拾遺歸隐作(一作辭官歸/隐留詩一絶)¶
汨沒朝班媿不才誰能低折向塵埃青山得去且歸去¶
官職有来還自来¶
　朱褒¶
朱褒永嘉人善屬詩文值宼亂據州以同姓結援梁太¶
祖奏授温州刺史充靜海軍使詩一首¶
　　　悼楊氏妓琴絃¶
魂歸寥廓魄歸泉只住人間十五年昨日施僧裙帶上¶
<pb:KR4h0140_WYG_734-5b>¶
斷腸猶繫琵琶絃¶
　黄損¶
黄損字益之連州人梁龍徳二年登進士第仕南漢劉¶
龑累官尚書僕射有桂香集今存詩四首¶
　　　公子行¶
春草緑綿綿驕驂驟煖煙㣲風飄樂韻半日醉花邉打¶
鵲抛金盞招人舉玉鞭田翁與蠶婦平地看神仙¶
　　　讀史¶
<pb:KR4h0140_WYG_734-6a>¶
逐鹿走紅塵炎炎火徳新家肥生孝子國霸有餘臣帝¶
道雲龍合民心草木春須知煙閣上一半老儒真¶
　　　出山吟¶
來書初出白雲扄乍躡秋風馬走輕逺近留連分岳色¶
别離嗚咽亂泉聲休将巢許爭喧雜自共伊臯論太平¶
昨夜細㸔雲色裏進賢星座甚分眀¶
　　　書壁(蘇軾云虔州布衣賴仙芝言損未老退歸/一日忽遁去莫知所在子孫畫像事之凡)¶
　　　(三十三年乃歸書壁/上云云投筆而去)¶
<pb:KR4h0140_WYG_734-6b>¶
一别人間嵗月多歸来人事已銷磨惟有門前鑑池水¶
春風不改舊時波(與賀知章還/鄉詩多同)¶
　　　句¶
機關纔運動勝敗便相隨(以下並見/吟窗雜錄)　忽遇南遷客若¶
為西入心　往来三島近活計一嚢空　三通眀主詔¶
一片白雲心　掃地待眀月踏花迎野僧　水諳彭澤¶
濶山憶武陵深　金鐙冷光風宛轉錦袍紅潤雨霏㣲¶
　髙齊日月方為道動合乾坤始是心　傍水野禽通¶
<pb:KR4h0140_WYG_734-7a>¶
體白飣盤山菓半邊紅(見零陵/總記)　而今世上多離别莫¶
向相思樹下啼(鷓鴣詩見/古今  話)¶
　張衮¶
張衮仕梁詩六首¶
　　　梁郊祀樂章¶
　　　　慶肅¶
籩豆簠簋黍稷非馨懿兹彞器厥德惟明金石匏革以¶
和以平由此無疆期乎永寧¶
<pb:KR4h0140_WYG_734-7b>¶
　　　　慶熙¶
哲后躬享㫖酒斯陳王恭無斁嚴祀惟寅皇祖以配大¶
孝以振宜錫景福永休下民¶
　　　　慶隆¶
恭祀上帝于國之陽爵醴是荷鴻基永昌¶
　　　　慶融¶
導和氣兮襲氤氲宣皇規兮彰聖神服遐裔兮敷質文¶
格苗扈兮息煙塵¶
<pb:KR4h0140_WYG_734-8a>¶
　　　　慶休¶
大業來四夷仁風和萬國白日體無私皇天輔有德七¶
旬罪已服六月師方克偉哉帝道隆終始常作則¶
　　　　慶和¶
煙燎昇禮容徹誠感逹人神悦靈貺彰聖情結玉座寂¶
金罏歇¶
　趙光逢¶
趙光逢京兆奉天人乾符五年登進士第釋褐鳳翔推¶
<pb:KR4h0140_WYG_734-8b>¶
官入爲監察御史乾寧三年從駕幸華州拜御史中丞¶
改禮部侍郎後仕梁至宰輔封齊國公詩八首¶
　　　梁郊祀樂章¶
　　　　慶和¶
就陽位昇圜丘佩雙玉御大裘膺天命擁神休萬靈感¶
百祿遒¶
秉黄鉞建朱旗震八表清二儀帝業顯王道夷受景命¶
啟皇基¶
<pb:KR4h0140_WYG_734-9a>¶
　開九門懷百神通肹蠁接氤氲明粢薦廣樂陳奠嘉璧¶
　燎芳薪¶
　膺寳圖執左契德應天聖饗帝薦表衷荷靈惠壽萬年¶
　祚百世¶
　惟德動天有感必通秉兹一德禋於六宗欽夤寳命恭¶
　肅禮容來顧來享永穆皇風¶
　天惟佑德辟乃奉天交感斯在昭事罔愆嵗功已就王¶
　道無偏於焉報本是用告䖍¶
<pb:KR4h0140_WYG_734-9b>¶
　　　　　慶順¶
　聖皇戻止天步舒遲乾乾睿相穆穆皇儀進退必肅陟¶
　降是祇六變克協萬靈協隨¶
　　　　　慶平¶
　天命降鑒帝德惟馨享祀不忒禮容孔明奠璧布幣薦¶
　純獻精神祐以荅敷錫永寧¶
　¶
御定全唐詩巻七百三十四¶
