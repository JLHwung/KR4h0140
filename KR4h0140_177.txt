# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:41.041353
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百七十七
<pb:KR4h0140_WYG_177-1a>¶
　欽定四庫全書¶
御定全唐詩巻一百七十七¶
　　李白¶
　　　　送韓侍御之廣徳¶
　昔日繡衣何足榮今宵貰酒與君傾暫就東山賖月色¶
　酣歌一夜送泉明¶
　　　　送通禪師還南陵隠静寺¶
　我聞隠静寺山水多竒蹤巖種朗公橘門深杯渡松道¶
<pb:KR4h0140_WYG_177-1b>¶
　人制猛虎振錫還孤峰他日南陵下相期谷口逢¶
　　　　送友人¶
　青山横北郭白水遶東城此地一為別孤蓬萬里征浮¶
　雲遊子意落日故人情揮手自兹去蕭蕭班馬鳴¶
　　　　送別¶
　斗酒渭城邉壚頭醉不眠梨花千樹雪楊葉萬條煙惜¶
　別傾壺醑臨分贈馬鞭看君潁上去新月到應圓¶
　　　　江上送女道士褚三清遊南嶽¶
<pb:KR4h0140_WYG_177-2a>¶
呉江女道士頭戴蓮花巾霓衣(一作/裳)不濕雨特異陽臺¶
雲足下逺遊履凌波生素塵尋仙向南嶽應見魏夫人¶
　　　送友人入蜀¶
見說蠶叢路﨑嶇不易行山從人靣起雲傍馬頭生芳¶
樹籠秦棧春流遶蜀城升沈應已定不必問君平¶
　　　送李青歸南葉(一作/華)陽川¶
伯陽仙家子容色如青春日月祕靈洞雲霞辭世人化¶
心養精魄隠几窅天真莫作千年別歸来城郭新¶
<pb:KR4h0140_WYG_177-2b>¶
　　　送舎弟¶
吾家白額(一作/馬)駒逺別臨東道他日相思一夢君應得¶
池塘生春草¶
　　　送別得書字¶
水色南天逺舟行若在虚遷人發佳興吾子訪閒居日¶
落看歸鳥潭澄羡(一作/憐)躍魚聖朝思賈誼應䧏紫泥書¶
　　　送麴十少府¶
試發清秋興因為吳會吟碧雲斂海色流水折江心我¶
<pb:KR4h0140_WYG_177-3a>¶
有延陵劍君無陸賈金艱難此為別惆悵一何深¶
　　　送張秀才謁髙中丞(并序/)¶
　　余時繫潯陽獄中正讀留侯傳秀才張孟熊藴滅¶
　　胡之筞將之廣陵謁髙中丞余嘉子房之風感激¶
　　于斯人因作是詩以送之¶
秦帝淪玉鏡(一作六雄/滅金虎)留侯䧏氛氲感激黄石老經過¶
滄海君壯士揮金槌報讐六國聞智勇冠終古蕭陳難¶
與羣兩龍争鬭時天地動風雲酒酣(一作/縱横)舞長劍倉卒¶
<pb:KR4h0140_WYG_177-3b>¶
解漢紛宇宙初倒懸鴻溝勢將分英謀信竒絶夫子揚¶
清芬(一作夫子稱卓/絶超然繼清芬)胡月入紫微三光亂天文髙公鎮¶
淮海談笑却妖氛採爾幕中畫戡難光殊勲我無燕霜¶
感玉石俱燒焚但灑一行淚臨岐竟何云¶
　　　尋陽送弟昌峒鄱陽司馬作¶
桑落洲渚連滄江無雲煙潯陽非剡水忽見子猷船飄¶
然欲相近来遲杳若仙人乗海上月帆落湖中天一覩¶
無二諾朝懽更勝昨爾則吾恵連吾非爾康樂朱紱白¶
<pb:KR4h0140_WYG_177-4a>¶
銀章上官佐鄱陽松門拂中道石鏡迴清光揺扇及于¶
越水亭風氣凉與爾期此亭期在秋月滿時過或未来¶
兩鄉心巳斷呉山對楚岸彭蠡當中州相思定如此有¶
窮盡年愁¶
　　　餞校書叔雲¶
少年費白日歌笑矜朱顔不知忽巳老喜見春風還惜¶
別且為歡裵回桃李間看花飲美酒聽鳥臨晴山向晚¶
竹林寂無人空閉闗¶
<pb:KR4h0140_WYG_177-4b>¶
　　　送王孝廉覲省¶
彭蠡將天合姑蘇在日邉寜親候海色欲動孝廉船窈¶
窕晴江轉參差逺岫連相思無晝夜東泣似長川¶
　　　同呉王送杜秀芝赴舉入京¶
秀才何翩翩王許回也賢暫別廬江守將遊京兆天秋¶
山宜落日秀水出寒烟欲折一枝桂還来雁沼前¶
　　　洞庭醉後送絳州吕使君果(一作/杲)流澧州¶
昔別若夢中天涯忽相逢洞庭破秋月縱酒開愁容贈¶
<pb:KR4h0140_WYG_177-5a>¶
劍刻玉字延平兩蛟龍送君不盡意書及雁迴峯¶
　　　與諸公送陳郎將歸衡陽(并序/)¶
　　仲尼旅人文王明夷茍非其時聖賢低眉况僕之¶
　　不肖者而遷逐枯槁固非其宜朝心不開暮髪盡¶
　　白而登髙送逺使人増愁陳郎將義風凛然英思¶
　　逸發来下曹城之榻去邀才子之詩動清興於中¶
　　流泛素波而逕去諸公仰望不及連章祖之序慚¶
　　起予輒冠名賢之首作者嗤我乃為撫掌之資乎¶
<pb:KR4h0140_WYG_177-5b>¶
衡山蒼蒼入紫㝠下看南極老人星迴飇吹散五峰雪¶
往往飛花落洞庭氣清嶽秀有如此郎將一家拖金紫¶
門前食客亂浮雲世人皆比孟嘗君江上送行無白璧¶
臨岐惆悵若為分¶
　　　送趙判官赴黔府中丞叔幕¶
廓落青雲心交結黄金盡富貴翻相忘令人忽自哂蹭¶
蹬鬢毛斑盛時難再還巨源咄石生何事馬蹄間緑蘿¶
長不厭却欲還東山君為魯曾子拜揖髙堂裏叔繼趙¶
<pb:KR4h0140_WYG_177-6a>¶
平原偏承明主恩風霜推獨坐旌節鎮雄藩虎士秉金¶
鉞蛾眉開玉樽才髙幕下去義重林中言水宿五溪月¶
霜啼三峡猨東風春草緑江上候歸軒¶
　　　送陸判官往琵琶峽¶
水國秋風夜殊非逺別時長安如夢裏何日是歸期¶
　　　送梁四歸東平¶
玉壺挈美酒送別强為歡大火南星月長郊北路難殷¶
王期負鼎汶水起垂竿莫學東山卧參差老謝安¶
<pb:KR4h0140_WYG_177-6b>¶
　　　江夏送(一作/祖)友人¶
雪㸃翠雲裘送君黄鶴樓黄鶴振玉羽西飛帝王州鳯¶
無琅玕實何以贈逺遊裵回相顧影淚下漢江流¶
　　　送郄昻謫巴中¶
瑶草寒不死移植滄江濵東風灑雨露會入天地(一作/池)¶
春予若洞庭葉隨波送逐臣思歸未可得書此謝情人¶
　　　江夏送張丞¶
欲別心不忍臨行情更親酒傾無限月客醉㡬重春藉¶
<pb:KR4h0140_WYG_177-7a>¶
草依流水攀花贈逺人送君從此去迴首泣迷津¶
　　　賦得白鷺鷥送宋少府入三峽¶
白鷺拳一足月明秋水寒人驚逺飛去直向使君灘¶
　　　送二季之江東¶
初發强中作題詩與惠連多慚一日長不及二龍賢西¶
塞當中路南風欲進船雲峰出逺海帆影挂淸川禹穴¶
藏書地匡山種杏田此行俱有適遲爾早歸旋¶
　　　江西送友人之羅浮¶
<pb:KR4h0140_WYG_177-7b>¶
桂水分五嶺衡山朝九疑鄉闗𣺌安西流浪將何之素¶
色愁明湖秋渚晦寒姿疇昔紫芳意已過黄髪期君王¶
縱疎散雲壑借巢夷爾去之羅浮我還憩峨眉中濶道¶
萬里霞月遥相思如尋楚狂子瓊樹有芳枝¶
　　　宣州謝朓樓餞別校書叔雲(一作陪侍御/叔華登樓歌)¶
棄我去者昨日之日不可留亂我心者今日之日多煩¶
憂長風萬里送秋雁對此可以酣髙樓蓬萊文章建安¶
骨中間小謝又清發俱懷逸興壯思飛欲上靑天覽日¶
<pb:KR4h0140_WYG_177-8a>¶
月抽刀斷水水更流舉杯銷愁愁更(一作/復)愁人生(一作/男兒)¶
在世不稱意明朝散髪弄扁舟(一作舉櫂/還滄洲)¶
　　　宣城送劉副使入秦¶
君即劉越石雄豪冠當時淒清横吹曲慷慨扶風詞虎¶
嘯俟騰躍雞鳴遭亂離千金市駿馬萬里逐王師結交¶
樓煩將侍從羽林兒統兵捍吳越豺虎不敢窺大勲竟¶
莫叙已過秋風吹秉鉞有季公凛然負英姿寄深且戎¶
幕望重必台司感激一然諾縱横兩無疑伏奏歸北闕¶
<pb:KR4h0140_WYG_177-8b>¶
鳴騶忽西馳列將咸出祖英寮惜分離斗酒滿四筵歌¶
嘯宛溪湄君攜東山妓我詠北門詩貴賤交不易恐傷¶
中園葵昔贈紫騮駒今傾白玉巵同歡萬斛酒未足解¶
相思此別又千里(一作此外/別千里)秦吳𣺌天涯月明闗山苦¶
水劇隴頭悲借問㡬時還春風入黄池無令長相憶折¶
斷緑楊枝¶
　　　涇川送族弟錞¶
涇川三百里若耶羞見之錦石照碧山兩邉白鷺鷥佳¶
<pb:KR4h0140_WYG_177-9a>¶
境千萬曲客行無歇時上有琴髙水下有陵陽祠仙人¶
不見我明月空相知問我何事来盧敖結幽期蓬山振¶
雄筆繡服揮清詞江湖發秀色草木含榮滋置酒送恵¶
連吾家稱白眉愧無海嶠作敢闕河梁詩見爾復㡬朝¶
俄然告將離中流漾彩鷁列岸叢金羈歎息蒼梧鳯分¶
棲瓊樹枝清晨各飛去飄落天南垂望極落日盡秋深¶
暝猨悲寄情與流水但有長相思¶
　　　五松山送殷淑¶
<pb:KR4h0140_WYG_177-9b>¶
秀色發江左風流奈若何仲文了不還獨立揚清波載¶
酒五松山穨然白雲歌中天度落月萬里遥相過撫酒¶
惜此月流光畏蹉跎明日別離去連峰鬱嵯峨¶
　　　送崔氏昆季之金陵(一作秋夜崔八/丈水亭送別)¶
放(一作/吳)歌倚東樓行子期曉發秋風渡江来吹落山上¶
月主人出美酒滅燭延清光二崔向金陵安得不盡觴¶
水客弄歸櫂雲帆卷輕霜扁舟敬亭下五兩先飄揚峡¶
石入水花碧流日更長思君無嵗月西笑阻河梁¶
<pb:KR4h0140_WYG_177-10a>¶
　　　　登黄山凌歊臺送族弟溧陽尉濟充泛舟赴華¶
　　　　隂(得齊/字)¶
　鸞乃鳯之族翺翔紫雲霓文章輝五色雙在瓊樹棲一¶
　朝各飛去鳯與鸞俱啼炎赫五月中朱曦爍河堤爾從¶
　泛舟役使我心魂悽秦地無碧草南雲喧鼓鼙君王減¶
　玉膳早起思鳴雞漕引救闗輔疲人免塗泥宰相作霖¶
　雨農夫得耕犂静者伏草間羣才滿金閨空手無壯士¶
　窮居使人低送君登黄山長嘯倚(一作/上)天梯小舟若鳧¶
<pb:KR4h0140_WYG_177-10b>¶
　鴈大舟若鯨鯢開帆散長風舒卷與雲齊日入牛渚晦¶
　蒼然夕煙迷相思定(一作/在)何許(一作/所)杳在洛陽西¶
　　　　送儲邕之武昌¶
　黄鶴西(一作/髙)樓月長江萬里情春風三十度空憶武昌¶
　城送爾難為別銜杯惜未傾湖連張樂地山逐泛舟行¶
　諾為楚人重詩傳謝朓清滄浪吾有曲寄入櫂歌聲¶
　¶
御定全唐詩巻一百七十七¶
