# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:09.869032
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百八十九
<pb:KR4h0140_WYG_889-1a>¶
　欽定四庫全書¶
御定全唐詩巻八百八十九¶
　　　詞(唐人樂府元用律絶等詩雜和聲歌之其幷和/聲作實字長短其句以就曲拍者為塡詞開元)¶
　　　(天寶肇其端元和太和衍其流大中咸通以後迄/於南唐二蜀尤家工户習以盡其變凡有五音二)¶
　　　(十八調各有分/屬今皆失傳)¶
　　明皇帝¶
　　　　好時光¶
　寶髻偏宜宮様蓮臉嫩體紅香睂黛不須張敞畫天敎¶
<pb:KR4h0140_WYG_889-1b>¶
　入鬢長　莫倚傾國貌嫁取箇有情郎彼此當年少莫¶
　負好時光¶
　　昭宗皇帝¶
　　　　巫山一段雲¶
　縹緲雲間質盈盈波上身袖羅斜舉動埃塵明豔不勝¶
　春　翠鬢晩妝煙重寂寂陽臺一夢氷眸蓮臉見長新¶
　巫峽更何人¶
　蝶舞棃園雪鶯啼柳帶煙小池殘日豔陽天苧蘿山又¶
<pb:KR4h0140_WYG_889-2a>¶
山　青鳥不来愁絶忍看鴛鴦雙結春風一等少年心¶
閒情恨不禁¶
　　　菩薩蠻(一名子夜歌一名巫山/一片雲一名重疊金)¶
登樓遥望秦宮殿茫茫只見雙飛燕渭水一條流千山¶
與萬丘　逺煙籠碧樹陌上行人去安得有英雄迎歸¶
大内中(一作何處是英/雄迎儂歸故宮)¶
飄飄且在三峰下秋風徃徃堪霑灑腸斷憶仙宮朦朧¶
煙霧中　思夢時時睡不語長如醉早晩是歸期蒼¶
<pb:KR4h0140_WYG_889-2b>¶
穹知不知¶
　後唐莊宗(名存朂在位四年諡/曰光聖神閔詞四首)¶
　　　一葉落¶
一葉落搴朱箔此時景物正蕭索畫樓月影寒西風吹¶
羅幕吹羅幕徃事思量著¶
　　　如夢令(一名憶仙姿一名/宴桃源一名比梅)¶
曾宴桃源深洞一曲清歌舞鳳長記别伊時和淚出門¶
相送如夢如夢殘月落花煙重¶
<pb:KR4h0140_WYG_889-3a>¶
　　　陽臺夢¶
薄羅衫子金泥縫困纖腰怯銖衣重笑迎移歩小蘭叢¶
嚲金翹玉鳳　嬌多情脈脈羞把同心撚弄楚天雲雨¶
却相和又入陽臺夢¶
　　　歌頭¶
賞芳春暖風飄箔鶯啼綠樹輕煙籠晩閣杏桃紅開緐¶
萼靈和殿禁柳千行斜金絲絡夏雲多竒峯如削紈扇¶
動微涼&KR0127;綃薄梅雨霽火雲爍臨水檻永日逃緐暑泛¶
<pb:KR4h0140_WYG_889-3b>¶
觥酌　露華濃冷髙梧彫萬葉一霎晩風蟬聲新雨歇¶
惜惜此光隂如流水東籬菊殘時歎蕭索緐隂積嵗時¶
暮景難留不覺朱顔失却好容光且且須呼賔友西園¶
長宵讌雲謡歌皓齒且行樂¶
　南唐嗣主李璟¶
　　浣溪沙(一作浣紗溪/一名小庭花)¶
風壓輕雲貼水飛乍晴池舘燕争泥沈郎多病不勝衣¶
　沙上未聞鴻雁信竹間時聼鷓鴣啼此情惟有落花¶
<pb:KR4h0140_WYG_889-4a>¶
知¶
　　　攤破浣溪沙(一名山/花子)¶
菡萏香銷翠葉殘西風愁起緑波間還與韶光共顦顇¶
不堪㸔　細雨夢回雞塞逺小樓吹徹玉笙寒多少淚¶
珠何限恨倚闌干¶
手巻眞珠上玉鈎依前春恨瑣重樓風裏落花誰是主¶
思悠悠　青鳥不傳雲外信丁香空結雨中愁回首綠¶
波三峽暮接天流¶
<pb:KR4h0140_WYG_889-4b>¶
　後主煜¶
　　　漁父(一名漁/歌子)¶
浪花有意千里雪桃花無言一隊春一壺酒一竿身快¶
活如儂有㡬人¶
一櫂春風一葉舟一綸繭縷一輕鉤花滿渚酒滿甌萬¶
頃波中得自由¶
　　　憶江南(一名望江南一名夢江南一名江南好/一名夢江口一名望江梅一名歸塞北)¶
　　　(一名謝秋娘/一名春去也)¶
<pb:KR4h0140_WYG_889-5a>¶
多少恨昨夜夢魂中還似舊時遊上苑車如流水馬如¶
龍花月正春風¶
多少淚霑袖復横頤心事莫將和淚滴鳳笙休向月明¶
吹膓斷更何疑¶
閒夢遠南國正芳春船上管絃江面綠滿城飛絮混輕¶
塵愁殺看花人¶
閒夢逺南國正清秋千里江山寒色暮蘆花深處泊孤¶
舟笛在月明樓¶
<pb:KR4h0140_WYG_889-5b>¶
　　　擣練子(一名深/院月)¶
深院静小庭空斷續寒砧斷續風無柰夜長人不寐數¶
聲和月到簾櫳¶
雲鬟亂晩妝殘帶恨睂兒逺岫攅斜托香顋春筍嬾為¶
誰和淚倚闌干¶
　　　相見歡(一名烏夜啼一名上西樓一名西樓子/一名月上瓜洲一名秋夜月一名憶真)¶
　　　(妃/)¶
林花謝了春紅太悤悤無柰朝来寒雨晩来風　胭脂¶
<pb:KR4h0140_WYG_889-6a>¶
淚相留醉㡬時重自是人生長恨水長東¶
無言獨上西樓月如鉤寂寞梧桐深院鎻清秋　翦不¶
斷理還亂是離愁别是一般滋味在心頭¶
　　　長相思(一名雙紅豆一名山/漸青一名憶多姣)¶
一重山兩重山山逺天髙烟水寒相思楓葉丹　菊花¶
開菊花殘塞雁髙飛人未還一簾風月閑¶
雲一緺玉一梭澹澹衫兒薄薄羅輕顰雙黛螺　秋風¶
多雨如和簾外芭蕉三兩窠夜長人柰何¶
<pb:KR4h0140_WYG_889-6b>¶
　　　浣溪沙¶
紅日已髙三丈透金爐次第添香獸紅錦地衣隨歩皺¶
　佳人舞㸃金釵溜酒惡時拈花蕊齅别殿遥聞簫鼓¶
奏¶
轉燭飄蓬一夢歸欲尋陳迹悵人非天教心願與身違¶
　待月池臺空逝水䕃花樓閣漫斜暉登臨不惜更霑¶
衣¶
　　　采桑子(一名醜奴兒一名羅/敷媚一名羅敷艷歌)¶
<pb:KR4h0140_WYG_889-7a>¶
轆轤金井梧桐晩㡬樹驚秋晝雨如愁百尺蝦須上玉¶
鉤　瓊窗春斷雙蛾皺回首邊頭欲寄鱗游九曲寒波¶
不泝流¶
亭前春逐紅英盡舞態徘徊細雨霏微不放雙睂時暫¶
開　綠窗冷静芳音斷香印成灰可柰情懷欲睡朦朧¶
入夢来¶
　　　菩薩蠻¶
花明月暗籠輕霧今宵好向郎邊去剗韤歩香階手提¶
<pb:KR4h0140_WYG_889-7b>¶
金縷鞋　畫堂南畔見一晌偎人顫奴為出来難教君¶
恣意憐¶
蓬莱院閉天台女畫堂晝寢無人語抛枕翠雲光繡衣¶
聞異香　潛来珠鎻動驚覺鴛鴦夢慢臉笑盈盈相看¶
無限情¶
銅簧韻脆鏘寒竹新聲慢奏移纖玉眼色暗相鉤秋波¶
横欲流　雨雲深繡户来便諧衷素宴罷又成空夢迷¶
春睡中¶
<pb:KR4h0140_WYG_889-8a>¶
人生愁恨何能免消魂獨我情何限故國夢重歸覺来¶
雙淚垂　髙樓誰與上長記秋晴望徃事已成空還如¶
一夢中¶
　　　清平樂(一名憶/蘿月)¶
别来春半觸目愁腸斷砌下落梅如雪亂拂了一身還¶
滿　雁来音信無憑路遥歸夢難成離恨却如春草更¶
行更逺還生¶
　　　喜遷鶯(一名鶴沖天/一名燕歸来)¶
<pb:KR4h0140_WYG_889-8b>¶
曉月墜宿雲㣲無語枕頻欹夢回芳草思依依天逺雁¶
聲稀　啼鶯散餘花亂寂寞畫堂深院片紅休埽儘從¶
伊留待舞人歸¶
　　　阮郎歸(一名醉桃源/一名碧桃春)¶
東風吹水日銜山春来長是閑落花狼藉酒闌珊笙歌¶
醉夢間　春睡覺晚妝殘無人整翠鬟留連光景惜朱¶
顔黄昏獨倚闌¶
　　　錦堂春(一名烏/夜啼)¶
<pb:KR4h0140_WYG_889-9a>¶
昨夜風兼雨簾幃颯颯秋聲燭殘漏滴頻欹枕起坐不¶
能平　世事漫隨流水算来一夢浮生醉鄉路穩宜頻¶
到此外不堪行¶
　　　應天長¶
一鉤初月臨妝鏡蟬鬢鳳釵慵不整重簾静層樓逈惆¶
悵落花風不定　柳堤芳草徑夢斷轆轤金井昨夜更¶
闌酒醒春愁過却病¶
　　　望逺行¶
<pb:KR4h0140_WYG_889-9b>¶
碧砌花光照眼明朱扉長日鎮長扃餘寒欲去夢難成¶
爐香煙冷自亭亭　遼陽月秣陵砧不傳消息但傳情¶
黄金臺下忽然驚征人歸日二毛生¶
　　　浪淘沙(一名賣/花聲)¶
簾外雨潺潺春意闌珊羅衾不耐五更寒夢裏不知身¶
是客一晌貪歡　獨自暮凭闌無限江山别時容易見¶
時難流水落花春去也天上人間¶
徃事只堪哀對景難排秋風庭院蘚侵堦一桁珠簾閑¶
<pb:KR4h0140_WYG_889-10a>¶
不巻終日誰来　金劒已沉埋壯氣蒿莱晩凉天浄月¶
華開想得玉樓瑶殿影空照秦淮¶
　　　木蘭花(一名玉樓春一名春/曉曲一名惜春容)¶
晩妝初了明肌雪春殿嬪娥魚貫列鳳簫聲斷水雲閒¶
重按霓裳歌徧徹　臨風誰更飄香屑醉拍闌干情未¶
切歸時休放燭花紅待蹋馬蹄清夜月¶
　　　虞美人¶
風回小院庭蕪綠柳眼春相續凭欄半日獨無言依舊¶
<pb:KR4h0140_WYG_889-10b>¶
竹聲新月似當年　笙歌未散尊罍在池面冰初解燭¶
明香暗畫樓深滿鬢清霜殘雪思難禁¶
春花秋月何時了徃事知多少小樓昨夜又東風故國¶
不堪回首月明中　雕闌玉砌應猶在只是朱顔改問¶
君能有㡬多愁恰似一江春水向東流¶
　　　一斛珠(一名醉/落魄)¶
晩妝初過沈檀輕注些兒箇向人㣲露丁香顆一曲清¶
歌暫引櫻桃破　羅袖裛殘殷色可杯深旋被香醪涴¶
<pb:KR4h0140_WYG_889-11a>¶
繡牀斜凭嬌無那爛嚼紅茸笑向檀郎唾¶
　　　臨江仙¶
櫻桃落盡春歸去蝶飜輕粉雙飛子規啼月小樓西玉¶
鉤羅幕惆悵暮煙垂　别巷寂寥人散後望殘煙草低¶
迷爐香閑嫋鳳皇兒空持羅帯回首恨依依¶
　　　蝶戀花(一名一蘿金一名黄金縷一名明月生/南浦一名鳳棲梧一名鵲蹋枝一名巻)¶
　　　(珠簾一名/魚水同歡)¶
遥夜亭臯間信歩纔過清明漸覺傷春暮數㸃雨聲風¶
<pb:KR4h0140_WYG_889-11b>¶
約住朦朧澹月雲来去　桃李依依香暗度誰在鞦韆¶
笑裏輕輕語一片芳心千萬緒人間沒箇安排處¶
　　　破陣子(一名十/拍子)¶
四十年来家國三千里地山河鳳闕龍樓連霄漢玉樹¶
瓊枝作煙蘿㡬曽識干戈　一旦歸為臣虜沈腰潘鬢¶
銷磨最是蒼黄辭廟日敎坊獨奏别離歌垂淚對宮娥¶
　蜀主王衍¶
　　　醉妝詞¶
<pb:KR4h0140_WYG_889-12a>¶
　者邊走那邊走只是尋花柳那邊走者邊走莫厭金杯¶
　酒¶
　　　　甘州曲¶
　畫羅帬能解束稱腰身柳睂桃臉不勝春薄媚足精神¶
　可惜淪落在風塵¶
　　後蜀主孟㫤¶
　　　　木蘭花¶
　冰肌玉骨清無汗水殿風来暗香滿繡簾一㸃月窺人¶
<pb:KR4h0140_WYG_889-12b>¶
　欹枕釵横雲鬢亂　起来瓊户啓無聲時見疎星渡河¶
　漢屈指西風㡬時来只恐流年暗中換(蘓軾洞仙歌/即櫽括此詞)¶
　¶
　¶
　¶
　¶
　¶
御定全唐詩卷八百八十九¶
