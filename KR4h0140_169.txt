# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:40.857592
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百六十九
<pb:KR4h0140_WYG_169-1a>¶
　欽定四庫全書¶
御定全唐詩巻一百六十九¶
　　李白¶
　　　　秋日鍊藥院鑷白髮贈元六兄林宗¶
　木落識嵗秋瓶氷知天寒桂枝日已緑拂雪凌雲端弱¶
　齡接光景矯翼攀鴻鸞投分三十載榮枯同所歡長吁¶
　望青雲鑷白坐相㸔秋顔入曉鏡壯髪凋危冠窮與鮑¶
　生賈饑從漂母餐時来極天人道在豈吟嘆樂毅方適¶
<pb:KR4h0140_WYG_169-1b>¶
　趙蘇秦初說韓卷舒固在我何事空摧殘¶
　　　　書情贈蔡舎人雄¶
　嘗髙謝太傅(一作甞聞/謝安石)擕妓東山門楚舞醉碧雲吳歌¶
　斷淸猿蹔因蒼生起談笑安黎元余亦愛此人丹霄冀¶
　飛飜遭逢聖明主敢進興亡言(一本此下有娥睂積讒/妬魚目嗤璵璠二句)¶
　白璧竟何辜(一作本/無瑕)青蠅遂成寃一朝去京國十載客¶
　梁園猛犬吠九闗殺人憤精魂皇穹雪寃枉白日開氛¶
　昏泰階得䕫龍桃李滿中原倒海索明月凌山採芳蓀¶
<pb:KR4h0140_WYG_169-2a>¶
媿無横草功虛負雨露恩跡謝雲臺閣心隨天馬轅夫¶
子王佐才而今復誰論層飇振六翮不日思騰騫我縱¶
五湖櫂煙濤恣崩奔夢釣子陵湍英風(一作/芬)緬猶存彼¶
(一作/徒)希客星隠弱植不足援千里一廻首萬里一長歌¶
黄鶴不復来清風愁柰何舟浮瀟湘月山倒洞庭波投¶
汨笑古人臨濠得天和閒時田畝中搔背牧鷄鵞別離¶
解相訪應在武陵多¶
　　　憶襄陽舊遊贈馬少府巨¶
<pb:KR4h0140_WYG_169-2b>¶
昔為大堤客曾上山公樓開牕碧嶂滿拂鏡滄江流髙¶
冠佩雄劒長揖韓荆州此地别夫子今来思舊遊朱顔¶
君未老白髪我先秋壯志恐蹉跎功名若雲浮歸心結¶
逺夢落日懸春愁空思羊叔子墮淚峴山頭(一作何時/共携手便)¶
(醉峴/山頭)¶
　　　對雪獻從兄虞城宰¶
昨夜梁園裏弟寒兄不知庭前㸔玉樹腸斷憶連枝¶
　　　訪道安陵遇蓋還為余造真籙臨別留贈¶
<pb:KR4h0140_WYG_169-3a>¶
清水見白石仙人識青童安陵蓋夫子十嵗與天通懸¶
河與㣲言談論安可窮能令二千石撫背驚神聰揮毫¶
贈新詩髙價掩山東至今平原客感激慕清風學道北¶
海仙傳書蘂珠宫丹田了玉闕白日思雲空為我草真¶
籙天人慙妙工七元洞豁落八角輝星虹三災蕩璿璣¶
蛟龍翼微躬舉手謝天地虛無齊始終黄金滿髙堂荅¶
荷難克充下笑世上士沉魂北羅酆昔日萬乗墳今成¶
一科蓬贈言若可重實此䡖華嵩¶
<pb:KR4h0140_WYG_169-3b>¶
　　　贈崔郎中宗之(時謫官/金陵)¶
胡雁拂海翼翺翔鳴素秋驚雲辭沙朔飄蕩迷河洲有¶
如飛蓬人去逐萬里遊登髙望浮雲彷彿如舊丘日從¶
海傍沒水向天邉流長嘯倚孤劔目極心悠悠嵗晏歸¶
去来富貴安可求仲尼七十說歴聘莫見收魯連逃千¶
金珪組豈可酬時哉茍不會草木為我儔希君同携手¶
長往南山幽¶
　　　贈崔諮議¶
<pb:KR4h0140_WYG_169-4a>¶
綠驥本天馬素非伏櫪駒長嘶向清風倐忽凌九區何¶
言西北至却走東南隅世道有飜覆前期難豫圗希君¶
一翦拂猶可騁中衢¶
　　　贈昇州王使君忠臣¶
六代帝王國三吳佳麗城賢人當重寄天子借髙名巨¶
海一邉靜長江萬里清應須救趙筞未肯棄侯嬴¶
　　　贈别從甥髙五¶
魚目髙泰山不如一璵璠賢甥即明月聲價動天門能¶
<pb:KR4h0140_WYG_169-4b>¶
成吾宅相不減魏陽元自顧寡籌畧功名安所存五木¶
思一擲如繩繫竆猨櫪中駿馬空堂上醉人喧黄金乆¶
已罄為報故交恩聞君隴西行使我驚心魂與爾共飄¶
颻雲天各飛飜江水流或巻此心難具論貧家(一作/居)羞¶
好客語拙覺辭繁三朝空錯莫對飯(一作/飲)却慚寃自笑¶
我非夫生事多契闊蓄積萬古憤向誰得開豁天地一¶
浮雲此身乃毫末忽見無端倪太虛可包括去去何足¶
道臨岐空復愁肝膽不楚越山河亦衾裯雲龍若相從¶
<pb:KR4h0140_WYG_169-5a>¶
明主㑹見收成功解(一作/若)相訪溪(一作/緑)水桃花流¶
　　　贈裵司馬¶
翡翠黄金縷繡成歌舞衣若無雲間月誰可比光輝秀¶
色一如此多為衆女譏君㤙移昔愛失寵秋風歸愁苦¶
不窺隣泣上流黄機天寒素手冷夜長燭復微十日不¶
滿匹鬢蓬亂若絲猶是可憐人容華世中稀向君發皓¶
齒顧我莫相違¶
　　　叙舊贈江陽宰陸調¶
<pb:KR4h0140_WYG_169-5b>¶
泰伯讓天下仲雍揚波濤清風蕩萬古跡與星辰髙開¶
吳食東溟陸氏世英髦多君秉古節嶽立冠人曹風流¶
少年時京洛事逰遨腰間延陵劔玉帶明珠袍我昔鬬¶
雞徒連延五陵豪邀遮相組織呵嚇来煎熬君開萬叢¶
人鞍馬皆辟易告急清憲臺脫余北門厄間宰江陽邑¶
翦棘樹蘭芳城門何肅穆五月飛秋霜好鳥集珍木髙¶
才列華堂時從府中歸絲管儼成行但苦隔逺道無由¶
共銜觴江北荷花開江南楊梅熟正好飲酒時懐賢在¶
<pb:KR4h0140_WYG_169-6a>¶
心目掛席拾海月乘風下長川多沽新豐醁滿載剡溪¶
船中途不遇人直到爾門前大笑同一醉取樂平生年¶
(一本作太伯讓天下仲雍揚波濤清風蕩萬古跡與星/辰髙開吳食東溟陸氏世英髦夫子特峻秀岳立冠人)¶
(曹風流少年時京洛事逰遨驂驔紅陽燕玉劒明珠袍/一諾許他人千金雙錯刀滿堂青雲士望美期丹霄我)¶
(昔北門厄摧如一枝蒿有虎挟雞徒連延五陵豪邀遮/来組織呵嚇相煎熬君披萬人叢脫我如貔牢此耻竟)¶
(未刷且食綏山桃非天雨文章所祖託風騷蒼蓬老壯/髪長筞未逢遭別君㡬何時君無相思否鳴琴坐髙樓)¶
(渌水浄忩牖政成聞雅頌人吏皆拱手投刃有餘地廻/車攝江陽錯雜非易理先威挫豪強城門何肅穆五月)¶
(飛秋霜好鳥集珍木髙才列華堂時從府中歸絲管儼/成行但苦隔逺道無由共銜觴江北荷花開江南楊梅)¶
<pb:KR4h0140_WYG_169-6b>¶
(鮮挂席拾海月乗風下長川多沽新豐醁滿載剡溪船/中途不遇人直到爾門前大笑同一醉取樂平生年)¶
　　　贈從孫義興宰銘¶
天子思茂宰天枝得英才朗然清秋月獨出映呉臺落¶
筆生綺繡操刀振風雷蠖屈雖百里鵬騫望三台退食¶
無外事琴堂向山開緑水寂以閒白雲有時来河陽富¶
竒藻彭澤縱名杯所恨不見之猶如仰昭回元惡昔滔¶
天疲人散幽草驚川無活鱗舉邑罕遺老誓雪會稽耻¶
將奔宛陵道亞相素所重投刃應桑林獨坐傷激揚神¶
<pb:KR4h0140_WYG_169-7a>¶
融一開襟絃歌欣冄理和樂醉人心蠧政除害馬傾巢¶
有歸禽壺漿候君来聚舞共謳吟農人棄蓑笠蠶女墮¶
纓簪歡笑相拜賀則知惠愛深(亞相李公重之以能政/中丞李公免罷以移官)¶
歴職吾所聞稱賢爾為㝡化洽一邦上名馳三江外峻¶
節貫雲霄通方堪逺大能文變風俗好客留軒葢他日¶
一来遊因之嚴光瀨¶
　　　草創大還贈桞官廸¶
天地為槖籥周流行太易造化合元符交媾騰精魄自¶
<pb:KR4h0140_WYG_169-7b>¶
然成妙用孰知其指的羅絡四季間綿微無一隙日月¶
更出沒雙光豈云隻姹女乗河車黄金充轅軛執樞相¶
管轄摧伏傷羽翮朱鳥張炎威白虎守本宅相煎成苦¶
老消鑠凝津液髣髴明窗塵死灰同至寂𢷬(一作/鑄)冶入¶
赤色十二周律厯赫然稱大還與道本無隔白日可撫¶
弄清都在咫尺北酆落死名南斗上生籍抑予是何者¶
身在方士格才術信縱横世途自輕擲吾求仙棄俗君¶
曉損勝益不向金闕逰思為玉皇客鸞車速風電龍騎¶
<pb:KR4h0140_WYG_169-8a>¶
無鞭策一舉上九天相攜同所適¶
　　　贈崔司户文昆季¶
雙珠出海底俱是連城珍明月兩特逹餘輝傍照人英¶
聲振名都髙價動殊鄰豈伊箕山故特以風期親惟昔¶
不自媒擔簦西入秦攀龍九天上忝列嵗星臣布衣侍¶
丹墀宻勿草絲綸才微惠渥重䜛巧生緇磷一去已十¶
載今来復盈旬清霜入曉鬢白露生衣巾側見綠水亭¶
開門列華茵千金散義士四坐無凡賔欲折月中桂持¶
<pb:KR4h0140_WYG_169-8b>¶
(一作/特)為寒者薪路傍已竊笑天路將何因垂㤙儻丘山¶
報徳有微身¶
　　　贈溧陽宋少府陟¶
李斯未相秦且逐東門兔宋玉事襄王能為髙唐賦常¶
聞綠水曲忽此相逄遇掃灑青天開豁然披雲霧葳蕤¶
紫鸞鳥巢在崐山樹驚風西北吹飛落南溟去早懐經¶
濟策特受龍顔顧白玉棲青蠅君臣忽行路人生感分¶
義貴欲呈丹素何日清中原相期廓天歩¶
<pb:KR4h0140_WYG_169-9a>¶
　　　戲贈鄭溧陽¶
陶令日日醉不知五栁春素琴本無絃漉酒用葛巾清¶
風北牕下自謂羲皇人何時到栗里一見平生親¶
　　　贈僧崖公¶
昔在朗陵東學禪白眉空大地了鏡徹廻旋寄輪風攬¶
彼造化力持為我神通晩謁泰山君親見日沒雲中夜¶
臥山月(一作夜卧/雪上月)拂衣逃人羣授余金仙道曠刼未始¶
聞㝠機發天光獨朗謝垢氛虛舟不繫物觀化遊江濆¶
<pb:KR4h0140_WYG_169-9b>¶
江濆遇同聲道崖乃僧英說法動海嶽遊方化公卿手¶
秉玉塵尾如豋白樓亭微言注百川亹亹信可聼一風¶
鼓羣有萬籟各自鳴啓閉入牕牖託宿掣雷霆自言歴¶
天台搏壁躡翠屛凌兢石橋去恍惚入青㝠昔往今来¶
歸絶景無不絰何日更擕手乗杯向蓬瀛¶
　　　遊溧陽北湖亭望瓦屋山懷古贈同旅(一作贈/孟浩然)¶
朝登北湖亭遥望瓦屋山天清白露下始覺秋風還遊¶
子託主人仰觀眉睫間目色送飛鴻邈然不可攀長吁¶
<pb:KR4h0140_WYG_169-10a>¶
相勸勉何事来吳闗聞有貞義女振竆溧水灣清光了¶
在眼白日如披顔髙墳五六墩崒兀棲猛虎遺跡翳九¶
泉芳名動千古子胥昔乞食此女傾壺漿運開展宿憤¶
入楚鞭平王凛冽天地間聞名若懷霜壯夫或未達十¶
歩九太行與君拂衣去萬里同翺翔¶
　　　醉後贈從甥髙鎮¶
馬上相逢揖馬鞭客中相見客中憐欲邀擊筑悲歌飲¶
正值傾家無酒錢江東風光不借人枉殺落花空自春¶
<pb:KR4h0140_WYG_169-10b>¶
黄金逐手快意盡昨日破産今朝貧丈夫何事空嘯傲¶
不如燒却頭上巾君為進士不得進我被秋霜生旅鬢¶
時清不及英豪人三尺童兒重亷藺匣中盤劒装䱜(音/鵲)¶
(又音/錯)魚閒在腰間未用渠且將換酒與君醉醉歸託宿¶
吳専諸¶
　　　贈秋浦栁少府¶
秋浦舊蕭索公庭人吏稀因君樹桃李此地忽芳菲揺¶
筆望白雲開簾當翠微時来引山月縱酒酣清暉而我¶
<pb:KR4h0140_WYG_169-11a>¶
　愛夫子淹留未忍歸¶
　　　　贈崔秋浦三首¶
　吾愛崔秋浦宛然陶令風門前五楊桞井上二梧桐山¶
　鳥下㕔事簷花落酒中懷君未忍去惆悵意無窮¶
　崔令學陶令北牕常晝眠抱琴時弄月取意任無絃見¶
　客但傾酒為官不愛錢東臯春事起種黍早歸田(一作/東臯)¶
　(多種黍勸/爾早耕田)¶
　河陽花作縣秋浦玉為人地逐名賢好風隨恵化春水¶
<pb:KR4h0140_WYG_169-11b>¶
　從天漢落山逼畫屛新應念金門客投沙弔楚臣¶
　　　　望九華贈青陽韋仲堪¶
　昔在九江上遥望九華峰天河掛緑水秀出九芙蓉我¶
　欲一揮手誰人可相從君為東道主於此臥雲松¶
　¶
　¶
　¶
御定全唐詩巻一百六十九¶
