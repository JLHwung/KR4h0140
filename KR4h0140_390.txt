# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.094489
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百九十
<pb:KR4h0140_WYG_390-1a>¶
　欽定四庫全書¶
御定全唐詩巻三百九十¶
　　李賀¶
　李賀字長吉系岀鄭王後七嵗能辭章韓愈皇甫湜始¶
　聞未信過其家使賀賦詩援筆輙就自目曰髙軒過二¶
　人大驚自是有名賀每旦日岀騎弱馬從小奚奴背古¶
　錦囊遇所得書投囊中及暮歸足成之率為常以父名¶
　晉肅不肎舉進士詩尚奇詭絶去畦徑當時無能效者¶
<pb:KR4h0140_WYG_390-1b>¶
　樂府數十篇雲韶諸工皆合之弦管仕為協律郎卒年¶
　二十七詩四卷外集一卷今編詩五卷¶
　　　　李憑箜篌引¶
　吴絲蜀桐張髙秋空白(一作/山)凝雲頽不流江娥啼竹素¶
　女愁李憑中國彈箜篌崑山玉碎鳳皇呌芙蓉泣露香¶
　蘭笑十二門前融冷光二十三絲動紫皇女媧鍊石補¶
　天處石破天驚逗秋雨夢入坤(一作/神)山教神嫗老魚跳¶
　波瘦蛟舞吴質不眠倚桂樹露脚斜飛溼寒兎¶
<pb:KR4h0140_WYG_390-2a>¶
　　　殘絲曲¶
垂楊葉老鶯哺兒殘絲欲斷黄蜂歸綠鬢年少(一作/少年)金¶
釵客縹粉壺中沈琥珀花臺欲暮春辭去落花起作廻¶
風舞榆荚相催不知數沈郎青錢夾城路¶
　　　還自㑹稽歌(并序/)¶
　　庾肩吾於梁時嘗作宫體謡引以應和皇子及國¶
　　世(一作/勢)淪敗肩吾先潛難㑹稽後始還家僕意其¶
　　必有遺文今無得焉故作還自㑹稽歌以補其悲¶
<pb:KR4h0140_WYG_390-2b>¶
野粉椒壁黄溼螢(一作/蛩)滿梁殿臺城應教人秋衾夢銅¶
輦吴霜㸃歸鬢身與塘蒲晚脈脈辭金魚羈臣守迍賤¶
　　　出城寄權璩楊敬之¶
草暖雲昏萬里春宫花拂面送行人自言漢劒當飛去¶
何事還車載病身¶
　　　示弟¶
別弟三年後還家一(一作/十)日餘醁醽今夕酒緗帙去時¶
書病骨猶(一作/獨)能在人間底事無何須問牛馬抛擲任¶
<pb:KR4h0140_WYG_390-3a>¶
梟盧¶
　　　竹¶
入水文光動抽空綠影春露華生(一作/垂)筍逕苔色拂霜¶
根織可承香汗裁堪釣錦鱗三梁曽入用一節奉王孫¶
　　　同沈駙馬賦得御溝水¶
入苑白泱泱宫人正靨黄遶堤龍骨冷拂岸鴨頭香別¶
館驚殘夢停杯泛小觴幸因流浪處暫得見何郎¶
　　　始為奉禮憶昌谷山居¶
<pb:KR4h0140_WYG_390-3b>¶
掃斷馬蹄痕衙廻自閉門長鎗江米熟小樹棗花春向¶
壁懸如意當簾閲角巾犬書曽去洛鶴病悔逰秦土甑¶
封茶葉山盃鎖竹根不知船上月誰櫂滿溪雲¶
　　　七夕¶
別浦今朝暗羅帷午夜愁鵲辭穿線月花入曝衣樓天¶
上分金鏡人間望玉鉤錢塘蘇小小更(一作/又)值一年秋¶
　　　過華清宫¶
春月夜啼鴉宫簾隔御花雲生朱絡暗石斷紫錢斜玉¶
<pb:KR4h0140_WYG_390-4a>¶
椀盛殘露銀燈㸃舊紗蜀王無近信泉上有芹芽¶
　　　送沈亞之歌(并序/)¶
　　文人沈亞之元和七年以書不中第返歸于吴江¶
　　吾悲其行無錢酒以勞又感沈之勤請乃歌一解¶
　　以勞之¶
吴興才人怨春風桃花滿陌千里紅紫絲竹斷驄馬小¶
家住錢塘東復東白藤交穿織書笈短筞齊裁如梵夾¶
雄光寳礦獻春卿烟底驀波乗一葉春卿拾材白日下¶
<pb:KR4h0140_WYG_390-4b>¶
擲置黄金解龍馬携笈歸江(一作/家)重入門勞勞誰是憐¶
君者吾聞壮夫重心骨古人三走無摧捽請君待旦事¶
長鞭他日還轅及秋律¶
　　　詠懐二首¶
長卿懐茂陵綠草垂石井彈琴看文君春風吹鬢影梁¶
王與武帝棄之如斷梗惟留一簡書金泥泰山頂¶
日夕著(一作/看)書罷驚霜落素絲鏡中聊自笑詎是南山¶
期頭上無幅巾苦蘗巳染衣不見清溪雨飲水得自(一/作)¶
<pb:KR4h0140_WYG_390-5a>¶
(相/)宜¶
　　　追和栁惲¶
汀州白蘋草栁惲乗馬歸江頭□(一作/櫨)樹香岸上蝴蝶¶
飛酒盃箬葉露玉軫蜀桐虚朱樓通水陌沙暖一雙魚¶
　　　春坊正字劒子歌¶
先輩匣中三尺水曽入吴潭斬龍子隙月斜明刮露寒¶
練帶平鋪吹不起蛟胎皮老蒺藜刺鸊鵜淬花白鷴尾¶
直是荆軻一片心莫教照見春坊字挼絲團金懸䍡&KR1913;¶
<pb:KR4h0140_WYG_390-5b>¶
神光欲截藍田玉提出西方白帝驚嗷嗷鬼母秋郊哭¶
　　　貴公子夜闌曲¶
褭褭沈水烟烏啼夜䦨景曲沼芙蓉波腰圍白玉冷¶
　　　雁門太守行(幽閒鼓吹云賀以詩歌謁韓愈時/愈送客歸極困解帶讀之首篇乃)¶
　　　(雁門太守行/即束帶見之)¶
黒雲壓城城欲摧甲光向日(一作/月)金鱗開角聲滿天秋¶
色裏塞上(一作/土)燕脂凝夜紫半巻紅旗臨易水霜動鼔¶
寒聲(一作/聲寒)不起報君黄金臺上意提携玉龍為君死¶
<pb:KR4h0140_WYG_390-6a>¶
　　　大堤曲¶
妾家住横塘紅紗滿桂香青雲教綰頭上髻明月與作¶
耳邊璫蓮風起江畔春大堤上留北人郎食鯉魚尾妾¶
食猩猩脣莫指襄陽道綠浦歸帆少今日菖蒲花明朝¶
楓樹老¶
　　　蜀國弦¶
楓香晚花静錦水南山影驚石墜猿哀竹(一作/行)雲愁半¶
嶺涼月生秋浦玉沙粼粼(一作/鱗鱗)光誰家紅淚客不忍過¶
<pb:KR4h0140_WYG_390-6b>¶
瞿塘¶
　　　蘇小小墓(一作/歌)¶
幽蘭露如啼眼無物結同心烟花不堪剪草如茵松如¶
蓋風為裳水為珮油壁車夕(一作/久)相待冷翠燭勞光彩¶
西陵下風吹雨¶
　　　夢天¶
老兎寒蟾泣天色雲樓半開壁斜白玉輪軋露溼團光¶
鸞佩相逢桂香陌黄塵清水三山下更變千年如走馬¶
<pb:KR4h0140_WYG_390-7a>¶
遥望齊州九㸃烟一泓海水杯中瀉¶
　　　唐兒歌(杜豳公/之子)¶
頭玉磽磽眉刷翠杜郎生得真男子骨重神寒天廟器¶
一雙瞳人剪秋水竹馬梢梢揺綠尾銀鸞睒(音/閃)光踏半¶
臂東家嬌娘求對值濃笑畫(一作/書)空作唐字眼大心雄¶
知所以莫忘作歌人姓李¶
　　　綠章封事(為吴道士/夜醮作)¶
青霓(一作/猊)扣額呼宫神鴻龍玉狗開天門石榴花發滿¶
<pb:KR4h0140_WYG_390-7b>¶
溪津溪(一作/漢)女洗花染白雲綠章封事諮元父六街馬¶
蹄浩無主虚空風氣不清泠短衣小冠作塵土金家香¶
衖(同/巷)千輪鳴揚雄秋室無俗聲願携漢㦸招書鬼休令¶
恨骨填蒿里¶
　　　河南府試十二月樂詞(并閏月/)¶
　　　　正月¶
上樓迎春新春歸(一作正月上樓迎/春歸一本無正月)暗黄著栁宫漏遲¶
薄薄淡靄弄野姿寒綠幽風(一作/泥)生短絲錦牀曉卧玉¶
<pb:KR4h0140_WYG_390-8a>¶
肌冷露臉未開對朝暝官街栁帶不堪折早晚菖蒲勝¶
綰結¶
　　　　二月¶
二月(一本無二/月二字)飲酒採桑津宜男草生蘭笑人蒲如交¶
劒(一作/絞刀)風如薰勞勞胡(一作/鶯)燕怨酣春薇帳逗烟生綠¶
塵(一作香/霧昏)金翹峨(一作/蛾)髻愁暮雲沓颯起舞真珠裙津¶
頭送別唱流水酒客背寒南山死¶
　　　　三月¶
<pb:KR4h0140_WYG_390-8b>¶
東方風来滿眼春花城栁暗(一作/禁)愁殺(一作/㡬)人複宫深¶
殿竹風起新翆舞衿浄(一作/襟静)如水光風轉蕙百餘里暖¶
霧驅雲撲天地軍装宫妓掃蛾淺揺揺錦旗夾城暖曲¶
水漂香去不歸梨花落盡成秋(一作/愁)苑¶
　　　　四月¶
曉涼暮涼樹如葢千山濃綠生雲外依微香雨青氛氲¶
(一作過/青氛)膩葉蟠花照曲門金塘閒水揺碧漪老景沈重¶
(一作/帖)無驚飛堕紅殘萼暗參差¶
<pb:KR4h0140_WYG_390-9a>¶
　　　　五月¶
雕玉押簾額(一作/上)輕縠籠虚門井汲鉛華水扇織鴛鴦¶
紋(一作/文)廻雪舞涼殿甘露洗空綠羅袖(一作/綬)從徊(一作/風)¶
翔香汗沾寳粟¶
　　　　六月¶
裁生羅伐湘竹帔(一本無/帔字)拂疎霜簟秋玉炎炎紅鏡東¶
方開暈如車輪上裵回啾啾赤帝騎龍来¶
　　　　七月¶
<pb:KR4h0140_WYG_390-9b>¶
星依雲渚冷露滴盤中圓好花生木末衰蕙愁空(一作/故)¶
園夜天如玉砌池葉極青錢僅厭舞衫薄稍知花簟寒¶
曉風何拂拂北斗光闌干¶
　　　　八月¶
孀(一作/宫)妾怨夜長獨客夢歸家傍簷蟲緝(一作/織)絲向壁¶
燈垂花簾外月光吐簾内(一作/中)樹影斜悠悠飛露姿㸃¶
綴池中荷¶
　　　　九月¶
<pb:KR4h0140_WYG_390-10a>¶
離宫散螢(一作/雲)天似水竹黄池冷芙蓉死月綴金鋪光¶
脈脈涼苑虚庭空澹白露(一作/霜)花飛飛風草草翆錦斕¶
斑滿層道雞人罷唱曉瓏璁鴉啼金井下疎桐¶
　　　　十月¶
玉壺銀箭稍難傾釭花夜笑凝幽明碎霜斜舞上羅幕¶
燭龍兩行照飛閣珠帷怨卧不成眠金鳳刺(音/戚)衣著體¶
寒長眉對月鬭彎環¶
　　　　十一月¶
<pb:KR4h0140_WYG_390-10b>¶
宫城團廻凛嚴光白天碎碎堕瓊芳撾鍾髙飲千日酒¶
却天(一作/戰却)凝寒作君夀御溝泉(一作/氷)合如環素火井温¶
泉(一作/水)在何處¶
　　　　十二月¶
日脚淡光紅灑灑薄霜不銷桂枝下依稀和氣排(一作/解)¶
冬嚴巳就長日辭長夜¶
　　　　閏月¶
帝重光年(一作/午)重時七十二候廻環推天官玉琯灰剰¶
<pb:KR4h0140_WYG_390-11a>¶
飛今嵗何長来嵗遲王母移桃獻天子羲氏和氏迂龍¶
轡¶
　　　天上謡¶
天河夜轉漂廻星銀浦流雲學氷聲玉宫桂樹花未落¶
仙妾採香垂珮纓秦妃巻簾北窗曉窗前植桐青鳳小¶
王子吹笙鵞管長呼龍耕烟種瑶草粉霞紅綬藕絲裙¶
青洲步拾蘭苕春東指羲和能走馬海塵新生石山下¶
　　　浩歌¶
<pb:KR4h0140_WYG_390-11b>¶
南風吹山作平地帝遣天吴移海水王母桃花千遍紅¶
彭祖巫咸㡬回死青毛驄馬參差錢嬌春楊栁含細烟¶
筝人勸我金屈巵神血未凝身問誰不須浪飲(一作/亂舞)丁¶
都䕶世上英雄本無主買絲繡作平原君有酒惟澆趙¶
州土漏催水咽玉蟾蜍衞娘髮薄不勝梳看(一作/羞)見秋¶
眉換新(一作/深)綠二十男兒那刺促¶
　　　秋来¶
桐風驚心壮士苦衰燈絡緯啼寒素誰看青簡一編書¶
<pb:KR4h0140_WYG_390-12a>¶
不遣花蟲粉空蠧思牽今夜腸應直雨冷香魂弔書客¶
秋墳鬼唱鮑家詩恨血千年土中碧¶
　　　帝子歌¶
洞庭明月(一作/帝子)一千里涼風雁啼天在水九節菖蒲石¶
上死湘神彈琴迎帝子山頭老桂吹古香雌龍怨吟寒¶
水光沙浦走魚白石郎閒取真珠擲龍堂¶
　　　秦王飲酒¶
秦王騎虎逰八極劒光照空天自碧羲和敲日玻瓈聲¶
<pb:KR4h0140_WYG_390-12b>¶
劫灰飛盡古今平龍頭瀉酒邀酒星金槽琵琶夜棖棖¶
洞庭雨脚来吹笙酒酣喝月使倒行銀雲櫛&KR0808;瑤殿明¶
宫門掌事報一更花樓玉鳳聲嬌獰海綃紅文香淺清¶
黄鵞跌舞千年觥仙人燭樹蠟烟輕清琴醉眼淚泓泓¶
　　　洛姝真珠¶
真珠小娘下清(一作/青)廓洛苑香風飛綽綽寒鬢斜釵玉¶
燕光髙樓唱月敲懸璫蘭風桂露灑幽翆紅弦褭雲咽¶
深思花袍白馬不歸来濃蛾疊栁香脣醉金鵞屏風蜀¶
<pb:KR4h0140_WYG_390-13a>¶
山夢鸞裾鳳帶行烟重八驄籠晃臉差移日絲繁散曛¶
羅洞市南曲陌無秋涼楚腰衞鬢四時芳玉喉窱窱排¶
空光牽雲曳雪留陸郎¶
　　　李夫人歌(一本無/歌字)¶
紫皇宫殿重重開夫人飛入瓊瑤臺綠香繡帳何時歇¶
青雲無光宫水咽翩聯(一作/翩)桂花墜秋月孤鸞驚啼商¶
絲發紅壁䦨珊懸珮璫歌臺小妓(一作/柏)遥相望玉蟾滴¶
水雞人唱露華蘭葉參差光¶
<pb:KR4h0140_WYG_390-13b>¶
　　　走馬引¶
我有辭鄉劒玉鋒堪截雲襄陽(一作/長安)走馬客(一作/使)意氣¶
自生春朝嫌劒花(一作/光)浄暮嫌劒光冷能持劒向人不¶
解持照身(一作解持/照身影)¶
　　　湘妃¶
筠竹千年老不死長伴秦(一作/神)娥蓋湘水蠻娘吟弄滿¶
寒空九山静綠淚花紅離鸞別鳳煙梧中巫雲蜀雨遥¶
相通幽愁秋氣上青楓(一作/清峰)涼夜波間吟古龍¶
<pb:KR4h0140_WYG_390-14a>¶
　　　南園十三首¶
花枝草蔓眼中開小白長紅越女腮可憐日暮嫣香落¶
嫁與春風不用媒¶
宫北田塍曉氣酣黄桑飲露窣宫簾長腰健婦偷攀折¶
將餧吴王八蠒蠶¶
竹裏繰絲挑網車青蟬獨噪日光斜桃膠迎夏香琥珀¶
自課越傭能種𤓰¶
三十未有(一作/滿)二十餘白日長飢小甲蔬橋頭長老相¶
<pb:KR4h0140_WYG_390-14b>¶
哀念因遺戎韜一巻書¶
男兒何不帶吴鉤(一作/横刀)収取關山五十州請君暫上凌¶
烟閣若箇書生萬户侯¶
尋章摘句老雕蟲曉月當簾挂玉弓不見年年遼海上¶
文章何處哭秋風¶
長卿牢落悲空舎曼倩詼諧取自容見買若耶溪水劒¶
明朝歸去事猨公¶
春水初生乳燕飛黄蜂小尾撲花歸窗含逺色通書幌¶
<pb:KR4h0140_WYG_390-15a>¶
　魚擁香鉤近石磯¶
　泉沙耎卧鴛鴦暖曲岸廻篙舴艋遲瀉酒木欄椒葉盖¶
　病容扶起種菱絲¶
　邊讓今朝憶蔡邕無心裁曲卧春風舎南有竹堪書字¶
　老去溪頭作釣翁¶
　長巒谷口倚嵇家白晝千峰老翆華自履藤鞋収石蜜¶
　手牽苔絮長蒓花¶
　松溪黑水新龍卵桂洞生硝舊馬牙誰遣(一作為/又作道)虞卿¶
<pb:KR4h0140_WYG_390-15b>¶
　裁道帔輕綃一疋染朝霞¶
　小樹開朝逕長茸溼夜烟栁花驚雪浦麥雨漲溪田古¶
　刹疎鐘度遥嵐破月懸沙頭敲石火燒燭照漁船¶
　¶
　¶
　¶
　¶
御定全唐詩巻三百九十¶
