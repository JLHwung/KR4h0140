# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:02.350156
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷七百五十五
<pb:KR4h0140_WYG_755-1a>¶
　欽定四庫全書¶
御定全唐詩巻七百五十五¶
　　徐鉉¶
　　　　送陳先生之洪井寄蕭少卿¶
　聞君仙袂指洪厓我憶情人别路賒知有歡娛㳺楚澤¶
　更無書札到京華雲間驛閣連江静春滿西山倚漢斜¶
　此處相逢應見問為言搔首望龍沙¶
　　　　送龔明府九江歸寧¶
<pb:KR4h0140_WYG_755-1b>¶
　茂宰隳官去扁舟著綵衣湓城春酒熟匡阜野花稀解¶
　䌫垂楊綠開帆宿鷺飛一朝吾道泰還逐落潮歸¶
　　　　和江西蕭少卿見寄二首¶
　亡羊岐路媿司南二紀窮通聚散三老去何妨從笑傲¶
　病來看欲嬾朝㕘離腸似線常憂斷世態如湯不可探¶
　珍重加餐省思慮時時斟酒壓山嵐¶
　身遥上國三千里名在朝中二十春金印不須辭入幕¶
　麻衣曾此歎迷津巻舒由我真齊物憂喜忘心即養神¶
<pb:KR4h0140_WYG_755-2a>¶
世路風波自翻覆虚舟無計得沉淪¶
　　　送薛少卿赴青陽¶
我愛陶靖節吏隱從絃歌我愛費徵君髙卧歸九華清¶
風激頽波來者無以加我志兩不遂漂淪浩無涯數竒¶
時且亂此圖今愈賒賢哉薛夫子髙舉凌晨霞安民即¶
是道投足皆為家功名與權位悠悠何用誇攜朋出逺¶
郊酌酒藉平沙雲收逺天静江濶片帆斜離懐與企羡¶
南望長咨嗟¶
<pb:KR4h0140_WYG_755-2b>¶
　　　送髙起居之涇縣¶
右史罷朝歸之官句水湄别我行千里送君傾一巵酒¶
罷長歎息此歎君應悲亂中吾道薄卿族舊人稀胡為¶
佩銅墨去此白玉墀吏事豈所堪民病何可醫藏用清¶
其心此外慎勿為縣郭有佳境千峰谿水西雲樹杳廻¶
合巖巒互蔽虧彈琴坐其中世事吾不知時時寄書札¶
以慰長相思¶
　　　宿茅山寄舎弟¶
<pb:KR4h0140_WYG_755-3a>¶
茅許禀靈氣一家同上賔仙山空有廟舉世更無人獨¶
徃誠違俗浮名亦累真當年各自勉雲洞鎮長春¶
　　　晩憇白鶴廟寄句容張少府¶
日入林初靜山空暑更寒泉鳴細巖竇鶴唳眇雲端拂¶
榻安棊局焚香戴道冠望君殊不見終夕凭欄干¶
　　　題紫陽觀¶
南朝名士富仙才追歩東卿遂不廻丹井自深桐暗老¶
祠宫長在鶴頻來巖邉桂樹攀仍倚洞口桃花落復開¶
<pb:KR4h0140_WYG_755-3b>¶
惆悵霓裳太平事一函真跡鎖昭臺¶
　　　贈奚道士(含/象)¶
先生曾有洞天期猶傍天壇摘紫芝處世自能心混沌¶
全真誰見徳支離玉霄塵閉人長在金鼎功成俗未知¶
他日飈輪謁茅許願同雞犬去相隨¶
　　　題碧巖亭贈孫尊師¶
絶境何人識髙亭萬象含凭軒臨樹杪送目極天南積¶
靄生泉洞歸雲鎖石龕丹霞披翠巘白鳥帶晴嵐仙去¶
<pb:KR4h0140_WYG_755-4a>¶
留虚室龍歸漲碧潭幽巖君獨愛𤣥味我曾耽世上愁¶
何限人間事乆諳終須脫羈鞅來此㑹空談¶
　　　題白鶴廟¶
平生心事向𤣥闗一入仙鄉似舊山白鶴唳空晴眇眇¶
丹砂流澗暮潺潺嘗嗟多病嫌中藥擬問真經乞小還¶
滿洞煙霞互陵亂何峰臺榭是蕭閑¶
　　　歩虚詞五首¶
氣為還元正心由抱一靈凝神歸罔象飛歩入青㝠整¶
<pb:KR4h0140_WYG_755-4b>¶
服乗三素旋綱躡九星瓊章開後學稽首奉真經¶
天帝黄金闕真人紫錦書霓裳紛蔽景羽服迥凌虚白¶
鶴能為使班麟解駕車靈符終願借轉共世情疎¶
聖主過幽谷虚皇在蘂宫五千宗物母七字祕神童世¶
上金壺逺人間玉籥空唯餘養身法脩此與天通¶
何處求𤣥解人間有洞天勤行皆是道謫下尚為仙蔽¶
景乗朱鳳排虚駕紫煙不嫌園吏傲願在玉宸前¶
三素霏霏逺盟威凛凛寒火鈴空滅沒星斗曉闌干佩¶
<pb:KR4h0140_WYG_755-5a>¶
響流虚殿爐煙在醮壇蕭寥不可極驂駕上雲端¶
　　　留題仙觀¶
瑶壇醮罷晩雲開羽客分飛俗士廻為報移文不須勒¶
未曾㳺處待重來¶
　　　和陳洗馬山莊新泉¶
已開山館待抽簪更要巖泉欲洗心常被松聲迷細韻¶
忽流花片落髙岑便疏淺瀬穿莎徑始有清光映竹林¶
何日煎茶醖香酒沙邉同聴暝猿吟¶
<pb:KR4h0140_WYG_755-5b>¶
　　　奉和十夕應令¶
今宵星漢共晶光應笑羅敷嫁侍郎斗柄易傾離恨促¶
河流不盡後期長静聞天籟疑鳴佩醉折荷花想艷粧¶
誰見宣猷堂上宴一篇清韻振金鐺¶
　　　又和八日¶
微雲疎雨淡新秋曉夢依稀十二樓故作别離應有以¶
擬延更漏共無由那教人世長多恨未必天仙不解愁¶
博望苑中殘酒醒香風佳氣獨遲留¶
<pb:KR4h0140_WYG_755-6a>¶
　　　和印先輩及第後獻座主朱舎人郊居之作¶
成名郊外掩柴扉樹影蟬聲共息機積雨暗封青蘚徑¶
好風輕透白綀(所於/切)衣嘉魚始賦人爭誦荆玉頻收國自¶
肥獨坐公㕔正煩暑喜吟新詠見𤣥微(印以南有嘉/魚賦及第)¶
　　　和致仕張尚書新創道院¶
梓澤成新致金丹有舊情挂冠朝睡足隠几暮江清藥¶
圃分輕綠松窓起細聲養髙寧厭病默坐對諸生(尚書時/有瘖疾)¶
　　　和尉遲贊善秋暮僻居¶
<pb:KR4h0140_WYG_755-6b>¶
登髙節物最堪憐小嶺疎林對檻前輕吹斷時雲縹緲¶
夕陽明處水澄鮮江城秋早催寒事望苑朝稀足晏眠¶
庭有菊花尊有酒若方陶令媿前賢¶
　　　和陳贊善致仕還京口¶
海門山下一漁舟中有髙人未白頭已駕安車歸故里¶
尚通閨籍在龍樓泉聲潄玉窓前落江色和煙檻外流¶
今日君臣厚終始不須辛苦畫雙牛¶
　　　京使廻自臨川得從兄書寄詩依韻和¶
<pb:KR4h0140_WYG_755-7a>¶
珍重還京使殷勤話故人别離長挂夢寵祿不闗身趣¶
向今成道聲華舊絶塵莫嗟客鬢老詩句逐時新¶
　　　陪鄭王相公賦筵前垂冰應教依韻¶
窓外虚明雪乍晴簷前垂霤盡成冰長廊瓦疊行行宻¶
晚院風髙寸寸增玉指乍拈簪尚媿金階時墜磬難勝¶
晨餐堪醒曹參酒自恨空腸病不能¶
　　　送禮部潘尚書致仕還建安¶
名遂功成累復輕鱸魚因起舊鄉情履聲初下金華省¶
<pb:KR4h0140_WYG_755-7b>¶
帆影看離石首城化劒津頭尋故老同亭㑹上問仙卿¶
㝠鴻髙舉真難事相送何須淚滿纓(幔亭亦/號同亭)¶
　　　和尉遲贊善病中見寄¶
仙郎移病暑天過却似㝠鴻避罻羅晝夢乍驚風動竹¶
夜吟時覺露霑莎情親稍喜貧居近性嬾猶嫌上直多¶
望苑恩深期勿藥青雲岐路未蹉跎¶
　　　池州陳使君見示㳺齊山詩因寄¶
徃歲曾㳺弄水亭齊峰濃翠暮軒横哀猿出檻心雖喜¶
<pb:KR4h0140_WYG_755-8a>¶
傷鳥聞弦勢易驚病後簪纓殊寡興老來泉石倍闗情¶
今朝池口風波静遥賀山前有頌聲¶
　　　再領制誥和王明府見賀¶
蹇歩還依列宿邉拱辰重認舊雲天自嗟多難飄零困¶
不似當年膽氣全雞樹晚花疎向日龍池輕浪細含煙¶
從來不解為身計一葉悠悠任大川¶
　　　送髙舎人使嶺南¶
西掖官曹近南溟道路遥使星將渡漢仙櫂乍乗潮柳¶
<pb:KR4h0140_WYG_755-8b>¶
映(一作/䀹)靈和折梅依大庾飄江帆風淅淅山館雨蕭蕭陸¶
賈真迂濶終童乆寂寥送君何限意把酒一長謡¶
　　　和王明府見寄¶
時情世難消吾道薄宦流年危此身莫歎京華同寂寞¶
曾經兵革共漂淪對山開户唯求静貰酒留賔不道貧¶
善政空多尚淹屈不知誰是解憂民¶
　　　和方泰州見寄¶
逐客凄凄重入京舊愁新恨兩難勝雲收楚塞千山雪¶
<pb:KR4h0140_WYG_755-9a>¶
風結秦淮一尺冰置醴筵空情豈盡投湘文就思如凝¶
更殘月落知孤坐遥望船窓一點星¶
　　　文獻太子挽歌詞五首¶
國有承祧重人知秉哲尊清風來望苑遺烈在東藩此¶
日升緱嶺何因到寢門天髙不可問煙靄共昏昏¶
夏啟吾君子周儲上帝賔音容一飄忽功業自紛綸露¶
泣承華月風驚麗正塵空餘商嶺客行淚(一作/哭)下宜春¶
出處成交讓經綸有大功淚碑𤓰歩北棠樹蒜山東百¶
<pb:KR4h0140_WYG_755-9b>¶
揆方時叙重離遂不融故臣偏感咽曾是歎三窮¶
甲觀光隂促園陵天地長簫笳咽無韻賔御哭相將盛¶
烈傳彜鼎遺文被樂章君臣知已分零涙亂無行¶
綵仗清晨出非同齒胄時愁煙鎖平甸朔吹繞寒枝楚¶
客來何補緱山去莫追廻瞻飛蓋處掩袂不勝悲¶
　　　送王員外宰徳安¶
家世朱門貴官資粉署優今為百里長應好五峰㳺柳¶
影連彭澤湖光接庾樓承明須再入官滿莫淹留¶
<pb:KR4h0140_WYG_755-10a>¶
　　　以端谿硯酬張員外水精珠兼和來篇¶
請以端谿潤酬君水玉明方圓雖異器功用信俱呈自¶
得山川秀能分日月精巾箱各珍重所貴在交情¶
　　　奉使九華山中途遇青陽薛郎中¶
故人相别動相思此地相逢豈素期九子峰前閑未得¶
五谿橋上坐多時甘泉從幸余知忝宣室徵還子未遲¶
且飲一盃消别恨野花風起漸離披¶
　　　奉命南使經彭澤(值王明府/不在留此)¶
<pb:KR4h0140_WYG_755-10b>¶
逺使程途未一分離心常要醉醺醺那堪彭澤門前立¶
黄菊蕭疎不見君¶
　　　南都遇前嘉魚劉令言㳺閩嶺作此與之¶
我持使節經韶石君作閑㳺過武夷兩地山光成獨賞¶
隔年鄉思暗相知洪厓壇上長岑寂孺子亭前自别離¶
珍重分岐一盃酒强加餐飯數吟詩¶
　　　閣皁山¶
殿影髙低雲掩映松隂繚繞歩徘徊從今莫厭簪裾累¶
<pb:KR4h0140_WYG_755-11a>¶
不是乗軺不得來¶
　　　玉笥山留題¶
仙鄉㑹應逺王事知何極征傳莫辭勞玉峰聊一息形¶
骸巳銷散心想都凝寂真氣自清虚非闗好松石九仙¶
皆積學洞壑多遺跡㳺子歸去來胡為但征役¶
　　　廬陵别朱觀先輩¶
桂籍知名有幾人翻飛相續上青雲觧憐才子寧唯我¶
逺作卑官尚見君嶺外獨持嚴助節宫中誰薦長卿文¶
<pb:KR4h0140_WYG_755-11b>¶
新詩試為重髙詠朝漢臺前不可聞¶
　　　文彧少卿文山郎中交好深至二紀已餘暌别¶
　　　數年二子長逝奉使嶺表途次南康弔孫氏之¶
　　　孤於其家覩文彧手書於僧室慷慨悲歎留題¶
　　　此詩¶
孫家虚座弔諸孤張叟僧房見手書二紀歡㳺今若此¶
滿衣零淚欲何如腰間金印從如斗鏡裏霜華巳滿梳¶
珍重逺公應笑我塵心唯此未能除¶
<pb:KR4h0140_WYG_755-12a>¶
　　　朱處士相與有山水之願見送至南康作此以¶
　　　别之¶
憐君送我至南康更憶梅花庾嶺芳多少仙山共逰在¶
願君百歲尚康强¶
　　　清明日清逺峽作¶
嶺外春過半途中火又新殷勤清逺峽留戀北歸人¶
　　　廻至南康題紫極宫裏道士房¶
王事信靡盬飲冰安足辭胡為擁征傳乃至天南陲天¶
<pb:KR4h0140_WYG_755-12b>¶
南非我鄉留滯忽踰時還經羽人家豁若雲霧披何以¶
寛吾懐老莊有微詞逹士無不可至人豈偏為客愁勿¶
復道為君吟此詩¶
　　　和歙州陳使君見寄¶
新安風景好時令肅轅門身貴心彌下功多口不言韜¶
鈐家法在儒雅素風存簪履陪㳺盛鄉閭俗化敦臨窓¶
山色秀繞郭水聲喧織絡文章麗矜嚴道義尊樓臺秋¶
月靜京庾晩雲屯暁吹傳衙鼓晴陽展信旛一篇貽友¶
<pb:KR4h0140_WYG_755-13a>¶
好千里倍心論未見歸驂動空能役夢魂¶
　　　和賈員外戩見贈玉蘂花栽¶
瓊瑶一簇帶花來便劚蒼苔手自栽喜見唐昌舊顔色¶
為君判病酌金罍¶
　　　光穆皇后挽歌三首¶
仙馭期難改坤儀道自光閟宫新表徳沙麓舊膺祥素¶
帟堯門掩凝笳畢陌長東風慘陵樹無復見親桑¶
永樂留虚位長陵啓夕扉返虞嚴吉仗復土掩空衣功¶
<pb:KR4h0140_WYG_755-13b>¶
業投三母光靈極四妃唯應彤史在不與露花晞¶
隱隱閶門路煙雲曉更愁空瞻金輅出非是濯龍㳺徳¶
感人倫正風行内職脩還隨偶物化同此思軒丘¶
　　　嚴相公宅牡丹¶
但是豪家重牡丹争如丞相閣前看鳳樓日暖開偏早¶
雞樹隂濃謝更難數朶巳應迷國艷一枝何幸上塵冠¶
不知更許憑欄否爛熳春光未肯殘¶
　　　侍宴賦得歸鴈¶
<pb:KR4h0140_WYG_755-14a>¶
夜靜羣動息翩翩一鴈歸清音天際逺寒影月中微何¶
處雲同宿長空雪共飛陽和常借便免與素心違¶
　　　又賦早春書事¶
苑裏芳華早皇家勝事多弓聲逹春氣奕思養天和煖¶
酒紅爐火浮舟綠水波雪晴農事起擊壤聴賡歌¶
　　　依韻和令公大王薔薇詩¶
綠樹成隂後羣芳稍歇時誰將新濯錦挂向最長枝巻¶
箔香先入凭欄影任移賞頻嫌酒渇吟苦怕霜髭架迥¶
<pb:KR4h0140_WYG_755-14b>¶
籠雲幄庭虚展繡帷有時縈舞袖無力罥逰絲嫩蘂鶯¶
偷采柔條桞伴垂荀池波自照梁苑客嘗窺玉李尋皆¶
謝金桃亦暗衰花中應獨貴庭下故開遲委艷妝苔砌¶
分華借槿籬低昻匀灼爍濃淡疊參差幸植王宫裏仍¶
逢宰府知芳心向誰許醉態不能支芍藥天教避玫瑰¶
衆共嗤光明烘晝景潤膩裛輕𩅰麗似期神女珍如重¶
衛姬君王偏屬詠七子盡搜竒¶
　　　和門下殷侍郎新茶二十韻¶
<pb:KR4h0140_WYG_755-15a>¶
暖吹入春園新芽競粲然才教鷹觜拆未放雪花妍荷¶
杖青林下攜筐旭景前(採茶須在/日未出前)孕靈資雨露鍾秀自山¶
川碾後香彌逺烹來色更鮮名隨土地貴味逐水泉遷¶
力藉流黄暖形模紫筍圓(茶之美者有/圓捲紫筍)正當鑽桞火遥想¶
湧金泉(陽羡茶山有金/沙泉脩貢時出)任道時新物須依古法煎輕甌浮綠¶
乳孤竈散餘煙甘薺非予匹宫槐讓我先(槐芽亦/可為茶)竹孤空¶
冉冉荷弱謾田田觧渇消殘酒清神感夜眠十漿何足¶
饋百榼盡堪捐采擷唯憂晩營求不計錢任公因焙顯¶
<pb:KR4h0140_WYG_755-15b>¶
陸氏有經傳愛甚真成癖嘗多合得仙亭臺虚靜處風¶
月艷陽天自可臨泉石何妨雜管弦東山似䝉頂願得¶
從諸賢¶
　　　春雪應制¶
繁隂連曙景瑞雪灑芳辰勢宻猶疑臘風和始覺春縈¶
林開玉蘂飄座裛香塵欲識宸心恱雲謡慰兆人¶
　　　進雪詩¶
欲使新正識有年故飄輕絮伴春還近看瓊樹籠銀闕¶
<pb:KR4h0140_WYG_755-16a>¶
逺想瑶池帶玉闗潤逐麳(力該/切)麰鋪綠野暖隨杯酒上朱¶
顔朝來花蕚樓中宴數曲賡歌雅頌間¶
　　　自題山亭三首¶
簪組非無累園林未是歸世喧長不到何必故山薇¶
小舫行乗月髙齋卧看山退公聊自足爭敢望長閑¶
跂石仍臨水披襟復挂冠機心忘未得棊局與魚竿¶
　　　和陳表用員外求酒¶
暑天頻雨亦頻晴簾外閑雲重復輕珍重一壺酬絶唱¶
<pb:KR4h0140_WYG_755-16b>¶
向風遥想醉吟聲¶
　　　奉和右省僕射西亭髙卧作¶
院靜蒼苔積庭幽怪石欹蟬聲當檻急虹影向簷垂晝¶
漏猶憐永叢蘭未覺衰疎篁巢翡翠折葦覆鸕鷀對酒¶
襟懐曠圍棊旨趣遲景皆隨所尚物各遂其宜道與時¶
相㑹才非世所覉賦詩貽座客秋事爾何悲¶
　　　憶新淦觴池寄孟賔于員外¶
徃年淦水駐行軒引得清流似月圓自有谿光還碧甃¶
<pb:KR4h0140_WYG_755-17a>¶
　不勞人力逓金船潤滋苔蘚欺茵席聲入杉松當管弦¶
　珍重詩人頻管領莫教塵土咽潺潺¶
　　　　右省僕射後湖亭閑宴鉉以宿直先歸賦詩留¶
　　　　獻¶
　湖上一陽生虚亭啟髙宴楓林煙際出白鳥波心見主¶
　人忘貴達座客容疵賤獨慚殘照催歸宿明光殿¶
　¶
　¶
<pb:KR4h0140_WYG_755-17b>¶
　¶
　¶
　¶
　¶
　¶
　¶
　¶
御定全唐詩巻七百五十五¶
