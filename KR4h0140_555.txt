# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:53.227615
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百五十五
<pb:KR4h0140_WYG_555-1a>¶
　欽定四庫全書¶
御定全唐詩巻五百五十五¶
　　馬戴¶
　馬戴字虞臣㑹昌四年進士第宣宗大中初太原李司¶
　空辟掌書記以正言被斥為龍陽尉懿宗咸通末佐大¶
　同軍幕終太學博士詩集一巻今編二巻¶
　　　　挍獵曲(第十句/缺二字)¶
　楚子畋郊野布罟籠天涯浮雲張作羅萬草結成罝意¶
<pb:KR4h0140_WYG_555-1b>¶
　在絶飛鳥臂弓腰鏌鎁逺將射句踐次欲誅夫差壯志¶
　一朝盡他　　繁華當時能獵賢保國兼保家¶
　　　　蠻家¶
　領得賣珠錢還歸銅柱邊看兒調小象打鼓放新船醉¶
　後眠神樹耕時語瘴煙又逢衰蹇老相問莫知年¶
　　　　春思¶
　初日照楊柳王樓含翠隂啼春獨鳥思望逺佳人心幽¶
　怨貯瑶瑟韶光凝碧林所思曾不見芳草意空深¶
<pb:KR4h0140_WYG_555-2a>¶
　　　送從叔(一作/弟)赴南海幕¶
洞庭秋色起哀狖更難聞身往海邊郡帆懸天際雲炎¶
州羅翠鳥瘴嶺控蠻軍信(一作/消)息來非易堪悲此路分¶
　　　江行留别¶
吳楚半秋色渡江逢葦花雲侵帆影盡(一作/落)風逼鴈(一/作)¶
(鳥/)行斜返(一作/夕)照開嵐(一作/峯)翠寒潮蕩(一作/漾)浦沙余將¶
何所往海(一作/孤)嶠擬(一作/欲)營家¶
　　　將别寄友人¶
<pb:KR4h0140_WYG_555-2b>¶
帝鄉歸未得辛苦事羇遊别館一尊酒客程千里秋霜¶
風紅葉寺夜雨白蘋洲長恐此時淚不禁和恨流¶
　　　客行¶
路岐長不盡客恨杳難通蘆荻晩汀雨柳花南浦風亂¶
鐘嘶馬(一作/鳴鳥)急殘日半帆紅却羡漁樵侣閒歌落照(一/作)¶
(谿/谷)中¶
　　　過野叟居¶
野人閒種樹樹老野人前居止白雲内漁樵滄海邊呼¶
<pb:KR4h0140_WYG_555-3a>¶
兒採山藥放犢飲溪泉自著養生論無煩憂暮年¶
　　　答光州王使君¶
信(一作/昨)來淮上郡楚岫入秦雲自顧為儒者何由答使¶
君蛻風蟬半(一作/乍)失阻雨鴈頻聞欲識平生分他時别¶
紀勲¶
　　　下第再過崔邵池陽居¶
豈無故鄉路路逺未成歸關内相知少海邊來信稀離¶
雲空石穴芳草偃郊扉謝子一留宿此心聊息機¶
<pb:KR4h0140_WYG_555-3b>¶
　　　夕次淮口¶
天涯秋光盡木末羣鳥還夜久遊子息月明岐路閒風¶
生淮水上帆落楚雲間此意竟誰見行行非(一作/悲)故關¶
　　　落日悵望¶
孤雲與歸鳥千里片時間念我一何滯辭家久未還微¶
陽下喬木逺色隠秋山臨水不敢照恐驚平昔顔¶
　　　早發故山作¶
雲門夾峭石石路䕃長松谷響猨相應山深水復重餐¶
<pb:KR4h0140_WYG_555-4a>¶
霞人不見(一作/巳往)採藥客猶逢獨宿靈潭側時聞岳頂鐘¶
　　　下第别郜扶(一作大/一作秩)¶
窮途别故人京洛泣風塵在世即應老他鄉又欲春平¶
生空志學晩歲(一作/節)拙謀身静話歸休計唯將海上(一/作)¶
(滄/海)親¶
　　　寄終南真空禪師¶
閒想白雲外了然清淨僧松門山半寺夜雨佛前燈此¶
境可長住(一作/往)浮生自不能一從林下别瀑布幾成氷¶
<pb:KR4h0140_WYG_555-4b>¶
　　　長安寓居寄贈賈島(一作長安/贈賈島)¶
歲暮見華髪平生志半空孤雲不我棄歸隠與誰同枉¶
道(一作/羡)紫宸謁妨栽丹桂叢何如隨野鹿棲止石嵓(一/作)¶
(在/林)中¶
　　　秋郊夕望¶
度鳥向棲急隂蟲逢夜多餘霞媚秋漢迥月濯滄波蔓¶
草將萎絶流年其奈何耿然揺落思獨酌不成歌¶
　　　贈越客¶
<pb:KR4h0140_WYG_555-5a>¶
故國波濤隔明時巳久留獻書雙闕晩看月五陵秋南¶
棹何時返長江憶共遊遥知釣船畔相望在汀洲¶
　　　送顧非熊下第歸江南¶
無成西别秦返駕江南春草際楚田鴈舟中吳苑人殘¶
雲挂絕島迥樹入通津想到長洲日門前多白蘋¶
　　　汧上勸(一作/欵)舊友¶
斗酒故人同長歌起北風斜陽(一作/日斜)髙壘閉秋角暮山¶
空鴈呌(一作/宿)寒流上螢飛薄(一作/淡)霧中坐來生(一作/憂)白¶
<pb:KR4h0140_WYG_555-5b>¶
髪况復久從戎¶
　　　送狄參軍赴杭州¶
新官非次受聖主寵前勲關雪發車晩風濤挂席聞海¶
門山疊翠湖岸郡藏雲執簡從公後髯參豈勝君¶
　　　過故人所遷新居¶
金馬詔何晩茂陵居近修客來雲雨散鳥下梧桐秋迥¶
漢銜天闕遥泉響御溝坐看凉月上為子一淹留¶
　　　落照(一作耿/湋詩)¶
<pb:KR4h0140_WYG_555-6a>¶
照曜天山外飛鴉幾共過微紅拂秋漢片白透長波影¶
促寒汀薄光殘古木多金霞與雲氣散漫復相和¶
　　　宿崔邵池陽别墅¶
楊柳色已改(一作/故)郊原日復低煙生寒渚上(一作/樹上)霞散¶
亂山西(一作霧薄/亂流西)待月人相對驚風鴈不齊此心君莫¶
問舊國去將迷¶
　　　楚江懐古三首¶
露氣寒光集微陽下楚丘猨啼洞庭樹人在木蘭舟廣¶
<pb:KR4h0140_WYG_555-6b>¶
澤生明月蒼山(一作/葭)夾亂流雲中君不降(一作/見)竟夕自¶
悲秋¶
驚鳥去無際寒蛩鳴我傍蘆洲生早霧蘭隰下微霜列¶
宿分窮野空流注大荒看山候明月聊自整雲裝¶
野風吹蕙帶驟雨滴蘭橈屈宋魂㝠寞江山思寂寥隂¶
霓侵晩(一作/反)景海樹入迴潮欲折寒芳薦明神詎可招¶
　　　逺水¶
蕩漾空沙際虚明入逺天秋光照不極鳥影去無邊勢¶
<pb:KR4h0140_WYG_555-7a>¶
引長雲斷波輕(一作/凝)片雪連汀洲杳難到萬古覆蒼煙¶
　　　夕發邠寜寄從弟(一作寄/舒從事)¶
半(一作/飲)酣走馬别(一作/白馬)别後鎖邊城日落月未上鳥棲¶
人獨行方馳故國戀復愴長年情入(一作/久)夜不能息何¶
當閒此生¶
　　　贈别北客(一本無/别字)¶
君生遊俠地感激氣何髙飲盡玉壺酒贈留金錯刀鴈¶
關飛霰雪鯨海落雲濤决去如征鳥離心空自勞¶
<pb:KR4h0140_WYG_555-7b>¶
　　　夜下(一作/入)湘中¶
洞庭人夜别(一作/到)孤(一作/鳴)棹下湘中露洗寒山遍波揺¶
楚月空密林飛暗狖廣澤發鳴鴻行值(一作/抵)揚帆者江¶
分又不同¶
　　　送吕郎中牧東海郡¶
假道經淮泗檣烏集隼旟蕪城沙菼接波島石林疎海¶
鶴空(一作/公)庭下夷人逺岸居山鄉足(一作/召)遺老佇聽薦¶
賢書¶
<pb:KR4h0140_WYG_555-8a>¶
　　　山行偶作¶
縁危(一作/巴)路忽窮投宿值樵翁鳥下山含暝(一作/影)蟬鳴¶
露滴空石門斜月入雲竇暗泉通寂寞生幽思心疑舊¶
隠同¶
　　　巴江夜猨¶
日飲巴江水還啼巴岸邊秋聲巫峽斷夜影楚雲連露¶
滴青楓樹山空明月天誰知泊船(一作/帆)者聽此不能眠¶
　　　送田使君牧蔡州¶
<pb:KR4h0140_WYG_555-8b>¶
主意思政(一作/共)理牧人官不輕樹多淮右地山逺汝南¶
城望稼周(一作/殷)田隔登樓楚月生懸知蔣亭下渚鶴伴¶
閒行¶
　　　雀臺怨¶
魏宫歌舞地蝶戲鳥還鳴玉座人難到(一作/倒)銅臺雨滴¶
平西陵樹不見漳浦草空生萬恨盡埋此徒懸千載名¶
　　　早發故園¶
語(一作/論)别在中夜登車離故鄉曙鐘寒出岳(一作/寺)殘月¶
<pb:KR4h0140_WYG_555-9a>¶
迥凝霜風柳條多折沙雲氣盡黄行逢海西鴈零落不¶
成行¶
　　　贈别江客¶
湘中有岑穴君去挂帆過露細蒹葭廣潮迥島嶼多汀¶
洲延夕照楓葉墜寒波應使同漁者生涯許釣歌¶
　　　宿翠微寺¶
處處松隂(一作/生)滿樵開一逕通鳥歸雲壑(一作/霜磬)静僧語¶
石樓(一作/橋)空積翠含微月遥泉韻細風經行心不厭憶¶
<pb:KR4h0140_WYG_555-9b>¶
在故山中¶
　　　霽後寄白閣僧¶
蒼翠霾髙雪西峯鳥外看久披山衲壞孤坐石牀寒盥¶
手水泉滴燃燈夜燒殘終期老雲嶠煮藥伴中餐¶
　　　送僧歸金山寺¶
金陵山(一作/江)色裏蟬急向秋分迥寺横洲島歸僧渡水¶
雲夕陽依岸盡(一作/落)清磬隔潮聞遥想禪林下鑪香帶¶
(一作/對)月焚¶
<pb:KR4h0140_WYG_555-10a>¶
　　　新秋雨霽宿王處士東郊¶
夕陽逢一雨夜木洗清隂露氣竹窗静秋光雲(一作/月)月¶
(一作/色)深煎嘗靈藥(一作/草)味話及(一作/友)故山心得意兩不¶
寐微風生玉琴¶
　　　關山曲二首¶
金甲耀兠鍪黄金(一作/雲)拂紫騮叛羌旗下戮䧟壁夜中¶
收霜霰戎衣月關河磧氣秋箭瘡殊未合更遣擊蘭州¶
火發龍山北中宵易左賢勒兵臨漢水驚鴈散胡天木¶
<pb:KR4h0140_WYG_555-10b>¶
落防河急軍孤受敵偏猶聞漢皇怒按劒待開邊¶
　　　塞下曲二首¶
旌旗倒北風霜霰逐南鴻夜救龍城急朝焚虎帳空骨¶
銷金鏃在鬢改玉關中却想羲軒氏(一作代/又作世)無人尚(一作/說)¶
戰功¶
廣漠雲凝慘日斜飛霰生燒山搜猛獸伏道擊迴兵風¶
折旗竿曲沙埋樹杪(一作/塞路)平黄雲飛旦夕(一作雲飛/日一夕)偏¶
奏苦寒聲¶
<pb:KR4h0140_WYG_555-11a>¶
　　　廣陵曲¶
葱蘢桂樹枝髙繫黄金羈葉隠青蛾翠花飄白玉墀上¶
鳴間關鳥下醉遊俠兒煬帝國已破此中都不知¶
　　　送人遊蜀¶
别離楊柳陌迢遰蜀門行若聽清猨後應多白髪生虹¶
霓侵棧道風雨(一作/雨雪)雜江聲過盡愁人處煙花是錦城¶
　　　宿無可上人房(一作宿/翠微寺)¶
稀逢息心侣細話逺(一作/故)山期河(一作/雲)漢秋深(一作/生)夜¶
<pb:KR4h0140_WYG_555-11b>¶
杉梧露滴時風傳林磬響(一作/久)月掩(一作/螢掠)草堂遲坐卧¶
禪心在浮生皆不知¶
　　　旅次夏州¶
嘶馬發相續行次夏王臺鎖郡雲隂暮鳴笳燒色來霜¶
繁邊上宿鬢改磧中迴悵望胡沙曉驚蓬朔吹催¶
　　　同莊秀才宿鎮星觀¶
的的星河落霑苔復灑松濕光微泛草石翠澹揺峰野¶
觀雲和月秋城漏間鐘知君親此境九陌少相逢¶
<pb:KR4h0140_WYG_555-12a>¶
　　　鸛雀樓晴望¶
堯女樓西望人懐太古時海波(一作/帆)通禹鑿(一作/穴)山木¶
閉虞祠鳥道殘虹挂龍潭返照移行雲如可馭萬里赴¶
心期¶
　　　贈淮南將¶
何事淮南將功髙業未成風濤辭海郡雷雨鎮山營度¶
磧黄雲起防秋白髪生密機曾制敵憂國更論兵塞色¶
侵旗動寒光鎖甲明自憐心有作獨立望專征¶
<pb:KR4h0140_WYG_555-12b>¶
　　　寄賈島¶
海上不同來關中俱久住尋思别山日老盡經行樹志¶
業人未聞時光鳥空度風悲漢苑秋雨滴秦城暮佩玉¶
與鏘金非親亦非故朱顔枉自毁明代空相遇歲晏各¶
能歸心知舊岐路¶
　　　湘川弔舜¶
伊予生好古弔舜蒼梧間白日坐將没遊波凝不還九¶
疑雲動影曠野竹成斑鴈集蒹葭渚猨啼霧露山南風¶
<pb:KR4h0140_WYG_555-13a>¶
吹早恨瑶瑟怨長閒𤣥化誰能問天門恨久關¶
　　　送僧歸閩中舊寺¶
寺隔海山遥帆前落葉飄斷猨通楚塞驚鷺出蘭橈星¶
月浮波島煙蘿渡石橋鐘聲催野飯秋色落寒潮舊社¶
人多老閒房樹半凋空林容病士(一作/者)歲晩待相招¶
　　　寄逺¶
坐想親愛逺行嗟天地闊積疹甘毁顔沈憂更銷骨迢¶
迢遊子心望望歸雲没喬木非故里髙樓共明月夜深¶
<pb:KR4h0140_WYG_555-13b>¶
秋風多聞鴈來天末¶
　　　經咸陽北原¶
秦山曾共轉秦雲自舒巻古來爭雄圖到此多不返野¶
狖穴孤墳農人耕廢苑川長波又逝日與歲俱晩夜入¶
咸陽中悲吞不能飯¶
　　　冬日寄洛中楊少尹¶
黄河岸柳衰城下度流澌年長從公懶天寒入府遲家¶
山望(一作/登)幾遍魏闕赴何時懐古心誰識應多謁舜祠¶
<pb:KR4h0140_WYG_555-14a>¶
　　　浙江夜宿¶
落帆人更起露草滿汀洲逺狖啼荒嶠孤螢溺漫流積¶
隂開片月爽氣集髙秋去去胡為戀搴芳時一遊¶
　　　寄西岳白石僧¶
挂錫中峯上經行踏石梯雲房出定後岳月在池西峭¶
壁殘霞照欹松積雪齊年年著山屐曾得到招提¶
　　　同州冬日陪吳常侍閒宴¶
中天白雲散集客郡齋時陶性聊飛爵看山忽罷碁雪¶
<pb:KR4h0140_WYG_555-14b>¶
花凝始散木葉脫無遺静理(一作/裏)良多暇招邀愜所思¶
　　　答鄜畤友人同宿見示¶
為客自堪悲風塵日滿衣承明無計入舊隠但懷歸雪¶
積孤城暗燈殘曉角微相逢喜同宿此地故人稀¶
　　　題僧禪院(一作題興善/寺英律師院)¶
虚室焚(一作/燃)香久禪(一作/看)心悟幾生濾泉侵月起掃逕¶
避蟲行樹隔前朝在苔滋廢渚平我來風雨夜像設(一/作)¶
(照/)一燈明¶
<pb:KR4h0140_WYG_555-15a>¶
　　　懷故山寄賈島¶
心偶羡明代學詩觀國風自從來闕下未勝在山中丹¶
桂日應老白雲居久空誰能謝時去聊與此生同¶
　　　㶚上秋居¶
㶚原風雨定晚見鴈行頻落葉他鄉樹寒燈獨夜人空¶
園白露滴孤壁野僧隣寄臥郊扉久何門致此身¶
　　　寄崇徳里居作¶
掃君園林地澤(一作/滌)我清涼襟髙鳥雲路晚孤蟬楊柳¶
<pb:KR4h0140_WYG_555-15b>¶
深風微漢宫漏月迥秦城砧光景坐如此徒懷經濟心¶
　　　河梁别¶
河梁送别者行哭半非親此路(一作/地)足征客胡天多殺¶
人金罍照離思(一作/席)寶瑟凝殘(一作/青)春早晚期相見垂¶
楊凋復新(一本無/末二句)¶
　　　留别定襄盧軍事¶
行行與君别路在鴈門西秋色見邊草軍聲聞戍鼙酣¶
歌(一作/銜杯)擊寶劒躍馬上金(一作/荒)堤歸去咸陽里平生志¶
<pb:KR4h0140_WYG_555-16a>¶
不迷¶
　　　送杜秀才東遊¶
羇遊年復長去日值秋殘草出函關白雲藏野渡寒鴻¶
多霜雪重山廣道途難心事何人識斗牛應數看¶
　　　懷黄頗¶
有客南浮去平生與我同炎州結遥思芳杜採應空秦¶
鴈歸侵月湘猿戲褭楓期君翼明代未可戀山中¶
　　　隴上獨望¶
<pb:KR4h0140_WYG_555-16b>¶
斜日挂邊樹蕭蕭獨望間隂雲藏漢壘飛火照胡山隴¶
首行人絕河源夕鳥還誰為立勲者可惜寶刀閒¶
　　　長安書懷¶
岐路今如此還堪慟哭頻關中成久客海上老諸親谷¶
口田應廢鄉山草又春年年銷壯志空作獻書人¶
　　　邯鄲驛樓作¶
蕪没叢臺久清漳廢御溝蟬鳴河外樹人在驛西樓雲¶
燒天中赤山當日落秋近郊經戰後處處骨成丘¶
<pb:KR4h0140_WYG_555-17a>¶
　　　　别家後次飛狐西即事¶
　逺歸從此别親愛失天涯去國頻迴首方秋不在家鳴¶
　蛩聞塞路冷鴈背龍沙西次桑乾曲洲中見荻花¶
　　　　題青龍寺鏡公房¶
　一室意何有閒門為我開爐香寒自滅履雪飯初迴窗¶
　迥孤山入燈殘片月來禪心方此地不必訪天台¶
　¶
　¶
<pb:KR4h0140_WYG_555-17b>¶
　¶
　¶
　¶
　¶
　¶
　¶
　¶
御定全唐詩巻五百五十五¶
