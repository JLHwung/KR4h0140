# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:41:06.239318
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷八百二十七
<pb:KR4h0140_WYG_827-1a>¶
　欽定四庫全書¶
御定全唐詩巻八百二十七¶
　　貫休¶
　　　　循吏曲上王使君¶
　需宿需宿炳爛光合蒸蒸婺民鍾此多福自東自西自¶
　南自北伊飛伊走乳乳良牧和氣無形春光自成大信¶
　不信貽厥無朕需女需女爾亦須語使君為理𤣥風震¶
　古需女需女爾亦須語我願喙長三千里枕著玉階奏¶
<pb:KR4h0140_WYG_827-1b>¶
　明主¶
　　　　古鏡詞¶
　我有一面鏡新磨似秋月上唯金膏香下狀驪龍窟等¶
　閒不欲開醜者多不悦或問幾千年軒轅手中物¶
　　　　懷張為周朴¶
　張周二夫子詩好人太癖更不過嶺來如今頭盡白人¶
　傳禹力不到處河聲流向西(周/)又到處即閉户逢君方¶
　展睂(張/)不知是不是若是即大竒我又聞二公心與人¶
<pb:KR4h0140_WYG_827-2a>¶
不同一生常在寂寞中有時狂吟入僧宅錦囊鳥啼荔¶
枝紅有時冥摉海山腦珊瑚枝動日杲杲聖君在上知¶
不知赤面濁醪許多好¶
　　　題𢎞顗三藏院¶
儀清態淡雕瓊瓌捲簾瀟灑無塵埃嶽茶如乳庭花開¶
信心弟子時時來灌頂壇嚴伸㽬塞三十年功苦拘束¶
梵僧夢裏授微言雪嶺白牛力深得(師曽受神僧/眞言於夢中)水精¶
一索香一爐紅蓮花舌生醍醐初聽喉音寶樓閣如聞¶
<pb:KR4h0140_WYG_827-2b>¶
魔王宫殿拉(一作/掠)金瓦落次聽妙音大隨求更覺人間¶
萬事深悠悠四音俱作清且柔愛河濁浪却倒流却倒¶
流兮無處去碧海含空日初曙¶
　　　古意代友人投所知¶
青松雖有花有花不如無貧井泉雖清且無金轆轤客¶
從逺方來遺我古銅鏡挂之玉堂上如對軒轅聖天龍¶
睡坤腹土蝕金鬛綠因知燕趙佳人顔似玉不得此鏡¶
終不(缺一/字)¶
<pb:KR4h0140_WYG_827-3a>¶
　　　聞知已入翰林¶
天驥頭似鳥儵忽四天下南金色如椹入火不見火吾¶
交二名士遽立于帝左鳳姿既出世大意囑在我竒哉¶
子淵頌無可無不可¶
　　　上裵大夫二首¶
我有一端綺花彩鸞鳳羣佳人金錯刀何以裁此文¶
我有白雲琴樸斵天地精俚耳不使聞慮同衆樂聽指¶
指法仙法(應作/指)聲聲聖人聲一彈四時和再彈中古清¶
<pb:KR4h0140_WYG_827-3b>¶
庭前梧桐枝颯颯南風生還希師曠懷見我心不輕¶
　　　上劉商州¶
周邵吁噓氣結為禎祥雲客從逺方來持此將贈君時¶
命偶不謬授館終南東愔愔良吏師不寐如老農丘軻¶
文之天代天有餘功代天復代天后稷何所從¶
　　　閒居擬齊梁四首¶
夜雨山草滋爽籟生古木閑吟竹仙偈清於嚼金玉蟋¶
蟀啼壞牆茍免悲局促道人優曇花迢迢逺山綠¶
<pb:KR4h0140_WYG_827-4a>¶
果熟無低枝芳香入屏帷故人久不來萱草何離離苦¶
吟齋貌減更被杉風吹獨賴湖上翁時為烹露葵¶
紅藕暎嘉魴澄池照孤坐池痕放文彩雨氣増慵惰山¶
翁寄术藥幸得秋病可終召十七人雲中備香火¶
清氣生滄洲殘雲落林藪放鶴久不歸不知更歸否支¶
䇿到江湄江皋木葉飛自憐為客逺還如鵲遶枝南枝¶
復北枝玉露沾毛衣¶
　　　塞上曲二首¶
<pb:KR4h0140_WYG_827-4b>¶
錦袷健兒黒如漆騎羊上氷如箭疾蒲萄酒白雕腊紅¶
苜蓿根甜沙鼠出單于右臂何須斷天子昭昭本如日¶
一握黳髯一握絲須知只為平戎術¶
去年轉鬬陰山脚生得單于却放却今年深入于不毛¶
㓂兵拔帳遺弓刀男兒須(一作/貴)展平生志為國輸忠合¶
天地甲穿雖即(一作/則)失黄金劔缺猶能生紫氣塞草萋¶
萋兵士苦横刀誓死清邉土封侯十萬始無心玉闗凱¶
(一作/生)入君看取¶
<pb:KR4h0140_WYG_827-5a>¶
　　　擬齊梁體寄馮使君三首¶
庭鳥多好音相呼灌木中竹房更何有還如鳥巢空賴¶
逢富人侯眞東晉謝公煌煌發令姿珂珮鳴丁冬故山¶
有深霞未如旌旗紅慚非衛霍松何以當清風¶
露益蟬聲長蕙蘭垂紫帶清吟待明月孤雲忽為蓋伊¶
余石林人本是燒畬輩頻接謝公棊輸多未曽賽¶
大道貴無心聖賢為始慕秋空共澄潔美玉同貞素偉¶
哉桐江守雌黄出金口為文能廢興談道弭空有雪林¶
<pb:KR4h0140_WYG_827-5b>¶
槁枯者坐石聽亦久還疑紫磨身成居靈運後¶
　　　書匡山老僧菴¶
篔簹紅實好鳥語銀髯瘦僧貌如祖香煙濛濛衣上聚¶
冥心縹緲(一作/渺渺)入鐵圄白麏作夢枕藤履東峯山媪貢¶
瓜乳¶
　　　讀顧况歌行¶
雪泥露金氷滴瓦楓檉火著僧留坐忽覩逋翁(况别/號)一¶
軸歌始覺詩魔辜負我花飛飛雪霏霏三珠樹曉珠纍¶
<pb:KR4h0140_WYG_827-6a>¶
纍妖狐爬出西子骨雷車拶破織女機憶昔鄱陽寺中¶
見一碣逋翁詞兮逋翁札庾翼未伏王右軍李白不知¶
誰擬殺别别若非仙眼應難别不可説不可説離亂亂¶
離應打折¶
　　　冬末病中作二首¶
冬風吹草木亦吹我病根故人久不來冷落如丘園&KR2157;¶
龍與摩詰吁歎非不聞顧惟年少時未合多憂懃風鍾¶
逺孤枕雪水流凍痕空餘微妙心期空靜者論¶
<pb:KR4h0140_WYG_827-6b>¶
胸中有一物旅拒復攻擊向下還上來唯疑是肺石山¶
童頑且小用之復何益教洗煮茶鐺雪團打鄰壁宛轉¶
無好姿裵囘更何適庭前早梅樹坐見花盡碧屋老多¶
鼠窠窗卑(一本/缺)露山脊近來胸中物已似輸藥力微吟¶
復微吟依稀似莊舄¶
　　　遇葉進士¶
文章擬眞宰儀冠冷如壁山寺偶相逢眼青勝山色氣¶
隆多慷慨語澹無他力金繩殘果落竹閣涼雨滴自媿¶
<pb:KR4h0140_WYG_827-7a>¶
龍鍾人見此沖天翼¶
　　　寄杜使君¶
清辰捲珠簾盥潄香滿室杉松經雪後别有精彩出琅¶
圅芙蓉書開之向堦日好鳥常解來孤雲偶相失有時¶
作章句氣概還鮮逸茫茫世情世誰人愛眞實清髙慕¶
𤣥度宴黙攀道一殘磬隔風林微陽解氷筆亦知休明¶
代諒無經濟術門前九箇峯終擬為文乞¶
　　　寄髙員外¶
<pb:KR4h0140_WYG_827-7b>¶
冷冽蒼黄風似劈雪骨氷筋滿瑤席庭松流汙相抵喫¶
霜絮重裘火無力孤峯地鑪燒白櫪龎睂道者應相憶¶
儵忽維陽歲云暮寂寥不覺成章句惟應將寄蘂珠宫¶
(一作/人)禪刹雲深一來去¶
　　　書陳處士屋壁二首¶
有叟傲堯日髮白肌膚紅妻子亦讀書種蘭清溪東(處/士)¶
(有種/蘭篇)白雲有竒色紫桂含天風即應迎鶴書肻羨於洞¶
洪髙歩前山前髙歌北山北數載賣甘橙山貲近云足¶
<pb:KR4h0140_WYG_827-8a>¶
新詩不將出徃徃僧乞得唯云李太白亦是偷桃賊吟¶
狂鬼神走酒釅天地昃青芻生堦除擷之束成束¶
　　　對月作¶
今人看此月古人看此月如何古人心難向今人説古¶
人求祿以及親及親如之何忠孝為朱輪今人求祿唯¶
庇身庇身如之何惡木多斜文斜文復斜文顛窒何紛¶
紛¶
　　　山茶花¶
<pb:KR4h0140_WYG_827-8b>¶
風裁日染開仙囿百花色死猩血謬今朝一朶墮堦前¶
應有看人怨孫秀¶
　　　上孫使君(三十九句/缺一字)¶
聖主得賢臣天地方交泰恭惟嶽精粹多出於昭代君¶
侯握文鏡獨立塵埃外王演俗容儀崔陵小風概馨香¶
擁蘭雪峻秀髙嵩岱嵇松領歲寒莊劒無礱淬威稜玉¶
霜直匠石金槌大詩穿明月珠道拍安期背中興鸞鳳¶
集直道風雲㑹萬卷似無書三山如歴塊徳乎天所縱¶
<pb:KR4h0140_WYG_827-9a>¶
清矣誰堪對有法在朝端無塵到冠蓋具瞻從宻勿旦¶
夕調鼎鼐為君整衢尊為君戢蕃塞豈知吾后意憂此¶
毗陵最親手賜彤弓蒼生是繄賴下車鄰寇散是物氷¶
壺内龔遂喪亷平次公太繁碎袴襦砧動地父母歌闤¶
闠(闕/)雪鏁戈鋋非煙遶旌斾寧思子産氷肻羨任棠薤¶
忽如春再來不獨天重戴昻藏海嶠鶴冷碧仙庭檜物¶
物動和氣家家有新態芙蓉開帟幕錦帳無纖壒鼓角¶
穿凍雲恩波動耕耒奸囘改精魄禮教書紳帶必于堯¶
<pb:KR4h0140_WYG_827-9b>¶
舜日還似房杜輩野人有章句格力亦慷慨若不入丘¶
門世間更誰愛¶
　　　哭靈一上人¶
一公何不在空有逺公名共説岑山路今時不可行舊¶
房松更老新塔草初生經論傳緇侣文章遍墨卿禪林¶
枝幹折法宇棟梁傾誰俊修僧史應知傳已成¶
　　　行路難¶
君不見山髙海深人不測古徃今來轉青碧淺近輕浮¶
<pb:KR4h0140_WYG_827-10a>¶
莫與交地卑只解生荆棘誰道黄金如糞土張耳陳餘¶
斷消息行路難行路君自看¶
不會當時(一作/初)作天地剛有多般愚與智到頭還用真¶
宰心何如上下皆清氣大道冥冥不知處那堪頓得羲¶
和轡義不義兮仁不仁擬學長生更容易負心(一作/薪)為¶
罏復為火緣木求魚應且止君不見燒金煉石古帝王¶
鬼火熒熒白楊裏¶
君不見道傍廢井生古木本是驕奢貴人屋幾度美人¶
<pb:KR4h0140_WYG_827-10b>¶
照影來素綆銀缾濯纖玉雲飛雨散今如此繡闥雕甍¶
作荒谷沸渭笙歌君莫誇不應常(一作/長)是西家哭休説¶
遺編行者幾至竟終須合天理敗他成此亦何功蘇張¶
終作多言鬼行路難行路難不在羊腸裏¶
九有茫茫共堯日浪死虚生亦非一清淨𤣥音竟不聞¶
花眼酒腸暗如漆或偶因片言隻字登第光二親又不¶
能獻可替否航要津口譚羲軒與周孔履行不及屠沽¶
人行路難行路難日暮途逺空悲歎¶
<pb:KR4h0140_WYG_827-11a>¶
君不見道傍樹有寄生枝青青鬱鬱同榮衰無情之物¶
尚如此為人不及還堪悲父歸墳兮未朝(一作/期)夕已分¶
黄金爭田宅髙堂老母頭似霜(一作/雪)心作數支(一作/枝)淚¶
常滴我聞忽如負芒刺不獨為君空歎息古人尺布猶¶
可縫潯陽義犬(一作/夫)令人憶寄言世上為人子孝義團¶
圓莫如此若如此不遄死兮更何俟¶
　　　泊秋江¶
岸如洞庭山似剡船漾清溪涼勝簟月白風髙不得眠¶
<pb:KR4h0140_WYG_827-11b>¶
枯葦叢邊釣師魘¶
　　　嘲商客¶
葦蕭蕭風摵摵落日江頭何處客斜倚帆檣不喚人五¶
湖浪向心中白¶
　　　寄王滌¶
梅月多開户衣裳潤欲滴寂寥雖無形不是小讐敵地¶
虛草木壯雨白桃李赤永日無人來庭花苦狼籍吟髙¶
好鳥覷風靜茶煙直唯思萊子來衣拖五般色¶
<pb:KR4h0140_WYG_827-12a>¶
　　　上馮使君五首¶
撐船碧江上春日何遲遲汀花最深處拾得鴛鴦兒¶
漁父無憂苦水仙亦何别眠在綠葦邊不知釣筒發¶
樵叟無憂苦地仙亦何别茆屋岸花中弄孫頭似雪¶
扣舷得新詩茶煮桃花水㠔㠔數片帆去去殊未已¶
仁政無不及乳獺將子行誰家苦竹林中有讀書聲¶
　　　擬(一本無/擬字)君子有所思二首¶
我愛正考甫思賢作商頌我愛揚子雲理亂皆如鳳振¶
<pb:KR4h0140_WYG_827-12b>¶
衣中夜起露花香旖旎撲碎驪龍明月珠敲出鳳皇五¶
色髓陋巷蕭蕭風㭊㭊(一作/淅淅)緬想斯人勝珪璧寂寥千¶
載不相逢無限區區盡虚擲君不見沈約道佳人不在¶
兹春光為誰惜¶
安得龍猛筆㸃石為黄金(西嶽龍猛大士於硯中磨藥/㸃筆成金西天有龍猛金其)¶
(色/紫)散為(一作問/一作向)酷吏家使無貪殘心甘棠宻葉成翠幄¶
欵(一作/穎)鳳不來天地塞所以傾國傾城人如今如今不¶
可得(一作所以傾城/人如今不可得)¶
<pb:KR4h0140_WYG_827-13a>¶
　　　古塞下曲四首(一本無古字亦無四首/二字第三首另一題)¶
古塞苦寒地戎馬聚如蠅寒鵰中&KR1076;石落在黄河氷蒼¶
茫邏逤城枿枿賊氣興鑄金禱秋穹還擬相憑陵¶
戰(一作/白)骨踐成(一作/化黄)塵飛入征人目黄雲(一作/塵)忽變黒¶
戰鬼作陣(一作/夜)哭陰風吼大漠火號出不得誰為天子¶
前唱此邊城曲¶
日向平沙出還向平沙沒飛蓬落軍(一作/陣)營驚鵰去天¶
末帝鄉青樓倚霄漢歌吹掀天對花月豈知塞上望鄉¶
<pb:KR4h0140_WYG_827-13b>¶
人日日雙眸滴清血¶
狼煙在陣雲匈奴愛輕敵領兵不知數牛羊復吞磧嚴¶
冬大河枯嫖姚去深擊戰血染黄沙風吹暎天赤¶
　　　鼓腹曲¶
我昔不幸兮遭百罹蒼蒼留我兮到好時耳聞鐘鼓兮¶
生豐肌白髪却黑兮自不知東鄰老人好吹笛倉囤峩¶
峩榖多赤餅紅鰕兮㭊麋腊有酒如濁醯兮呼我喫徃¶
徃醉倒潢洿之水邊兮人盡識孰云六五帝兮四三皇¶
<pb:KR4h0140_WYG_827-14a>¶
如䕫如龍兮如龔黄吾不知此之言兮是何之言兮¶
　　　經曠禪師院¶
吾師楞伽山中人氣岸古淡僧麒麟曹溪老兄一與語¶
金玉聲利泥棄唾委兀兀如頑雲驪珠兮固難價其價¶
靈芝兮何以根其根眞貌枯槁言樸略衲衣爛黒燒嶽¶
痕憶昔十四五年前苦寒節禮師問師楞伽月此時師¶
握玉麈尾報我却云非日月一敲粉碎狂性歇庭松無¶
韻冷撼骨搔窗擦簷數枝雪邇來流浪于呉越一片閑¶
<pb:KR4h0140_WYG_827-14b>¶
雲空皎潔再來尋師已蟬蜕薝蔔枝枯醴泉竭水檀香¶
火遺影在甘露松枝月中折(師去世有甘/露降于庭松)寶師徃日真¶
隱心今日不能墮雙血¶
　　　邊上作三(一作/二)首(一本缺/第三首)¶
山無綠兮水無清風既毒兮沙亦腥健兒走馬疾飛鳥¶
聨翩射落雲中聲¶
陣雲忽向沙中起探得匈奴過遼水堪嗟䕶塞征戍兒¶
未戰已疑身是鬼¶
<pb:KR4h0140_WYG_827-15a>¶
見説青塜穴中有白野狐時時出沙磧向東而號呼號¶
呼復號呼畫師圖得無¶
　　　送張拾遺赴施州司户¶
道之大道古太古二字為名爭莽鹵社稷安危在直言¶
須　堯階撾諫鼓恭聞吾皇至聖深無比推席却几聽¶
至理一言偶未合堯聰賈生須看湘江水君不見頃者¶
百官排闥赴延英陽城不死存令名又不見仲尼遙竒¶
司馬子珮玉垂紳厯如此公乎公乎施之掾江上春風¶
<pb:KR4h0140_WYG_827-15b>¶
喜相見畏天之命復行行芙蓉為衣勝絁絹好音入耳¶
應非久三峽聞猨莫迴首且啜千年羮醉巴酒¶
　　　書倪氏屋壁三首¶
茶烹綠乳花暎簾撐沙苦筍銀纖纖窗中山色青翠粘¶
主人於我情無厭¶
白桑紅椹鶯咽咽麵揉玉塵餅桃雪將為數日已一月¶
主人於我特地切¶
水嬌草媚掩山路睡槎鴛鴦如畫作春光靄靄忽已暮¶
<pb:KR4h0140_WYG_827-16a>¶
主人剛地不放去¶
　　　續姚梁公坐右銘(并序/)¶
　　愚嘗覽白太保所作續崔子玉座右銘一首其詞¶
　　㫖乃典乃文再懇再切實可警策未悟貽厥將來¶
　　又見姚崇卞蘭張説李邕皆有斯文尤為奥妙其¶
　　于束勗婉娩乃千古之鑒戒資腴矣愚竊愛其文¶
　　惟恨世人不能行之十得其二一日抽毫遂作續¶
　　白氏之續命曰續姚梁公座右銘一首雖文經理¶
<pb:KR4h0140_WYG_827-16b>¶
　　緯不逮於羣公而亦可書於屋壁云¶
善為爾諸身行為爾性命禍福必可轉莫慤言前定見¶
人之得如已之得則美無不克見人之失如已之失是¶
亨貞吉反此之徒天鬼必誅福先禍始好殺滅絶不得¶
不止守謙寡慾善善惡惡不得不作無見貴熱諂走蹩¶
躠無輕賤微上下相依古聖著書矻矻孳孳忠孝信行¶
越食逾衣生天地間未或非假身危彩虹景速奔馬胡¶
不自彊將升玉堂胡為自墜言虚行偽豔殃爾夀須戒¶
<pb:KR4h0140_WYG_827-17a>¶
　酒腐爾腸須畏勵志須至撲滿必破非莫非於飾非過¶
　莫過於文過及物陰功子孫必封無恃文學是司竒薄¶
　患隨不忍害逐無足一此一彼諧宫合徵親仁下問立¶
　節求已惡木之隂匪隂盜泉之水匪水世孚草草能生¶
　幾幾直須如氷如玉種桃種李嫉人之惡酬恩報義忽¶
　已之慢成人之美毋擔虛譽無背至理恬和愻暢沖融¶
　終始天人之行盡此而已丁寧丁寧戴髪含齒¶
　　　　上盧少卿覓干文¶
<pb:KR4h0140_WYG_827-17b>¶
　荆山有美玉含華尚炳爛堪為聖君璽堪為聖君案草¶
　木潤不彫煙霞覆不散野人到山下仰視星辰畔倘或¶
　如栗黄保之上霄漢¶
　　　　謝盧少卿惠千文¶
　盧山有石鏡髙倚無塵垢晝景分煙蘿夜魄侵星斗苞¶
　含物象列摉照魚龍吼寄謝天地間毫端皆我有¶
　¶
御定全唐詩卷八百二十七¶
