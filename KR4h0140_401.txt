# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.413278
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百一
<pb:KR4h0140_WYG_401-1a>¶
　欽定四庫全書¶
御定全唐詩卷四百一¶
　　元稹¶
　　　　寄吳士矩端公五十韻(此後竝江陵/士曹時作)¶
　昔在鳯翔日十嵗即相識未有好文章逢人賞顔色可¶
　憐何郎面(吳生小/字何郎)二十纔冠餙短髪予近梳羅衫紫蟬¶
　翼伯舅各驕縦仁兄未摧抑事業若杯盤詩書甚徽纆¶
　西州戎馬地賢豪事雄特百萬時可贏十千良易借寒¶
<pb:KR4h0140_WYG_401-1b>¶
　食桐陰下春風柳林側藉草送逺遊列筵酬博塞萎蕤¶
　雲幕翠燦爛紅茵赩膾縷輕似絲香醅膩如職(一作/織)將¶
　軍頻下城佳人盡傾國媚語嬌不聞纖腰輭無力歌詞¶
　妙宛轉舞態能剜刻筝弦玉指調粉汗紅綃拭予時最¶
　年少專務酒中職未能解(一作/媿)生獰偏矜任狂直曲庇¶
　桃根盞横講捎雲式亂布鬬分朋惟新間讒慝恥作最¶
　先吐羞言未朝食醉眼漸紛紛酒聲頻䬵䬵(愛墨/切)扣節¶
　參差亂飛觥往來織強起相維持飜成兩匍匐邊霜颯¶
<pb:KR4h0140_WYG_401-2a>¶
然降戰馬鳴不息但喜秋光麗誰憂塞雲黒常随獵騎¶
走多在豪家匿夜飲天既明朝歌日還昃荒狂嵗云久¶
名利心潛逼時輩多得途親朋屢相敕閒因適農野忽¶
復愛稼穡平生中聖人飜然腐腸賊亦従酒仙去便被¶
書魔惑脫跡壯士場甘心豎儒域矜持翠筠管敲斷黄¶
金勒屢益蘭膏燈猶研兔枝墨﨑嶇來掉蕩矯抂事沈¶
默隐笑甚艱難歛容還屴崱與君始分散勉我勞修飾¶
岐路各營營別離長惻惻行看二十載萬事紛(一作/絲)何¶
<pb:KR4h0140_WYG_401-2b>¶
極相值或湏臾安能洞胷臆昨來陜郊(一作/郟)㑹悲歡兩¶
難克問我新相知但報長相憶豈無新知者不及小相¶
得亦有生嵗游同年不同徳為別詎㡬時伊予墜溝洫¶
大江鼔風浪逺道參荆棘往事返無期前途浩難測一¶
旦得自由相求北山北¶
　　　三月二十四日宿曽峰館夜對桐花寄樂天¶
微月照桐花月微花漠漠怨澹不勝情低囘拂簾幕葉¶
新陰影細露重枝條弱夜久春恨多風清暗香薄是夕¶
<pb:KR4h0140_WYG_401-3a>¶
逺思君思君瘦如削但感事睽違非言官好惡奏書金¶
鑾殿歩屣青龍閣我在山館中滿地桐花落¶
　　　酬樂天書懐見寄(本題云初與徽之別後忽夢/見之及寤而微之書至兼覧)¶
　　　(桐花之什悵然書懐/後五章竝次用本韻)　(此/)¶
新昌北門外與君従此分街衢走車馬塵土不見君君¶
為分手歸我行行不息我上秦嶺南君直樞星北秦嶺¶
髙崔嵬商山好顔色月照山館花裁詩寄相憶天明作¶
詩罷草草随所如憑人寄將去三月無報書荆州白日¶
<pb:KR4h0140_WYG_401-3b>¶
晩城上鼓鼕鼕行逢賀州牧致書三四封封題樂天字¶
未坼已霑裳坼書八九讀淚落千萬行中有酬我詩句¶
句截我腸仍云得詩夜夢我魂淒涼終言作詩䖏上直¶
金鑾東詩書費一夕萬恨緘其中中宵宫中出復見宫¶
月斜書罷月亦落曉燈随暗花想君書罷時南望勞所¶
思況我江上立吟君懐我詩懷我浩無極江水秋正深¶
清見萬丈底照我平生心感君求友什因報壯士吟持¶
謝衆人口銷盡猶是金¶
<pb:KR4h0140_WYG_401-4a>¶
　　　酬樂天登樂遊園見憶¶
昔君樂遊園悵望天欲曛今我大江上□意波飜雲秋¶
空壓澶漫澒洞無垢氛四顧皆豁逹我眉今日伸長安¶
隘朝市百道走埃塵軒車随對列骨肉非本親誇遊丞¶
相第偷入常侍門愛君直如髪勿念江湖人¶
　　　酬樂天早夏見懐¶
庭柚有垂實燕巢無宿雛我亦辭社燕茫茫焉所如君¶
詩夏方早我歎秋巳徂食物風士異衾裯時節殊荒草¶
<pb:KR4h0140_WYG_401-4b>¶
滿田地近移江上居八日復切九月明侵半除¶
　　　酬樂天勸醉¶
神麯清濁酒牡丹深淺花少年欲相飲此樂何可涯沈¶
機造神境不必悟楞伽(一作/加)酡顔返童貌安用成丹砂¶
劉伶稱酒徳所稱良未多願君聼此曲我為盡稱嗟一¶
杯顔色好十盞膽氣加半酣得自恣酩酊歸太和共醉¶
真可樂飛觥撩亂歌獨醉亦有趣兀然無與他羙人醉¶
燈下左右流横波王孫醉牀上顛倒眠綺羅君今勸我¶
<pb:KR4h0140_WYG_401-5a>¶
醉勸醉意如何¶
　　　和樂天初授户曹喜而言志¶
王爵無細大得請即為恩君求户曹掾貴以禄奉親聞¶
君得所請感我欲霑巾今人重軒冕所重華與紛矜誇¶
仕臺閣奔走無朝昏君衣不盈篋君食不滿囷君言養¶
既薄何以榮我門披誠再三請天子憐儉貧詞曹直文¶
苑捧詔榮且忻歸來髙堂上兄弟羅酒尊各稱千萬夀¶
共飲三四巡我實知君者千里能具陳感君求禄意求¶
<pb:KR4h0140_WYG_401-5b>¶
禄殊衆人上以奉顔色餘以及親賔棄名不棄實謀養¶
不謀身可憐白華士永願凌青雲¶
　　　和樂天贈吳丹¶
不識吳生面久知吳生道跡雖染世名心本奉天老雌¶
一守命門迴九塡血腦委氣榮衛和咽津顔色好傳聞¶
共甲子衰隤盡枯稿獨有氷雪容纖華奪鮮縞問人何¶
能爾吳實曠懐抱弁冕徒挂身身外非所寳伊予固童¶
昧希真亦云早石壇玉晨尊晝夜長自埽密印視丹田¶
<pb:KR4h0140_WYG_401-6a>¶
遊神夢三島萬過黄庭經一食青精稻𠖇捜方朔桃結¶
念安期棗緑髪幸未改丹誠自能保行當擺塵纓吳門¶
事探討君為先此詞終期搴瑶草¶
　　　和樂天秋題曲江¶
十載定交契七年鎮相隨長安最多䖏多是曲江池梅¶
杏春尚小芰荷秋已衰共愛寥落境相將偏此時緜緜¶
紅蓼水颺颺白鷺鶿詩句偶未得酒杯聊久持今來雲¶
雨曠舊賞魂夢知況乃江楓夕和君秋興詩¶
<pb:KR4h0140_WYG_401-6b>¶
　　　和樂天別弟後月夜作¶
聞君别愛弟明天照夜寒秋雁拂檐影曉琴當砌彈悵¶
望天澹澹因思路漫漫吟為別弟操聞者為辛酸況我¶
兄弟逺一身形影單江波浩無極但見時嵗闌¶
　　　和樂天秋題牡丹叢¶
敝宅豔山卉別來長歎息吟君晩叢詠似見摧隤色欲¶
識別後容勤過晩叢側¶
　　　春月¶
<pb:KR4h0140_WYG_401-7a>¶
春月雖至明終有靄靄光不似秋冬色逼人寒帶霜纖¶
粉澹虛壁輕煙籠半牀分暉間林影餘照上虹梁病久¶
塵事隔夜閒清興長擁抱顚倒領歩屣東西廂風柳結¶
柔援(一作/楥)露梅飄暗香雪含櫻綻蘂珠蹙桃綴房杳杳¶
有餘思行行安可忘四鄰非舊識無以話中腸南有居¶
士儼默坐調心王欵闗一問訊為我披衣裳延我入深¶
竹暖我於小堂視身琉璃瑩諭指芭蕉黄復有比丘隘¶
早傳龍樹方口中祕丹□肘後懸青囊錫杖雖獨振刀¶
<pb:KR4h0140_WYG_401-7b>¶
圭期共嘗未知仙近逺巳覺神輕翔夜久魂耿耿月明¶
露蒼蒼悲哉沈眠士寧見兹夕良¶
　　　月臨花(臨檎/花)¶
臨風颺颺花透影朧朧月巫峽隔波雲姑峰漏霞雪鏡¶
匀嬌面粉燈泛髙籠纈夜久清露多啼珠墜還結¶
　　　紅芍藥¶
芍藥綻紅綃巴籬織青𤨏繁絲蹙金蘂髙燄當爐火翦¶
刻彤雲片開張赤霞裹煙輕琉璃葉風亞珊瑚朶受露¶
<pb:KR4h0140_WYG_401-8a>¶
色低迷向人嬌婀娜酡顔醉後泣(一作/竝)小女妝成坐豔¶
豔錦不如夭夭桃未可晴霞畏欲散晩日愁將墮結植¶
本為誰賞心期在我采之諒多思幽贈何由果¶
　　　送王十一南行¶
夏水漾天末晩暘依岸(一作/暎遥)邨風調(一作/翻)烏尾勁眷戀¶
餘芳尊解□方瞬息征帆巳翩翻江豚湧髙浪楓樹揺¶
去魂逺戍宗侣泊暮煙洲渚昏離心詎㡬許驟若移寒¶
温此別信非久胡為坐憂煩我留石難轉君泛雲無根¶
<pb:KR4h0140_WYG_401-8b>¶
萬里湖南月三聲山上猿從兹耿幽夢夜夜湘與沅¶
　　　三歎¶
孤劒鋒刃澀猶能神彩生有時雷雨過暗吼闐闐聲主¶
人閟靈寳畏作升天行淬礪當陽鐵刻為干鏌名逺求¶
鸊鵜瑩同用玉匣盛顔色縦相類利鈍頗相傾雄為光¶
電烻雌但深泓澄龍怒有竒變青蛇終不驚¶
仙鳯翠皇死葳蕤光彩低非無鴛鸞侣誓不同樹棲飛¶
馳嵗云暮感念雛在泥顧影不自暖寄爾蟠桃雞馴養¶
<pb:KR4h0140_WYG_401-9a>¶
豈無媿類族安得齊願言成羽翼奮翅凌丹梯¶
天驥失龍偶三年常夜嘶哀緣噴風斷渇且含霜啼長¶
恐絶遺類不復躡雲霓非無駉駉者鶴意不在雞春來¶
筋骨痩弔影心亦迷自此渥洼種應生濁水泥¶
　　　遣晝¶
密竹有清陰曠懐無塵滓況乃秋日光玲瓏曉窗裏旬¶
休聊自適今辰日髙起櫛沐坐前軒風輕鏡如水開巻¶
恣詠謡望雲間徙倚新菊媚鮮妍短萍憐靃靡埽除田¶
<pb:KR4h0140_WYG_401-9b>¶
地静摘掇園蔬美幽翫愜詩流空堂稱居士客來傷寂¶
寞我念遺煩鄙心跡兩相忘誰能驗行止¶
　　　冬夜懐李侍御王太祝段丞¶
浩露煙壒盡月光閒有餘松篁細陰影重以簾牖疎泛¶
覽星粲粲輕河悠碧虛纖雲不成葉脈脈風絲舒丹竈¶
熾東序燒香羅玉書飄飄魂神舉若驂鸞鶴輿感念夙¶
昔意華尚簪與裾簪裾詎㡬許累創吞鉤魚今聞馨香¶
道一以悟臭帤悟覺誓不惑永抱胎仙居晝夜欣所適¶
<pb:KR4h0140_WYG_401-10a>¶
　安知嵗云除行行二三友君懐復何如¶
　　　　西齋小松二首¶
　松樹短於我清風亦巳多況乃枝上雪動揺微月波幽¶
　姿得閒地詎感嵗蹉跎但恐厦終構藉君當柰何¶
　簇簇枝新黄纖纖攢素指柔苙漸依條短莎還半委清¶
　風日夜髙凌雲意(一作/竟)何巳千嵗盤老龍修鱗自兹始¶
　　　　周先生¶
　寥寥空山岑冷冷風松林流月垂鱗光懸泉揚髙音希¶
<pb:KR4h0140_WYG_401-10b>¶
　夷周先生燒香調琴心神力盈三千誰能還黄金¶
　¶
　¶
　¶
　¶
　¶
　¶
御定全唐詩巻四百一¶
