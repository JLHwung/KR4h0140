# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:45.206362
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百二十九
<pb:KR4h0140_WYG_329-1a>¶
　欽定四庫全書¶
御定全唐詩卷三百二十九¶
　　權徳輿¶
　　　　秖役江西路上以詩代書寄内¶
　辛苦事行役風波倦晨暮揺揺結遐心靡靡即長路别¶
　来如昨日每見缺蟾兔潮信催客帆春光變江樹宦遊¶
　豈云愜歸夢無復數愧非超曠姿循此跼促歩笑言思¶
　暇日規勸多逺度鶉服我乆安荆釵君所慕伊予多昧¶
<pb:KR4h0140_WYG_329-1b>¶
　理初不渉世務適因擁腫材成此嬾慢趣一身常抱病¶
　不復理章句胸中無町畦與物且多忤既非大川檝則¶
　守南山霧胡為出處間徒使名利汚羈孤望予禄孩穉¶
　待我餔未能即忘懐恨恨以此故終當税鞿鞅豈待畢¶
　㛰娶如何乆人寰俛仰學舉措衡茅去迢逓水陸兩馳¶
　騖晰晰窺曉星塗塗踐朝露静聞田鶴起逺見沙&KR3961;聚¶
　怪石不易躋急湍那可泝漁商聞逺岸煙火明古渡下¶
　碇夜已深上碕波不駐畏途信非一離念紛難具枕席¶
<pb:KR4h0140_WYG_329-2a>¶
有餘清壺觴無與晤南方出蘭桂歸日自分付北窗留¶
琴書無乃委童孺春江足魚鴈彼此勤尺素早晩到中¶
閨怡然兩相顧¶
　　　夜泊有懐¶
棲鳥向前林暝色生寒蕪孤舟去不息衆感非一途川¶
程方浩淼離思方鬰紆轉枕眼(一作/睡)未熟擁衾淚已濡¶
窘然風水上寢食疲朝晡心想洞房夜知君還向隅¶
　　　自桐廬如蘭溪有寄¶
<pb:KR4h0140_WYG_329-2b>¶
東南江路舊知名惆悵春深又獨行新婦山頭雲半歛¶
女兒灘上月初明風前蕩颺雙飛蝶花裏間闗百囀鶯¶
滿目歸心何處説欹眠搔首不勝情¶
　　　相思樹¶
家寄(一作/逺)江東逺(一作/道)身對江西春空見相思樹不見¶
相思人¶
　　　石楠樹¶
石楠紅葉透簾春憶得妝成下錦茵試折一枝含萬恨¶
<pb:KR4h0140_WYG_329-3a>¶
分明説向夢中人¶
　　　斗子灘¶
斗子灘頭夜已深月華偏照此時心春江風水連天闊¶
歸夢悠揚何處尋¶
　　　黄蘗館¶
驅車振楫越山川候曉通宵冐煙雨青楓浦上魂巳銷¶
黄蘗館前心自苦¶
　　　清明日次弋陽¶
<pb:KR4h0140_WYG_329-3b>¶
自歎清明在逺郷桐花覆水葛溪長家人定是持新火¶
㸃作孤燈照洞房¶
　　　中書夜直寄贈¶
通籍在金閨懐君百慮迷迢迢五夜永脈脈兩心齊歩¶
履疲青瑣開緘倦紫泥不堪風雨夜轉枕憶鴻妻¶
　　　病中寓直代書題寄¶
愚夫何所任多病感君深自謂青春壯寧知白髪侵寢¶
興勞善祝疎嬾愧良箴寂寞聞宫漏那堪直夜心¶
<pb:KR4h0140_WYG_329-4a>¶
　　　端午日禮部宿齋有衣服綵結之貺以詩還荅¶
良辰當五日偕老祝千年綵縷同心麗輕裾暎體鮮寂¶
寥齋畫省欵(一作/疑)曲擘香牋更想傳觴處孫孩徧目前¶
　　　酬九日¶
重九共遊(一作/歡)娛秋光景氣殊他時頭似雪還對挿茱¶
茰¶
　　　和九日從楊氏姊遊¶
秋光風露天令節慶初筵易象家人吉閨門女士賢招¶
<pb:KR4h0140_WYG_329-4b>¶
邀菊酒㑹屬和栁花篇今日同心賞全勝落㡌年¶
　　　上巳日貢院考雜文不遂赴九華觀祓禊之㑹¶
　　　以二絶句申贈(一作上已日/貢院贈内)¶
三日韶光處處新九華仙洞七香輪老夫留滯何由往¶
(一作/去)珉玉相和正遶身(時以沽美/玉為詩題)¶
禊飲尋春興有餘深情婉婉見雙魚同心齊體如身到¶
臨水煩君便祓除¶
　　　和九華觀見懐貢院八韻¶
<pb:KR4h0140_WYG_329-5a>¶
上已好風景仙家足芳菲地殊蘭亭㑹人似山隂歸丹¶
竈綴珠掩白雲巖逕㣲真宫集女士虚室涵春輝拘限¶
心杳杳歡言望依依滯兹文墨職坐與琴觴違麗曲滌¶
煩虚幽緘發清機支頤一吟想恨不雙翻飛¶
　　　桃源篇¶
小年嘗讀桃源記忽覩良工施繪事巖逕初欣繚繞通¶
溪風轉覺芬芳異一路鮮雲雜彩霞漁舟逺逺逐桃花¶
漸入空濛迷鳥道寧知掩映有人家龎眉秀骨争迎客¶
<pb:KR4h0140_WYG_329-5b>¶
鑿井耕田人世隔不知漢代有衣冠猶説秦家變阡陌¶
石髓雲英甘且香仙翁留飯出青囊相逢自是松喬侣¶
良㑹應殊劉阮郎内子閒吟倚瑶瑟翫此沈沈銷永日¶
忽聞麗曲金玉聲便使老夫思閣筆¶
　　　新月與兒女夜坐聴琴舉酒¶
泥泥露凝葉騷騷風入林以兹皓月圎不厭良夜深列¶
坐屏輕箑放懐弦素琴兒女各冠笄孫孩遶衣襟乃知¶
大隐趣宛若滄洲心方結偕老期豈憚華髪侵笑語向¶
<pb:KR4h0140_WYG_329-6a>¶
蘭室風流傳玉音愧君袖中字價重雙南金¶
　　　七夕¶
今日雲軿渡鵲橋應非脈脈與迢迢家人競喜開妝鏡¶
月下穿針拜九霄¶
　　　縣君赴興慶宫朝賀載之奉行冊禮因書即事¶
合&KR0543;交歡二十年今朝比翼共朝天風傳漏刻香車度¶
日照旌旗綵仗鮮顧我華簪鳴玉珮看君盛服耀金鈿¶
相期偕老宜家處鶴髪魚軒更可憐¶
<pb:KR4h0140_WYG_329-6b>¶
　　　元和元年䝉恩封成紀縣伯時室中封安喜縣¶
　　　君感慶兼懐聊申賀贈¶
啟土封成紀宜家縣安喜同欣井賦開共受閨門祉珩¶
璜聫采組琴瑟諧宫徴更待懸車時與君歡暮齒¶
　　　河南崔尹即安喜從兄宜于室家四十餘嵗一¶
　　　昨寓書病傳永寫告身既枉善祝因成絶句¶
五色金光鸞鳳飛三川墨妙巧相輝尊崇善祝今如此¶
共待曾𤣥捧翟衣¶
<pb:KR4h0140_WYG_329-7a>¶
　　　奉使豐陵職司鹵簿通宵渉路因寄内¶
綵仗列森森行宫夜漏深殳鋋方啟路鉦鼓正交音曙¶
月思蘭室前山辨榖林家人念行役應見此時心¶
　　　酬南園新亭宴㑹璩新第慰慶之作時任賔客¶
南宫(一作/亭)煙景濃平視中(一作/終)南峯官閑似休沐盡室¶
来相從日抱漢隂甕或成蝴蝶夢樹老欲連雲竹深疑¶
入洞歡言交羽觴列坐儼成行歌吟不能去待此眀月¶
光好逑藴眀識内顧多慙色不厭梁鴻貧常譏伯宗直¶
<pb:KR4h0140_WYG_329-7b>¶
予壻信時英諫垣金玉聲男兒纔弱冠射䇿幸成名偃¶
放斯自足翛然去營欲散木固無堪虚舟常任觸大隐¶
本吾心喜君流好音相期懸車嵗此地即中林¶
　　　七夕見與諸孫題乞巧文¶
外孫争乞巧内子共題文隐暎花匳對參差綺席分鵲¶
橋臨片月河鼓掩輕雲羡此嬰兒輩歡呼徹曙聞¶
　　　太常寺宿齋有寄¶
轉枕挑燈候曉雞相(一作/想)君應歎太常妻長年多病偏¶
<pb:KR4h0140_WYG_329-8a>¶
相憶不遣歸時醉似泥¶
　　　朝迴閲樂寄絶句¶
子城風煖百花初樓上龜兹引導車曲罷卿卿理騶馭¶
細君相望意何如¶
　　　中書宿齋有寄¶
銅壺漏滴(一作/滴漏)斗闌干泛灔金波照露盤遥想洞房眠¶
正熟不堪深夜鳳池寒¶
　　　中書送勅賜齋饌戲酬¶
<pb:KR4h0140_WYG_329-8b>¶
常日每齊眉今朝共觧頤遥知大官膳應與衆雛嬉¶
　　　勅賜長夀酒因口號以贈¶
恩霑長夀酒歸遺同心人滿酌共君醉一杯千萬春¶
　　　湖南觀察使故相國袁公挽歌二首(一作劉禹/錫詩以下)¶
　　　(五首並見/文苑英華)¶
五驅龍虎節一入鳯皇池令尹自無喜羊公人不疑天¶
歸京兆日葉下洞庭時湘水秋風至淒凉吹素旗¶
丹旐發江臯人悲鴈(一作/馬)亦號湘南罷亥市漢上改詞¶
<pb:KR4h0140_WYG_329-9a>¶
曹表墓雙碑立尊名一字襃常聞平楚獄為報里門髙¶
　　　玉山嶺上作¶
悠悠驅匹馬征路上連岡晩翠深雲竇寒苔浄石梁荻¶
花偏似雪楓葉不禁霜愁見前程逺空郊下夕陽¶
　　　題邵端公林亭¶
春光何處好(一作/足)柱史有林塘鶯囀風初暖花開日欲¶
長鑿池通野(一作/舊)水掃徑閲新芳更置盈尊酒時時醉¶
楚狂¶
<pb:KR4h0140_WYG_329-9b>¶
　　　酬裵傑秀才新櫻桃¶
新果真瓊液来應宴紫蘭圎疑竊龍頷色巳奪雞冠逺¶
火微微辨殘星隐隐看茂先知味易(一作/好)曼倩恨偷難¶
忍用烹騂駱從將翫玉盤流年如可駐何必九華丹¶
　　　次滕老莊¶
征途無旅館當晝喜逢君羸病仍留客朝朝掃白雲¶
　　　宿嚴陵¶
身羈從事驅征傳江入新安泛暮濤今夜子陵灘下泊¶
<pb:KR4h0140_WYG_329-10a>¶
自慙相去九牛毛¶
　　　題雲師山房¶
雲公蘭若深山裏月明松殿微風起試問空門清浄心¶
蓮花不著秋潭水¶
　　　棲霞寺雲居室¶
一徑縈紆至此窮山僧盥潄白雲中閒吟定後更何事¶
石上松枝常有風¶
　　　舟行夜泊¶
<pb:KR4h0140_WYG_329-10b>¶
蕭蕭落葉送殘秋寂寞寒波急暝流今夜不知何處泊¶
斷猨晴月引孤舟¶
　　　發硤石路上却寄内¶
莎柵東行五谷深千峯萬壑雨沈沈細君幾日路經此¶
應見悲翁相望心¶
　　　冬至宿齋時郡君南内朝謁因寄¶
清齋獨向丘園拜盛服想君興慶朝明日一陽生百福¶
不辭相望阻寒宵¶
<pb:KR4h0140_WYG_329-11a>¶
　　　　和河南羅主簿送校書兄歸江南¶
　兄弟泣殊方天涯指故鄉斷雲無定處歸鴈不成行草¶
　莽人煙少風波水驛長上虞親渤澥東楚隔瀟湘古戍¶
　隂傳火寒蕪曉帶霜海門潮灎灎沙岸荻蒼蒼京輦辭¶
　芸閣衡方憶草堂知君始寧隐還緝舊荷裳¶
　　　　與故人夜坐道舊¶
　笑語歡今夕煙霞愴昔遊清羸還對月遲暮更逢秋勝¶
　理方自得浮名不在求終當製初服相與卧林丘¶
<pb:KR4h0140_WYG_329-11b>¶
　　　　句¶
　耒水波紋細湘江竹葉輕(耒口勝見衡/州名  志)　古時樓上清¶
　明夜月照樓前撩亂花今日成隂復成子可憐春盡未¶
　歸家　新婦磯頭雲半斂女兒灘畔月初明(以上見野/客叢談)¶
　　迴合千峯裏晴光似畫圗　征車隨反照候吏暎白¶
　雲(石塘路/有懷院)¶
　¶
御定全唐詩巻三百二十九¶
