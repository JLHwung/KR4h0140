# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:47.265424
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷三百九十六
<pb:KR4h0140_WYG_396-1a>¶
　欽定四庫全書¶
御定全唐詩巻三百九十六¶
　　元稹¶
　元稹字㣲之河南河内人㓜孤母鄭賢而文親授書傳¶
　舉明經書判入等補校書郎元和初應制䇿第一除左¶
　拾遺歴監察御史坐事貶江陵士曹參軍徙通州司馬¶
　自虢州長史徴為膳部員外郎拜祠部郎中知制誥召¶
　入翰林為中書舍人承㫖學士進工部侍郎同平章事¶
<pb:KR4h0140_WYG_396-1b>¶
　未㡬罷相出為同州刺史改越州刺史兼御史大夫浙¶
　東觀察使太和初入為尚書左丞檢校戸部尚書兼鄂¶
　州刺史武昌軍節度使年五十三卒贈尚書右僕射稹¶
　自少與白居易倡和當時言詩者稱元白號為元和體¶
　其集與居易同名長慶今編詩二十八巻¶
　　　　思歸樂¶
　山中(一作/我作)思歸樂盡作思歸鳴爾是此山鳥安得失鄉¶
　名應緣此山路(一作/寄跡)自古離人征陰愁感和氣俾爾従¶
<pb:KR4h0140_WYG_396-2a>¶
此生我雖失鄉去我無(一作/不)失鄉情慘舒在方寸寵辱¶
將何驚浮生居大塊尋丈可寄形(一作/身)身安即形樂豈¶
獨樂咸京命者道之本死者天之平安問逺與近何言¶
殤與彭君看趙工部八十支體輕交州二十載一到(一/作)¶
(始/對)長安城長安不須㬰復作交州行交州又累嵗移鎮¶
廣與荆(一作移鎮/值江陵)歸朝新天子濟濟為上卿肌膚無瘴¶
色飲食康且寧長安一晝夜死者如霣星喪車四門出¶
何闗炎瘴縈況我三十二(一作/餘)百年(一作/年来)未半程江陵¶
<pb:KR4h0140_WYG_396-2b>¶
道塗近椘俗雲水清遐想玉泉寺久聞峴山(一作久/欲登斯)亭¶
此去盡綿歴豈無心賞并紅餐日充腹碧澗朝析酲開¶
門(一作/釀酒)待賔客寄書安弟兄閒窮四聲韻悶閱九部經¶
身外皆委順(一作無/所求)眼前隨所營此意久巳定誰能求¶
茍榮所以官甚小不畏權(一作朝/野巳)勢傾傾心豈不易巧¶
詐神之刑萬物有夲性況復人性(一作/至)靈金埋無土色¶
玉墜無瓦聲劒折有寸利鏡破有片明我可俘為囚我¶
可刃為兵我心終不死金石貫以誠此誠患不至(一作/立)¶
<pb:KR4h0140_WYG_396-3a>¶
誠至(一作/雖困)道亦亨㣲哉滿山鳥呌噪何足聼¶
　　　春鳩¶
春鳩與百舌音響詎同年如何一時語俱得春風憐猶¶
知化工(一作/造物)意當春不生蟬免教爭呌噪沸渭桃花前¶
　　　春蟬¶
我自東歸日厭苦春鳩聲作詩憐化工不遣春蟬生及¶
来商山道山深氣不平春秋兩相似蟲豸百種鳴風松¶
不成韻蜩螗沸如羮豈無朝陽鳯羞與㣲物爭安得天¶
<pb:KR4h0140_WYG_396-3b>¶
上雨奔渾河海傾蕩滌反時氣然後好晴明¶
　　　兔絲¶
人生莫依倚依倚事不成君看兔絲蔓依倚榛與荆荆¶
榛易䝉宻百鳥撩亂鳴下有狐兔穴奔走亦縦横樵童¶
斫將去柔蔓與之并翳薈生可恥束縳死無名桂樹月¶
中出珊瑚石上生俊鶻度海食應龍升天行靈物本特¶
逹不復相纏縈纏縈竟何者荆棘與飛莖¶
　　　古社¶
<pb:KR4h0140_WYG_396-4a>¶
古社基阯在人散社不神惟有空心樹妖狐藏魅人狐¶
惑意顚倒臊腥不復聞丘墳變城郭花草仍荆榛良田¶
千萬頃占作天荒田主人議芟斫怪見不敢前那言空¶
山燒夜隨風馬(一作/長)奔飛(一作/壯)聲鼔鼙震髙燄旗幟飜¶
逡巡荆棘盡狐兔無子孫狐死魅人滅煙消壇墠存繞¶
壇舊田地給授有等倫農收邨落盛社樹新團圓社公¶
千萬嵗永保邨中民¶
　　　松樹¶
<pb:KR4h0140_WYG_396-4b>¶
華山髙幢幢(一作/憧憧)上有髙髙松株株遥各各葉葉相重¶
重槐樹夾道植枝葉俱冥蒙既無貞直榦復有罥挂蟲¶
何不種松樹使(一作/種)之揺清風秦時巳曽種顦顇種不¶
供可憐孤松意不與槐樹同閒在髙山頂樛盤虯與龍¶
屈為大厦棟庇蔭侯與公不肯作行伍俱在塵土中¶
　　　芳樹¶
芳樹巳寥落孤英尤可嘉可憐團團(一作/團圓)葉蓋覆深深¶
花遊蠭競鑽刺鬬雀亦紛拏天生細碎物不愛好光華¶
<pb:KR4h0140_WYG_396-5a>¶
非無殲殄法念爾有生涯春雷一聲發驚燕亦驚蛇清¶
池養神蔡已復長蝦蟇雨露貴平施吾其春草芽¶
　　　桐花¶
朧月上山館紫桐垂好隂可惜暗澹色無人知此心舜¶
沒蒼梧野鳯歸丹穴岑遺落在人世光華那復深年年¶
怨春意不競桃杏林唯占清明後牡丹還復侵況此空¶
館閉云誰恣幽尋徒煩鳥噪集不語山嶔岑滿院青苔¶
地一樹蓮花簪自開還自落暗芳終暗沈爾生不得所¶
<pb:KR4h0140_WYG_396-5b>¶
我願裁為琴安置君王側調和元首音安問宮徴角先¶
辨雅鄭淫宫弦春以君君若春日臨商弦亷以臣臣作¶
旱天霖人安角聲暢人因鬭不任羽以類萬物祅物神¶
不歆徴以節百事奉事罔不欽五者茍不亂天命乃可¶
忱君若問孝理彈作梁山吟君若事宗廟拊以和球琳¶
君若不好諌願獻觸疏箴君若不罷獵請聴荒于禽君¶
若侈臺殿雍門可霑襟君若傲賢雋鹿鳴有食芩君聞¶
祈招什車馬勿駸駸君若欲敗度中有式如金君聞熏¶
<pb:KR4h0140_WYG_396-6a>¶
風操志氣在愔愔中有阜財語勿受来獻賝北里當絶¶
聼禍莫大於婬南風茍不競無往遺之擒姦聲不入耳¶
巧言寧孔壬梟音亦云革安得沴與祲天子既穆穆羣¶
材亦森森劒士還農野絲人歸織紝丹鳯巢阿閣文魚¶
游碧潯和氣浹寰海易若溉蹄涔改張乃可鼓此語無¶
古今非琴獨能爾事有諭因鍼感爾桐花意閒怨杳難¶
禁待我持斤斧置君為大琛¶
　　　雉媒¶
<pb:KR4h0140_WYG_396-6b>¶
雙雉在野時可憐同嗜欲毛衣前後成一種文章足一¶
雉獨先飛衝開芳草綠網羅幽草中暗被潛羈束剪刀¶
摧六翮絲線縫雙目啖養能㡬時依然巳馴熟都無舊¶
性靈返與他心腹置在芳草中翻令誘同族前時相失¶
者思君意彌篤朝朝舊䖏飛往往巢邊哭今朝樹上啼¶
哀音斷還續逺見爾文章知君草中伏和鳴忽相召鼔¶
翅遥相矚畏我未肻来又啄翳前粟歛翮逺投君飛馳¶
勢奔蹙罥挂在君前向君聲促促信君決無疑不道君¶
<pb:KR4h0140_WYG_396-7a>¶
相覆自恨飛太髙疎羅偶然觸看看架上鷹擬食無罪¶
肉君意定何如依舊雕籠宿¶
　　　箭鏃¶
箭鏃本求利淬礪良甚難礪將何所用礪以射凶殘不¶
礪射不入不射人不安為盗即當射寧問私與官夜射¶
官中盗中之血闌干帶箭君前訴君王悄不歡頃曽為¶
盗者百箭中心攢競將兒女淚滴瀝助心酸君王責良¶
帥此禍誰為端帥言發硎罪不使刃稍刓君王不忍殺¶
<pb:KR4h0140_WYG_396-7b>¶
逐之如迸丸仍令後来箭盡可頭團團發硎去雖逺礪¶
鏃心不闌㑹射蛟螭盡舟行無惡瀾¶
　　　賽神¶
邨落事妖神林木大如邨事來三十載巫覡傳子孫邨¶
中四時祭殺盡(一作/盡殺)雞與豚主人不堪命積燎曽欲燔¶
旋風天地轉急雨江河翻採薪持斧者棄斧縦横奔山¶
深多掩暎僅免鯨鯢吞主人集鄰里各各持酒罇廟中¶
再三拜願得禾稼存去年大巫死小覡又妖言邑中神¶
<pb:KR4h0140_WYG_396-8a>¶
眀宰有意效西門焚除計未決伺者迭乗軒廟深荆棘¶
厚但見狐兔蹲巫言小神變可驗牛馬蕃邑吏齊進說¶
幸勿禍鄉原踰年計不定縣聴良亦煩渉夏祭時至因¶
令修四垣憂虞神憤恨玉帛意彌敦我来神廟下簫鼔¶
正喧喧因言遣妖術滅絶由本根主人中罷舞許我重¶
疊論蜉蝣生溼䖏鴟鴞集黄昏主人邪心起氣燄日夜¶
繁狐貍得蹊徑潛穴主人園腥臊襲左右然後託丘樊¶
嵗深樹成就曲直可輪轅幽妖盡依倚萬怪之所屯主¶
<pb:KR4h0140_WYG_396-8b>¶
人一心好四面無籬藩命樵執斤斧怪木寧遽髠主人¶
且傾聼再為諭清渾阿膠在末派罔象游上源靈藥逡¶
巡盡黒波朝夕噴神龍厭流濁先伐鼉與黿黿鼉在龍¶
穴妖氣常鬱温主人惡淫祀先去邪與惽惽邪中人意¶
蠱禍蝕精魂徳勝妖不作勢強威亦尊計窮然後賽後¶
賽復何㤙¶
　　　大觜烏¶
陽烏有二類觜白者名慈求食哺慈母因以此名之飲¶
<pb:KR4h0140_WYG_396-9a>¶
啄頗亷儉音響亦柔雌百巢同一樹棲宿不復疑得食¶
先反哺一身常苦羸緣知五常性飜被衆禽欺其一觜¶
大者攫搏性貪癡有力強如鶻有爪利如錐音聲甚㕭¶
嗗潛通妖怪詞受日餘光庇終天無死期翺翔富人屋¶
棲息屋前枝巫言此烏至財産日豐宜主人一心惑誘¶
引不知疲轉見烏来集自言家轉孳白鶴門外養花鷹¶
架上維專聼烏喜怒信受若神龜舉家同此意彈射不¶
復施往往清池側却令鵷鷺隨羣烏飽粱肉毛羽色澤¶
<pb:KR4h0140_WYG_396-9b>¶
滋逺近恣所往貪殘無不為巢禽攫雛卵廐馬啄瘡痍¶
滲瀝脂膏盡鳯皇那得知主人一朝病爭向屋檐窺呦¶
鷕呼羣鵩翩翻集怪鴟主人偏養者嘯聚最奔馳夜半¶
仍驚噪鵂鶹逐老狸主人病心怯燈火夜深移左右雖¶
無語奄然皆淚垂平明天出日陰魅走參差烏來屋檐¶
上又惑主人兒兒即富家業玩好方愛竒占募能言鳥¶
置者許髙貲隴樹巢鸚鵡言語好光儀美人傾心獻雕¶
籠身自持求者臨軒坐置在白玉墀先問鳥中苦便言¶
<pb:KR4h0140_WYG_396-10a>¶
烏若斯衆烏齊搏鑠翠羽幾離披逺擲千餘里美人情¶
亦衰舉家懲此患事烏踰昔時向言池上鷺啄肉寢其¶
皮夜漏天終曉陰雲風定吹況爾烏何者數極不知危¶
㑹結彌天網盡取一無遺常令阿閣上宛宛宿長離¶
　　　分水嶺¶
崔嵬分水嶺髙下與雲平上有分流水東西隨勢傾朝¶
同一源出暮隔千里情風雨各自異波瀾相背驚勢髙¶
競奔注勢曲巳囘縈偶值當途石蹙縮又縦横有時遭¶
<pb:KR4h0140_WYG_396-10b>¶
孔穴變作嗚咽聲&KR0310;淺無所用奔波奚所營團團井中¶
水不復東西征上應美人意中涵孤月明旋風四面起¶
井深波不生堅氷一時合井深凍不成終年汲引絶不¶
耗復不盈五月金石鑠既寒亦既清易時不易性改邑¶
不改名定如拱北極瑩若燒玉英君門客如水日夜隨¶
勢行君看守心者井水為君盟¶
　　　四皓廟¶
巢由昔避世堯舜不得臣伊呂雖急病湯武乃可君四¶
<pb:KR4h0140_WYG_396-11a>¶
　賢胡為者千載名氛氲顯晦有遺迹前後疑不倫秦政¶
　虐天下黷武窮生民諸侯戰必死壯士眉亦嚬張良韓¶
　孺子椎碎屬車輪遂令英雄意日夜思報秦先生相將¶
　去不復嬰世塵雲巻在孤岫龍潛為小鱗秦王轉無道¶
　諫者鼎鑊親茅焦脫衣諫先生無一言趙髙殺二世先¶
　生如不聞劉項取天下先生游白雲海内八年戰先生¶
　全一身漢業日已定先生名亦振不得為濟世宣哉為¶
　隱淪如何一朝起屈作儲貳賔安存孝惠帝摧顇戚夫¶
<pb:KR4h0140_WYG_396-11b>¶
　人舎大以謀細虯盤而蠖伸惠帝竟不嗣呂氏禍有因¶
　雖懐安劉志未若周與陳皆落子房術先生道何屯出¶
　䖏貴明白故吾今有云¶
　¶
　¶
　¶
　¶
御定全唐詩巻三百九十六¶
