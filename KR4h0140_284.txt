# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:43.917300
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷二百八十四
<pb:KR4h0140_WYG_284-1a>¶
　欽定四庫全書¶
御定全唐詩巻二百八十四¶
　　李端¶
　李端字正己趙郡人大厯五年進士與盧綸吉中孚韓¶
　翃錢起司空曙苗發崔峒耿湋夏侯審唱和號大厯十¶
　才子嘗客駙馬郭曖第賦詩冠其坐客初授校書郎後¶
　移疾江南官杭州司馬卒集三卷今編詩三卷¶
　　　　古别離二首¶
<pb:KR4h0140_WYG_284-1b>¶
　水國葉黄時洞庭霜落夜行舟聞(一作/問)商估宿在楓林¶
　下此地送君還茫茫似夢間後期知幾日前路轉多山¶
　巫峽通湘浦迢迢隔雲雨天晴見海檣(一作嶠/一作橋)月落聞¶
　津鼓人老自多愁水深難急流清宵歌一曲白首對汀洲¶
　與君桂陽别令君岳陽待後事忽差池前期日空在木¶
　落雁嗷嗷洞庭波浪髙逺山雲似盖極浦樹如毫朝發¶
　能幾里暮來風又起如何兩處愁皆在孤舟裏昨夜天¶
　月明長川寒且清菊花開欲盡薺菜泊來生下江帆勢¶
<pb:KR4h0140_WYG_284-2a>¶
速五兩遥相逐欲問去時人知投何處宿空令猿嘯時¶
泣對湘簟(一作/潭)竹¶
　　　折楊柳(一作折楊/柳送别)¶
東城攀柳葉柳葉低著草少壮莫輕年輕年有衰老柳¶
發遍川岡登髙堪斷腸雨煙輕漠漠何樹近君鄉贈君¶
折楊柳顔色豈能乆上客莫沾巾佳人正囘首新柳送¶
君行古柳傷君情突兀臨荒渡婆娑出舊營隋家兩岸¶
盡陶宅五株榮(一作/平)日暮偏愁望春山有鳥聲(一本截/後八句)¶
<pb:KR4h0140_WYG_284-2b>¶
(為五/律)¶
　　　留别柳中庸¶
惆悵流水時蕭條背城路離人出古亭嘶馬入寒樹江¶
海正風波相逢(一作/挂蓬)在(一作/向)何處¶
　　　野亭三韻送錢員外¶
野菊開欲稀寒泉流漸淺(一作/緩)幽人歩林後歎此年華¶
晩倚杖送行雲尋思故山逺¶
　　　歸山招王逵¶
<pb:KR4h0140_WYG_284-3a>¶
日長原野静杖䇿歩幽巘雉雊麥苖隂蝶飛溪草晩我¶
生好閒放此去殊未返自是君不來非闗故山逺¶
　　　過谷口元贊善所居(一作贈池/陽谷口)¶
入谷訪君來秋泉已堪渉林間人獨坐月下山相接重¶
露濕蒼苔明燈照黄(一作/紅)葉故交一不見素髪何稠疊¶
　　　旅次岐山得山友書却寄鳳翔張尹¶
本與戴徴君同師竹上坐偶為名利引久廢論真果昨¶
日山信迴寄書來責我¶
<pb:KR4h0140_WYG_284-3b>¶
　　　九日贈司空文明¶
我有惆悵詞待君醉時說長來逢九日難與菊花别摘¶
却正開花暫言花未發¶
　　　蕪城¶
昔人登此地丘隴已前悲今日又非昔春風能幾時風¶
吹城上樹草没城邊路城裏月明時精靈自來去(洪邁/取後)¶
(四句為/絶句)¶
　　　送吉中孚拜官歸楚州¶
<pb:KR4h0140_WYG_284-4a>¶
才子神骨清虚竦(一作/疎)睂眼眀貌應同衞玠鬢且異潘¶
生初戴莓苔幘來過丞相宅滿堂歸道師衆口宗詩伯¶
須㬰里巷傳天子亦知賢出詔升髙士馳聲在少年自¶
為才哲愛日與侯王㑹匡主一言中榮親千里外更聞¶
仙士友往往東囘首驅石不成羊指(一作/捐)丹空斃狗孤¶
帆淮上歸商估夜相依海霧寒将盡天星曉欲稀潮頭¶
來始歇浦口喧爭發鄉樹尚和雲鄰船猶帶月到洞必¶
傷情廵房見舊名醮疎壇路澀汲少井欄傾別我長安¶
<pb:KR4h0140_WYG_284-4b>¶
道前期共須老方隨水向山肯惜花辭島悵望執君衣¶
今朝風景好¶
　　　荆州泊¶
南樓西下時月裡聞來棹桂水舳艫迴(一作/還)荆州津濟¶
閙移帷望(一作/掩)星漢引帶思容貌今夜一江人唯應妾¶
身覺¶
　　　春遊樂(一作/曲)¶
遊童蘇合彈(一作/帶)倡女蒲葵扇初日映城時相思忽相¶
<pb:KR4h0140_WYG_284-5a>¶
見褰裳蹋路草理鬢囘花面薄暮不同歸留情此芳甸¶
　　　千里思¶
凉州風月美遥望居延路汎汎下天雲青青縁塞樹燕¶
山蘇武上海島田横住更是草生時行人出門去¶
　　　白鷺詠¶
迥起來應近髙飛去自遥映林同落雪拂水状翻潮猶¶
有幽人興相逢到碧霄¶
　　　冬夜與故友聚送吉校書¶
<pb:KR4h0140_WYG_284-5b>¶
途窮別則怨何必天涯去共作出門人不見歸鄉路殷¶
勤執杯酒悵望送親故月色入閒軒風聲落髙樹雲霄¶
望且逺齒髪行應暮九日泣黄花三秋悲白露君行過¶
洛陽莫向青山度¶
　　　與苗員外山(一作/出)行¶
古人留路去今日共君行若待青山盡應逢白髪生誰¶
知到蘭若流落一書名¶
　　　早春同庾侍郎題青龍上方院¶
<pb:KR4h0140_WYG_284-6a>¶
相見惜餘輝齊行登古寺風煙結逺恨山水含芳意車¶
馬莫前歸畱看巢鶴至¶
　　　送從叔赴洪州¶
榮家兼佐幕叔父似還鄉王粲名雖重郗超髯未長鳴¶
橈過夏口斂笏見潯陽後夜相思處中庭月一方¶
　　　送路司諫侍從叔赴洪州¶
郗超本絶倫得意在芳春勲業耿家盛風流荀氏均聲¶
名金作賦白晢玉為身斂笏辭天子乗龜從丈人度闗¶
<pb:KR4h0140_WYG_284-6b>¶
行且獵鞍馬何躞蹀猿嘯暮應愁湖流春好渉潯陽水¶
分送于越山相接梅雨細如絲蒲㠶輕似葉逢風鷰不¶
定值石波先疊樓見逺公廬船經徐穉業邑人多秉筆¶
州吏亦負笈村女解收魚津童能用檝唯我有荆扉無¶
成未得歸見君兄弟出今日自霑衣¶
　　　病後遊青龍寺¶
病來形貌穢齋沐入東林境静聞神逺身羸向道深芭¶
蕉髙自折荷葉大先沈¶
<pb:KR4h0140_WYG_284-7a>¶
　　　夜尋司空文明逢深上人因寄晉侍御¶
鶴裘笻竹杖語笑過林中正是月明夜陶家見逺公自¶
嫌山客務不與漢官同¶
　　　長安書事寄薛戴¶
朔雁去成行哀蟬響如昨時芳一憔悴暮序何蕭索笑¶
語且無聊逢迎多約略三山不可見百嵗空揮霍故事¶
盡為愁新知無復樂夫君又離别而我加寂寞惠逺縱¶
相尋陶潛祗獨酌主人恩則厚客子才自薄委曲見提¶
<pb:KR4h0140_WYG_284-7b>¶
攜因循成蹇剥論邉書未上招隠詩還作貴者已朝餐¶
豈能敦宿諸飛禽雖失樹流水長思壑千里寄瓊枝夢¶
寐青山郭¶
　　　鮮于少府宅看花¶
謝家能植藥萬簇相縈倚爛漫緑苔前嬋姢青草裏垂¶
欄復照户映竹仍臨水驟雨發芳香廻風舒錦綺孤光¶
雜(一作/耀)新故衆色更重累散碧出疎莖分黄成細蘂游¶
蜂髙更下驚蝶坐還起玉貌對應慙霞標(一作/橾)方不似¶
<pb:KR4h0140_WYG_284-8a>¶
春隂憐弱蔓夏日同短晷迴落報(一作/勞)榮衰交闗鬬紅¶
紫花時茍未賞老至誰能止上客屢移牀幽僧勞憑几¶
初合雖薄劣却得陪君子敢問賢主人何如種桃李¶
　　　慈恩寺懐舊(并序/)¶
　　余去夏五月與耿湋司空文明吉中孚同陪故考¶
　　功王員外來游此寺員外相國之子雅有才稱遂¶
　　賦五物俾君子射而歌之其一曰凌霄花公實賦¶
　　焉因次諸屋壁以識其㑹今夏又與二三子游集¶
<pb:KR4h0140_WYG_284-8b>¶
　　于斯流涕語舊既而擕手入院值凌霄更花遺文¶
　　在目良友逝矣傷心如何陸機所謂同宴一室盖¶
　　痛此也觀者必不以秩位不侔則契分曽(一作/甚)厚¶
　　詞理不至則悲哀在中因賦首篇故書之¶
去者不可憶舊遊相見時凌霄徒更發非是看花期倚¶
玉交文友登龍年月乆東閣許聨牀西郊亦攜手彼蒼¶
何曖昩薄劣飜居後重入逺師谿誰嘗陶令酒伊昔㑹¶
禪宫容輝在眼中籃輿來問道玉柄解談空孔席亡顔¶
<pb:KR4h0140_WYG_284-9a>¶
子僧堂失謝公遺文一書壁新竹再移叢始聚終成散¶
朝歡暮不同春霞方照日夜燭忽迎風蟻鬬聲猶在鴞¶
災道已窮問天應黙黙歸宅太匆匆悽其履還路莽蒼¶
雲林暮九陌似無人五陵空有霧緬懐山陽笛永恨平¶
原賦錯莫過門欄分眀識行路上智本全真郗公况重¶
臣唯應撫靈運暫是憶嘉賔存信松猶小緘哀草尚新¶
鯉庭埋玉樹那忍見門人¶
　　　贈薛戴¶
<pb:KR4h0140_WYG_284-9b>¶
曉霧(一作/露)忽為霜寒蟬還罷響行人在長道日暮多歸¶
想射䇿本何功名登綘帳中遂矜丘室重不料阮途窮¶
交結慙時軰龍鍾似老翁機非鄙夫正懶是平生性欹¶
枕鴻雁髙閉闗花藥盛厨煙當雨絶階竹連窗暝欲賦¶
苦饑行無如消渴病舊業歴胡塵荒原少四鄰田園空¶
有處兄弟未成人毛義心長苦袁安家轉貧今呈胷臆¶
事當為淚沾巾¶
　　　東門送客¶
<pb:KR4h0140_WYG_284-10a>¶
緑楊新草路白髪故鄉人既壮還應老遊梁復滯秦逢¶
花莫漫折能有幾多春¶
　　　送韓紳卿¶
春雨昨開花秋霜忽霑草榮枯催日夕去住皆須老君¶
望漢家原髙墳漸成道¶
　　　襄陽曲¶
襄陽堤路長草碧柳枝黄誰家女兒臨夜妝紅羅帳裏¶
有燈光雀釵翠羽動明璫欲出不出脂粉香同居女伴¶
<pb:KR4h0140_WYG_284-10b>¶
正衣裳中庭寒月白如霜賈生十八稱才子空得門前¶
一斷腸¶
　　　胡騰兒(一作/歌)¶
胡騰身是凉州兒肌膚如玉鼻如錐桐布輕衫前後巻¶
葡萄長帶一邊垂帳前跪作本音語拾(一作/拈)襟攪(一作/擺)¶
袖為君舞安西舊牧収淚看洛下詞人抄曲與揚睂動¶
目踏花氊紅汗交流珠㡌偏醉却東傾又西倒雙靴柔¶
弱滿燈前環行急蹴皆應節反手义腰如却月絲桐忽¶
<pb:KR4h0140_WYG_284-11a>¶
奏一曲終嗚嗚畵角城頭發胡騰兒胡騰兒故鄉路斷¶
知不知¶
　　　贈康洽¶
黄鬚康兄酒泉客平生出入王侯宅今朝醉臥又明朝¶
忽憶故鄉頭巳白流年恍惚瞻西日陳事蒼茫指南陌¶
聲名恒壓鮑參軍班位不過揚執㦸邇來七十遂無機¶
空是咸陽一布衣後輩輕肥賤衰朽五侯門館許因依¶
自言萬物有移改始信桑田變成海同時獻賦人皆盡¶
<pb:KR4h0140_WYG_284-11b>¶
共壁題詩君獨在歩出東城風景和青山滿眼少年多¶
漢家尚壮今則老髪短心長知奈何華堂舉杯白日晚¶
龍鍾相見誰能免君今已反我正來朱顔宜笑能幾囘¶
借問朦朧花樹下誰家畚插築髙臺¶
　　　瘦馬行¶
城傍牧馬驅未過一馬徘徊起還臥眼中有淚皮有瘡¶
骨毛焦瘦令人傷朝朝放在兒童手誰覺舉頭看故鄉¶
往時漢地相馳逐如雨如風過平陸豈意今朝驅不前¶
<pb:KR4h0140_WYG_284-12a>¶
蚊蚋滿身泥上腹路人識是名馬兒(一作/衰)疇昔三軍不¶
得騎玉勒金鞍既已逺(一作/過)追奔獲獸有誰知終身櫪¶
上食君草遂與駑駘一時老儻借長鳴隴上風猶期一¶
戰安西道¶
　　　雜(一作/樵)歌呈鄭錫司空文明¶
昨宵夢到亡何鄉忽見一人山之陽髙冠長劍立石堂¶
鬢睂颯爽瞳子方胡麻作飯瓊作漿素書一帙在柏牀¶
啖我還丹拍我背令(一作/命)我延年在人代乃書數字與¶
<pb:KR4h0140_WYG_284-12b>¶
我持小兒歸去須讀之覺來知是虛無事山中雪平雲¶
覆地東嶺啼猿三四聲捲簾一望心堪碎蓬萊有梯不¶
可躡向海囘頭涙盈睫且聞童子是蒼蠅誰謂荘生異¶
蝴蝶學仙去來辭故人長安道路多風塵¶
　　　雜歌¶
漢水至清泥則濁松枝至堅蘿則弱十三女兒事他家¶
顔色如花終索寞蘭生當門燕巢幙蘭芽未吐燕泥落¶
為姑偏忌諸嫂良作婦翻嫌壻家惡人生照鏡須自知¶
<pb:KR4h0140_WYG_284-13a>¶
無鹽何用妬西施秦庭野鹿忽為馬巧偽亂真君試思¶
伯奇掇蜂賢父逐曾參殺人慈母疑酒沽千日人不醉¶
琴弄一絃心已悲常聞善交無爾汝䜛口甚甘良藥苦¶
山雞錦翼豈鳳凰隴鳥人言止鸚鵡向栩非才徒隠竈¶
田文有命那闗户犀燭江行見鬼神木人登席呈歌舞¶
樂生東去(一作/仕)終居趙陽虎北轅飜適楚世間反覆不¶
易陳緘此貽君淚如雨¶
　　　烏栖曲¶
<pb:KR4h0140_WYG_284-13b>¶
白馬逐朱(一作/牛)車黄昏入狹斜狹斜柳樹烏争宿爭枝¶
未得飛上屋東房少婦壻從軍每聽烏啼知夜分¶
　　　送客東歸¶
昨夜東風吹盡雪兩京路上梅花發行人相見便東西¶
日暮溪頭飲馬别把君衫袖望垂楊兩行淚下思故鄉¶
　　　王敬伯歌¶
妾本舟中女聞君江上琴君初感妾意(一作/歎)妾亦感君¶
心遂出合歡被同為交頸禽傳杯唯畏淺接膝猶嫌逺¶
<pb:KR4h0140_WYG_284-14a>¶
侍婢奏箜篌女郎歌宛轉宛轉怨如何中庭霜漸多霜¶
多葉可惜昨日非今夕徒結萬重歡終成一宵客王敬¶
伯緑水青山從此隔¶
　　　救生寺望春寄暢當¶
東西南北望望逺悲潛蓄紅黄緑紫花花開看不足今¶
年與子少相隨他年與子老相逐¶
　　　荆門(一本此下/有雨字)歌送兄赴䕫州¶
余兄佐郡經西楚餞行因賦荆門雨□□燮燮聲漸緐¶
<pb:KR4h0140_WYG_284-14b>¶
浦裏人家収市喧重隂大㸃過欲盡碎浪柔文相與飜¶
雲間悵望荆衡路萬里青山一時暮琵琶寺裏響空廊¶
熨斗陂前濕荒戍沙尾長檣發漸稀竹竿草屩渉流歸¶
夷陵已逺(一作/逺色)半成燒漢上游倡始濯衣船門相對多¶
商估葛服龍鍾篷下語自是湘州石鷰飛那闗齊地商¶
羊舞曽為江客念江行腸斷秋荷雨打聲摩天古木不¶
可見住岳髙僧空得名今朝拜首臨欲别遥憶荆門雨¶
中發¶
<pb:KR4h0140_WYG_284-15a>¶
　　　　妾薄命¶
　憶妾初嫁君花鬟如緑雲迴燈入綺帳轉面脫羅裙折¶
　歩敎人學偷香與客熏容顔南國重名字北方聞一從¶
　失恩意轉覺身顦顇對鏡不梳頭倚窗空落淚新人莫¶
　恃新秋至㑹無春從來閉在長門者必是宫中第一人¶
　¶
　¶
　¶
<pb:KR4h0140_WYG_284-15b>¶
　¶
　¶
　¶
　¶
　¶
　¶
　¶
御定全唐詩巻二百八十四¶
