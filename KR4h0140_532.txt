# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:52.264107
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷五百三十二
<pb:KR4h0140_WYG_532-1a>¶
　欽定四庫全書¶
御定全唐詩卷五百三十二¶
　　許渾¶
　　　　江上燕別(一作趙嘏詩題/作汾上宴别)¶
　雲物如故鄉山川異岐路年来(一作/年)未歸客馬上春欲暮¶
　一樽花下酒殘日水西樹不待管絃終揺鞭背花去¶
　　　　卜居招書侣¶
　憶昨(一作/意壮)未知道臨川每羨魚世途行處見人事病来疎¶
<pb:KR4h0140_WYG_532-1b>¶
　㣲雨秋栽竹孤燈夜讀書憐君亦同志晚嵗傍山居¶
　　　　西山草堂¶
　何處少人事西山舊草堂晒書秋日晚洗藥石泉香浚¶
　嶺有(一作後/嶺看)朝雨北窗生夜凉従勞問歸路峰疊遶家鄉¶
　　　　贈隱者¶
　回報隐居(一作/名)士莫愁山興闌求人顔色盡知道性情寛¶
　信譜弹琴誤縁(一作/沿)崖劚藥難東臯亦自給殊愧逺相安¶
　　　　舟次武陵寄天竺僧無晝¶
<pb:KR4h0140_WYG_532-2a>¶
谿長山幾重十里萬株松秋日下丹檻暮雲歸碧峰樹¶
棲新放鶴潭隐舊降龍還在孤舟宿卧聞初夜鐘¶
　　　寄小弟¶
江城紅葉盡旅思復悽傷孤夢家山逺獨眠秋夜長道¶
存空倚命身賤未歸鄉南望空垂淚天邉鴈一行¶
　　　秋日¶
有計自安業秋風罷苦吟買山兼種竹對客更彈琴煙¶
起藥園晩杵聲松院深閒眠得真性惆悵舊時心¶
<pb:KR4h0140_WYG_532-2b>¶
　　　石池¶
通竹引泉脉泓澄㶑石盆驚魚翻藻葉浴鳥上松根殘¶
月留(一作斜/日囘)山影髙風耗水痕誰家秋洗藥來往自開(一作/關)¶
門¶
　　　留題李侍御書齋¶
昔話平生志髙齋曽見留道孤心易感恩重力難酬獨¶
立千峰曉頻来一葉秋雞鳴應有處不覺淚空(一作/潜)流¶
　　　行次白沙館先寄上河南王侍御¶
<pb:KR4h0140_WYG_532-3a>¶
夜程何處宿山疊樹層層孤館閉秋雨空堂停曙燈歌¶
慙漁浦客詩學鴈門僧此意(一作/去)無人識明朝見李膺(侍/御)¶
(嘗任河/南少尹)¶
　　　紫藤¶
緑蘿縈數匝本在草堂間秋色寄髙樹晝隂籠逺(一作/舊)山¶
移花疎處種劚藥困時攀日暮㣲風起難尋舊徑(一作/路)還¶
　　　暝投靈智寺渡谿不得却取沿江路往¶
雙巖瀉一川囘馬斷橋前古廟隂風地寒鐘暮雨天沙¶
<pb:KR4h0140_WYG_532-3b>¶
虚留虎跡水滑帶龍涎却下臨江路潮深無渡船¶
　　　下第歸蒲城墅居¶
失意歸三徑傷春别九門薄煙楊栁路㣲雨杏花村牧¶
豎還呼犢隣翁亦抱孫不知余正苦迎馬問寒温¶
　　　重賦鷺鷥¶
何年去此地(一作如何/長在楚)南浦滿鳬雛雲漢知心逺林塘覺思¶
孤低飛下晩樹獨睡(一作/宿)映新蒲為爾多歸興前年在(一作/别)¶
五湖¶
<pb:KR4h0140_WYG_532-4a>¶
　　　途中寒食¶
處處哭聲悲行人馬亦遲店閒無火日村暖斫桑時泣¶
路同楊子燒山憶介推清明明日是甘負故園期¶
　　　深春¶
故里千帆(一作/山)外深春一鴈飛干名頻慟哭(一作謀身/堪自哭)将老欲¶
何歸未(一作/米)榖抛還憶交親晚更(一作/見)稀空持(一作/餘)望鄉淚霑¶
灑寄来衣¶
　　　歳首懐甘露寺自省上人(上人甞/有戰功)¶
<pb:KR4h0140_WYG_532-4b>¶
心悟覺身勞雲中棄寳刀久閒生脾肉多夀長睂毫客¶
棹春潮急禪齋暮雪(一作/雨)髙南&KR0893;一囘首山碧水滔滔¶
　　　尋周錬師不遇留贈¶
閉門池館静云訪紫芝翁零落槿花雨参差荷葉風夜¶
碁全局在春酒半壺空長嘯倚西閣悠悠名利中¶
　　　題灞西駱隐居¶
志凌三蜀客心愛五湖人拚死酒中老謀生書外貧掃¶
花眠石榻𢷬藥轉溪輪往往乗黄牸鹿裘烏角巾¶
<pb:KR4h0140_WYG_532-5a>¶
　　　旅夜懐逺客¶
異鄉多逺情夢斷落江城病起慙書癖貧家負酒名過¶
春花自落竟暁月空明獨此一長嘯故人天際行¶
　　　秋夜櫂舟訪李隐君¶
望月憶披襟長溪栁半隂髙齋初釀酒孤棹逺攜琴犬¶
吠秋山迥雞鳴暁樹深開門更欹枕誰識野人心¶
　　　卧病寄諸公¶
飛盖集蘭堂清歌遰柏觴髙城榆栁䕃虚閣芰荷香海¶
<pb:KR4h0140_WYG_532-5b>¶
月秋偏静山風夜更凉自憐書萬巻扶病對螢光¶
　　　寓崇聖寺懐李校書¶
幾日卧南亭巻簾秋月清河關初罷夢池閣更含情寒¶
露潤金井髙風飄玉筝前年共遊客刀茟事戎旌¶
　　　秋日行次關西¶
金風蕩天地關西羣木凋早霜雞喔喔殘月馬蕭蕭紫¶
陌秦山近青楓楚樹遥還同長卿志題字滿河橋¶
　　　山居冬夜喜魏扶見訪因贈¶
<pb:KR4h0140_WYG_532-6a>¶
霜風露葉下逺思獨裵囘夜久草堂静月明山客来遣¶
貧相勸酒憶字共書灰何事清平世干名待有媒¶
　　　喜李詡秀才見訪因贈¶
浙南分首日誰謂别經時路逺遥相訪家貧喜見知不¶
須辭小酌更請續新詩但得心中劒酬恩會有期¶
　　　晚投慈恩寺呈俊上人¶
雙巖瀉一川十里絶人煙古廟隂風地寒鐘暮雨天沙¶
虚留虎跡水滑帶龍涎不及曹溪侣空林巳夜禪¶
<pb:KR4h0140_WYG_532-6b>¶
　　　行次虎頭巖酬寄路中丞¶
樟亭去巳逺来上虎頭巖灘急水移棹山回風滿帆石¶
梯迎雨滑沙井落潮醎何以慰行旅如公書一緘¶
　　　送荔浦蒋明府赴任¶
路長春欲盡歌怨酒初酣白社蓮宫北青袍桂水南驛¶
行盤鳥道船宿避龍潭真得詩人趣煙霞處處諳¶
　　　懐政禪師院¶
山齋路幾層敗衲學真乗寒暑移雙樹光隂盡一燈風¶
<pb:KR4h0140_WYG_532-7a>¶
飄髙竹雪泉漲小池氷莫訝頻来此修身欲到僧¶
　　　秋夕有懐¶
念逺坐西閣華池涵月凉書囘秋欲盡酒醒夜初長露¶
白蓮衣淺風清蕙帶香前年此佳景蘭棹醉横塘¶
　　　秋霽寄逺¶
初霽獨登賞西樓多逺風横煙秋水上疎雨夕陽中髙¶
樹下山鳥平蕪飛草蟲唯應待明月千里與君同¶
　　　聞范秀才自蜀遊江湖¶
<pb:KR4h0140_WYG_532-7b>¶
蜀道下湘渚客帆應不迷江分三峡響山並九華齊秋¶
泊鴈初宿夜吟猨乍啼歸時慎行李莫到石城西¶
　　　惜春¶
花開又花落時節暗中遷無計延春日可能留少年小¶
藂初散蝶髙栁即聞蟬繁豓歸何處滿山啼杜鵑¶
　　　題愁¶
聚散竟無形迴腸百結成古今銷不得離别覺潜生降¶
虜将軍思窮秋逺客情何人更憔悴落第泣秦京¶
<pb:KR4h0140_WYG_532-8a>¶
　　　鴛鴦(第五句/缺一字)¶
兩兩戲沙汀長疑畫不成錦機争織様歌曲愛呼名好¶
　顧栖息堪憐泛淺清鳬鷗皆爾類唯羡獨含情¶
　　　聞鴈¶
帶霜南去鴈夜好宿汀沙驚起向何處髙飛極海涯入¶
雲聲漸逺離岳路猶賒歸夢當時斷參差欲到家¶
　　　不寢¶
到暁不成夢思量堪白頭多無百年命長有萬般愁世¶
<pb:KR4h0140_WYG_532-8b>¶
事應難盡營生卒未休莫言名與利名利是身讐¶
　　　宿東横山(一作東/横小瀨)¶
孤舟路漸賖時見碧桃花溪雨灘聲急巖風樹勢斜獼¶
猴垂弱蔓鸛鶴宿横槎謾向仙林宿無人宿阮家¶
　　　早行¶
失枕驚先起人家半夢中聞雞憑早晏占斗認西東轡¶
濕知行露衣單覺暁風秋陽弄光影忽吐半林紅¶
　　　陪鄭使君泛舟晚歸¶
<pb:KR4h0140_WYG_532-9a>¶
南郭望歸處郡樓髙巻簾平橋低皂葢曲岸轉彤䄡江¶
晚笙歌促山晴鼓角嚴羊公莫先醉清暁月纎纎¶
　　　酬殷堯藩¶
相如愧許詢寥落向溪濵竹馬兒猶小荆釵婦慣貧獨¶
愁憂過日多病不如人莫怪青袍選長安隐舊春¶
　　　贈遷客¶
無機還得罪直道不傷情㣲雨昏山色疎籠閉鶴聲閒¶
居多野客髙枕見江城門外長谿水憐君又濯纓¶
<pb:KR4h0140_WYG_532-9b>¶
　　　征西舊卒¶
少年乗勇氣百戰過烏孫力盡邉城難功加上将恩暁¶
風聼戍角殘月倚營門自説輕生處金瘡有舊痕¶
　　　南陵留别叚氏兄弟¶
不知身老大猶似舊時狂為酒遊山縣留詩遍草堂歸¶
期秋未盡離恨日偏長更羨君兄弟参差鴈一行¶
　　　旅中别姪暐¶
相見又南北中宵淚滿襟旅遊知世薄貧别覺情深歌¶
<pb:KR4h0140_WYG_532-10a>¶
　管一尊酒山川萬里心此身多在路休誦異鄉吟¶
　　　　松江渡送人(一作松/江懐古)¶
　故國今何在扁舟竟不歸雲移山漠漠江闊樹依依晩¶
　色千帆落秋聲一鴈飛此時兼送客憑檻欲霑衣¶
　　　　過鮑溶宅有感¶
　寥落故人宅重来身巳亡古苔殘墨沼深竹舊書堂秋¶
　色館池静雨聲雲木凉無因展交道日暮倍心傷¶
　¶
<pb:KR4h0140_WYG_532-10b>¶
　¶
　¶
　¶
　¶
　¶
　¶
　¶
御定全唐詩卷五百三十二¶
