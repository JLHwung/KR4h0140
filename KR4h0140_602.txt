# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:55.118823
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百二
<pb:KR4h0140_WYG_602-1a>¶
　欽定四庫全書¶
御定全唐詩巻六百二¶
　　汪遵(一作/王遒)¶
　汪遵宣城人幼爲縣吏後辭役就貢咸通七年登進士¶
　第詩一巻¶
　　　　彭澤¶
　鶴愛孤松雲愛山宦情微祿免相關栽成五栁吟歸去¶
　漉酒巾邊伴菊閒¶
<pb:KR4h0140_WYG_602-1b>¶
　　　　杜郵館¶
　殺盡降兵熱血流一心猶自逞戈矛功成若解求身退¶
　豈得將軍死杜郵¶
　　　　細腰宫¶
　鼓聲連日燭連宵貪向春風舞細腰爭奈君王正沈醉¶
　秦兵江上促征橈¶
　　　　瑤臺¶
　仙夢香魂不乆留滿川雲雨滿宫愁直須待得荆王死¶
<pb:KR4h0140_WYG_602-2a>¶
始向瑤臺一處遊¶
　　　吴坂¶
踡跼鹽車萬里蹄忽逢良鑒始能嘶不緣伯樂稱竒骨¶
幾與駑駘價一齊¶
　　　箕山¶
薄世臨流洗耳塵便歸雲洞任天真一瓢風入猶嫌閙¶
何況人間萬種人¶
　　　息國¶
<pb:KR4h0140_WYG_602-2b>¶
家國興亡身獨存玉容還受楚王恩銜寃只合甘先死¶
何待花間不肯言¶
　　　梁寺¶
立國從來爲戰功一朝何事却談空臺城兵匝無人敵¶
閒卧髙僧滿梵宫¶
　　　南陽¶
陸困泥蟠未適從豈妨耕稼隱高蹤若非先主垂三顧¶
誰識茅廬一卧龍¶
<pb:KR4h0140_WYG_602-3a>¶
　　　杞梁墓¶
一呌長城萬仞摧把梁遺骨逐妻囘南鄰北里皆孀婦¶
誰解堅心繼此來¶
　　　夷門¶
晉鄙兵囘爲重難秦師收斾亦西還今來不是無朱亥¶
誰降軒車問抱關¶
　　　汴河¶
隋皇意欲泛龍舟千里崑崙水别流還待春風錦颿暖¶
<pb:KR4h0140_WYG_602-3b>¶
栁隂相送到迷樓¶
　　　燕臺¶
禮士招賢萬古名髙臺依舊對燕城如今寂寞無人上¶
春去秋來草自生¶
　　　聊城¶
刃血攻聊已越年竟慿儒術罷戈鋋田單漫逞燒牛計¶
一箭終輸魯仲連¶
　　　西河¶
<pb:KR4h0140_WYG_602-4a>¶
花貌年年溺水濵俗傳河伯娶生人自從明宰投巫後¶
直至如今鬼不神¶
　　　密縣¶
百里能將濟猛寛飛蝗不到邑人安至今閭里逢災沴¶
猶祝當時卓長官¶
　　　昇仙橋¶
題橋貴欲露先誠此日人皆笑率情應訝臨卭沽酒客¶
逢人還作漢公卿¶
<pb:KR4h0140_WYG_602-4b>¶
　　　破陳¶
獵獵朱旗映綵霞紛紛白刃入陳家看看打破東平苑¶
猶舞庭前玉樹花¶
　　　白頭吟¶
失却青絲素髪生合歡羅帶意全輕古今人事皆如此¶
不獨文君與馬卿¶
　　　短歌行¶
箭飛烏兎競東西貴賤賢愚不夢齊匣裏有琴樽有酒¶
<pb:KR4h0140_WYG_602-5a>¶
人間便是武陵溪¶
　　　晉河¶
風引征帆管吹高晉君張晏俟雄豪舟人笑指千餘客¶
誰是煙霄六翮毛¶
　　　干將墓¶
槖籥氷霜萬古聞拍灰松地見餘墳應緣神劒飛揚乆¶
水水山山盡是雲¶
　　　金谷¶
<pb:KR4h0140_WYG_602-5b>¶
晉臣榮盛更誰過常向堦前舞翠娥香散豔消如一夢¶
但留風月伴煙蘿¶
　　　三閭廟¶
爲嫌朝野盡陶陶不覺官高怨亦髙憔悴莫酬漁父笑¶
浪交(一作/教)千載詠離騷¶
　　　易水¶
匕首空磨事不成誤留龍袂待琴聲斯須却作秦中鬼¶
青史徒標烈士名¶
<pb:KR4h0140_WYG_602-6a>¶
　　　嚴陵臺¶
一釣淒涼在杳㝠故人飛詔入山扄終將寵辱輕軒冕¶
髙卧五雲爲客星¶
　　　淮陰¶
秦季賢愚混不分只應漂母識王孫歸榮便累千金贈¶
爲報當時一飯恩¶
　　　雞鳴曲¶
金距花冠傍舎棲清晨相呌一聲齊開關自有馮生計¶
<pb:KR4h0140_WYG_602-6b>¶
不必天明待汝啼¶
　　　採桑婦¶
為報躊躇陌上郎蠶飢日晩妾心忙本來若愛黄金好¶
不肯攜籠更採桑¶
　　　漁父¶
棹月眠流處處通綠簑葦帶混元風靈均說盡孤髙事¶
全與逍遥意不同¶
　　　越女¶
<pb:KR4h0140_WYG_602-7a>¶
玉貌何曾爲浣沙只圖句踐獻夫差蘇臺日夜唯歌舞¶
不覺干戈犯翠華¶
　　　望思臺¶
不憂家國任姦臣骨肉翻為驀路人巫蠱事行寃莫雪¶
九層徒築見無因¶
　　　比干墓¶
國亂時危道不行忠賢諫死勝謀生一沈寃骨千年後¶
壠水雖平恨未平¶
<pb:KR4h0140_WYG_602-7b>¶
　　　郢中¶
莫言白雪少人聽髙調都難稱俗情不是楚詞詢宋玉¶
巴歌猶掩繞梁聲¶
　　　北海¶
漢臣曾此作縲囚茹血衣毛十九秋鶴髪半垂龍節在¶
不聞青史說封侯¶
　　　招屈亭¶
三閭溺處殺懷王感得荆人盡縞裳招屈亭邊兩重恨¶
<pb:KR4h0140_WYG_602-8a>¶
逺天秋色暮蒼蒼¶
　　　屈祠¶
不肯迂囘入醉鄉乍吞忠梗沒滄浪至今祠畔猨啼月¶
了了猶疑恨楚王¶
　　　銅雀臺¶
銅雀臺成玉座空短歌長袖盡悲風不知仙駕歸何處¶
徒遣顰眉望漢宫¶
　　　斑竹祠¶
<pb:KR4h0140_WYG_602-8b>¶
九處煙霞九處昏一囘延首一銷魂因慿直節流紅淚¶
圖得千秋見血痕¶
　　　題李太尉平泉莊¶
水(一作/平)泉花木好高眠嵩少縱横滿目前惆悵人間不¶
平事今朝身在海南邊¶
　　　戰城南¶
風沙刮地塞雲愁平旦交鋒晚未休白骨又霑新戰血¶
青天猶列舊旄頭¶
<pb:KR4h0140_WYG_602-9a>¶
　　　延平津¶
三尺晶熒射斗牛豈隨凡手報寃讐延平一旦為龍處¶
看取風雲布九州¶
　　　項亭¶
不修仁徳合文明天道如何擬力爭隔岸故鄉歸不得¶
十年空負㧞山名¶
　　　烏江¶
兵散弓殘挫虎威單槍匹馬突重圍英雄去盡羞容在¶
<pb:KR4h0140_WYG_602-9b>¶
看却江東不得歸¶
　　　綠珠¶
大扺花顔最怕秋南家歌歇北家愁從來幾許如君貌¶
不肯如君墜玉樓¶
　　　升仙橋¶
漢朝卿相盡風雲司馬題橋衆又聞何事不如楊得意¶
解搜賢哲薦明君¶
　　　隋栁¶
<pb:KR4h0140_WYG_602-10a>¶
夾浪分堤萬樹餘為迎龍舸到江都君看靖節髙眠處¶
只向衡門種五株¶
　　　楊栁¶
亞夫營畔栁濛濛隋主堤邊四路通攀折贈君還有意¶
翠眉輕嫩怕春風¶
　　　桐江¶
光武重興四海寧漢臣無不受浮榮嚴陵何事輕軒冕¶
獨向桐江釣月明¶
<pb:KR4h0140_WYG_602-10b>¶
　　　招隱¶
罷聽泉聲看鹿羣丈夫才策合匡君早攜書劒離巖谷¶
莫待蒲輪輾白雲¶
　　　陳宫¶
椒宫荒宴竟無疑倐忽山河盡入隋留得後庭亡國曲¶
至今猶與酒家吹¶
　　　樊將軍廟¶
玉輦曾經陷楚營漢皇心怯擬休兵當時不得將軍力¶
<pb:KR4h0140_WYG_602-11a>¶
日月須分一半明¶
　　　東海¶
漾舟雪浪映花顔徐福攜將竟不還同作危時避秦客¶
此行何似武陵灘¶
　　　昭君¶
漢家天子鎭寰瀛塞北羌胡未罷兵猛將謀臣徒自貴¶
蛾眉一笑塞塵清¶
　　　五湖¶
<pb:KR4h0140_WYG_602-11b>¶
已立平吴覇越功片帆髙颺五湖風不知戰國官榮(一/作)¶
(縱/横)者誰似陶朱得始終¶
　　　澠池¶
西秦北趙各稱髙池上張筵列我曹何事君王親擊缶¶
相如有劒可吹毛¶
　　　函谷關¶
脫禍束奔壯氣摧馬如飛電轂如雷當時若不聽彈鋏¶
那得關門半夜開¶
<pb:KR4h0140_WYG_602-12a>¶
　　　　詠酒二首¶
　九醖松醪一曲歌本圖閒放養天和後人不識前賢意¶
　破國亡家事甚多¶
　萬事銷沉向一杯竹門啞軋為風開秋宵睡足芭蕉雨¶
　又是江湖入夢來¶
　　　　蒼頡臺¶
　觀跡成文代結繩皇風儒教浩然興幾人從此休耕釣¶
　吟對長安雪夜燈¶
<pb:KR4h0140_WYG_602-12b>¶
　　　　長城¶
　秦築長城比鐵牢蕃戎不敢過臨洮雖然萬里連雲際¶
　爭及堯階三尺髙¶
　¶
　¶
　¶
　¶
御定全唐詩卷六百二¶
