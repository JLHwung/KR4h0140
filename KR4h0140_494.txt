# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:50.778038
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百九十四
<pb:KR4h0140_WYG_494-1a>¶
　欽定四庫全書¶
御定全唐詩巻四百九十四¶
　　施肩吾¶
　施肩吾字希聖洪州人元和十年登第隠洪州之西山¶
　為詩竒麗西山集十巻今編詩一巻¶
　　　　及第後過楊子江¶
　憶昔將貢年抱愁此江邊魚龍互閃爍黒浪髙於天今¶
　日步春(一作/青)草復(一作/還)來經此道江神也世情為我風¶
<pb:KR4h0140_WYG_494-1b>¶
　色好¶
　　　　夜宴曲(一作/詞)¶
　蘭缸如晝曉不眠玉堂(一作/爐)夜起沈香煙青娥一行十¶
　二仙欲笑不笑桃花然碧窗弄嬌(一作/粧)梳洗晩户外不¶
　知銀漢轉被郎嗔罰瑠璃(一作/屠蘇)盞酒入四肢紅玉軟¶
　　　　効古興(一作/體)¶
　金雀(一作/黄金)無舊釵緗綺無舊裾唯有一寸心長貯萬里¶
　夫南軒夜蟲織已促北牖飛蛾遶殘燭祇言衆口鑠千¶
<pb:KR4h0140_WYG_494-2a>¶
(一作/黄)金誰信獨愁銷片玉不知歲晩歸不歸又將啼(一/作)¶
(淚/)眼縫征衣¶
　　　古别離二首¶
古人謾歌西飛燕十年不見狂夫面三更風作切夢刀¶
萬轉愁成繫腸線所嗟不及牛女星一年一度得相見¶
老母别愛子少妻送征郎血流既四面乃一斷二腸不¶
愁寒無衣不怕饑無糧惟恐征戰不還鄉母化為鬼妻¶
為孀¶
<pb:KR4h0140_WYG_494-2b>¶
　　　壯士行¶
一斗之膽撑臟腑如磥之筋礙臂骨有時悞入千人叢¶
自覺一身横突兀當今四海無煙塵胸襟被壓不得伸¶
凍梟殘蠆我不取汚我匣裏青蛇鱗¶
　　　代征婦怨¶
寒窗羞見影相隨嫁得五陵輕薄兒長短豓歌君自(一/作)¶
(不/)解淺深更漏妾偏知畫裙多淚鴛鴦濕雲鬢慵梳玳¶
瑁垂何事不看霜雪裏堅貞惟有古松枝¶
<pb:KR4h0140_WYG_494-3a>¶
　　　送人(一作/客)南游¶
見説南行(一作/遊)偏不易中途莫忘寄書頻凌空瘴氣墮¶
飛鳥解語山魈惱病人閩縣緑娥能引客泉州烏藥好¶
(一作/可)防身異花竒竹分明看待汝歸來畫取真¶
　　　贈邊將¶
輕生奉國不為難戰苦身多舊箭瘢玉匣鎖龍鱗甲冷¶
金鈴襯鶻羽毛寒皂貂擁出花當背白馬騎來月在鞍¶
猶恐犬戎臨虜塞柳營時(一作/特)把陣圖看¶
<pb:KR4h0140_WYG_494-3b>¶
　　　上禮部侍郎陳情¶
九重城裏無親識八百人中獨姓施弱羽飛時攢箭險¶
蹇驢行處薄氷危晴天欲照盆難反貧女如花鏡不知¶
却向從來受恩地再求青律變寒枝¶
　　　早春殘雪¶
春景照林巒玲瓏雪影殘井泉添碧甃藥圃洗朱欄雲¶
路迷初醒書堂映漸難花分梅嶺色塵減玉堦寒逺稱¶
棲松鶴髙宜㸃露盤佇逢春律後陰谷始堪看¶
<pb:KR4h0140_WYG_494-4a>¶
　　　送端上人遊天台¶
師今欲向天台去來説天台意最真溪過石橋為險處¶
路逢毛褐是真人雲邊望字鐘聲逺雪裏尋僧脚跡新¶
只可且論經夏别莫教琪樹兩迴春¶
　　　惜花¶
落盡萬株紅無人解繫風今朝芳徑裏惆悵錦機空¶
　　　衝夜行¶
夜行無月時古路多荒榛山鬼遥把火自照不照人¶
<pb:KR4h0140_WYG_494-4b>¶
　　　夜愁曲¶
歌者歌未絶愁人愁轉増空把琅玕枝强挑無心燈¶
　　　雜古詞(一作/古曲)五首¶
可憐江北女慣唱江南曲揺蕩木蘭舟雙鳬不成浴¶
郎為匕上香妾作(一作/為)籠下灰歸時即(一作/雖)暖熱去罷¶
生塵埃¶
夜裁鴛鴦綺朝織蒲桃綾欲試一寸心待縫三尺氷¶
憐時魚得水怨罷商與參不如山梔子却能(一作/解)結同¶
<pb:KR4h0140_WYG_494-5a>¶
心¶
紅顔感暮花白日同流水思君若(一作/如)孤燈一夜一心¶
死¶
　　　㓜女詞¶
㓜女纔六歲未知巧與拙向夜在堂前學人拜新月¶
　　　買地詞¶
買地不惜錢為多芳桂叢所期在清凉(一作/景)坐起聞香¶
風¶
<pb:KR4h0140_WYG_494-5b>¶
　　　弋陽訪古¶
行逢葛溪水不見葛仙人空抛青竹杖呪作葛陂神¶
　　　幽居樂¶
萬籟不在耳寂寥心境清無妨數莖竹時有蕭蕭聲¶
　　　湘川懐古¶
湘水終日流湘妃昔時哭美色已成塵淚痕猶在竹¶
　　　秋山吟¶
夜吟秋山上褭褭秋風歸月色清且冷桂香落人衣¶
<pb:KR4h0140_WYG_494-6a>¶
　　　寒夜¶
三復招隠吟不知寒夜深看看西來月移到青天心¶
　　　湘竹詞¶
萬古湘江竹無窮奈怨何年年長春筍只是淚痕多¶
　　　觀花後遊慈恩寺¶
世事知難了應須問苦空羞將看花眼來入梵王宫¶
　　　乞巧詞¶
乞巧望星河雙雙並綺羅不嫌針眼小只道月明多¶
<pb:KR4h0140_WYG_494-6b>¶
　　　不見來詞¶
烏鵲語千回黄昏不見來漫教脂粉匣閉了又重開¶
　　　夜起來(一作起/夜來)¶
香銷連理帶塵覆合歡桮嬾卧相思枕愁吟夜起來¶
　　　笑卿卿詞¶
笑向卿卿道躭書夜夜多出來看玉兔又欲過銀河¶
　　　感遇詞¶
一種貎如仙人情要自偏羅敷有底好最得使君憐¶
<pb:KR4h0140_WYG_494-7a>¶
　　　及第後夜訪月仙子¶
自喜尋幽夜新當及第年還将天上桂來訪月中仙¶
　　　定情樂¶
敢嗟君不憐自是命不諧著破三條裙却還雙股釵¶
感郎雙條脱新破八幅綃不惜榆莢錢買人金步揺¶
　　　宿南一上人山房¶
窗牖月色多坐卧禪心靜青鬼來試人夜深弄燈影¶
　　　蘭渚泊¶
<pb:KR4h0140_WYG_494-7b>¶
家在洞水西身作蘭渚客天晝無纖雲獨坐空江碧¶
　　　經吳真君舊宅¶
古仙煉丹處不測何歳年至今空宅基時有五色煙¶
　　　古相思¶
十訪九不見甚於菖蒲花可憐雲中月今夜墮我家¶
　　　瀑布¶
豁開青㝠顚寫出萬丈泉如裁一條素白日懸秋天¶
　　　金尺石¶
<pb:KR4h0140_WYG_494-8a>¶
丹砂畫頑石黄金横一尺人世較短長仙家愛平直¶
　　　秋洞宿¶
夜深秋洞裏風雨報龍歸何事觸人睡不教蝴蝶飛¶
　　　效古詞¶
姊妹無多兄弟少舉家鍾愛年最小有時繞樹山鵲飛¶
貪看不待畫睂了¶
　　　山中得劉秀才京書¶
自笑家貧客到踈滿庭煙草不能鋤今朝誰料三千里¶
<pb:KR4h0140_WYG_494-8b>¶
忽得劉京(一作/公)一紙書¶
　　　望夫詞¶
手爇寒燈向影頻回文機上暗生塵自家夫壻無消息¶
却恨橋頭賣卜人¶
　　　憶四明山泉¶
愛彼山中石泉水幽深夜夜落空(一作夜/落空窗)裏至今憶得¶
卧雲時猶自涓涓在人耳¶
　　　西山靜中吟¶
<pb:KR4h0140_WYG_494-9a>¶
重重道氣結成神玉闕金堂逐日新若數西山得道者¶
連予便是十三人¶
　　　天柱山贈峨嵋田道士¶
古稱天柱連九天峨嵋道士棲其巔近聞教得𤣥鶴舞¶
試憑驅出青芝田¶
　　　夜巖謡¶
夜上幽巖踏靈草松枝已踈桂枝老新詩幾度惜不吟¶
此處一聲風月好¶
<pb:KR4h0140_WYG_494-9b>¶
　　　島夷行¶
腥臊海邊多鬼市島夷居處無鄉里黑皮年少學採珠¶
手把生犀照鹹水¶
　　　帝宫詞¶
自得君王寵愛時敢言春色上寒枝十年宫裏無人問¶
一日承恩天下知¶
　　　歎花詞¶
前日滿林紅錦遍今日遶林看不見空餘古岸泥土中¶
<pb:KR4h0140_WYG_494-10a>¶
零落臙脂兩三片¶
　　　杜鵑花詞¶
杜鵑花時夭豓然所恨帝城人不識丁寧莫遣春風吹¶
留與佳人比顔色¶
　　　曉光詞¶
日輪(一作/光)浮動羲和推東方一軋天門開風神為我掃¶
煙霧四海蕩蕩無塵埃¶
　　　望曉詞¶
<pb:KR4h0140_WYG_494-10b>¶
攬衣起兮望秋河濛濛逺霧飛輕羅蟠桃樹上日欲出¶
白榆枝畔星無多¶
　　　海邊逺望¶
扶桑枝邊紅皎皎天雞一聲四溟曉偶看仙女上青天¶
鸞鶴無多采雲少¶
　　　聽南僧説偈詞¶
師子座中香已發西方佛偈南僧説惠風吹盡六條塵¶
清淨水中初見月¶
<pb:KR4h0140_WYG_494-11a>¶
　　　春日美新緑詞¶
前日萌芽小於粟今朝草樹色已足天公不語能運為¶
驅遣羲和染新緑¶
　　　對月憶嵩陽故人¶
團團月光照西壁嵩陽故人千里隔不知三十六峰前¶
定為何處峰前客¶
　　　贈莎地道士¶
莎地隂森古蓮葉游龜暗老青苔甲池邊道士誇眼明¶
<pb:KR4h0140_WYG_494-11b>¶
夜取蟭螟摘蚊睫¶
　　　效古詞¶
莫愁新得年十六如蛾雙睂長帶緑初學箜篌四五人¶
莫愁獨自聲前足¶
　　　冬日觀早朝¶
紫煙捧日爐香動萬馬千車踏新凍繡衣年少朝欲歸¶
美人猶在青樓夢¶
　　　觀吳偃畫松¶
<pb:KR4h0140_WYG_494-12a>¶
君有絶藝終身寶方寸巧心通萬造忽然寫出澗底松¶
筆下看看一枝老¶
　　　題山僧水閣¶
山房水閣連空翠沈沈下有蛟龍睡老僧趺坐入定時¶
不知花落黄金地¶
　　　登峴亭懐孟生¶
峴山自髙水自緑後輩詞人心眼俗鹿門才子不再生¶
怪景幽竒無管屬¶
<pb:KR4h0140_WYG_494-12b>¶
　　　吳中代蜀客吟¶
身狎吳兒家在蜀春深屢唱思鄉曲峨睂風景無主人¶
錦江悠悠為誰緑¶
　　　戲詠榆莢¶
風吹榆錢落如雨繞林繞屋來不住知爾不堪還酒家¶
漫教夷甫無行處¶
　　　寄李補闕¶
蒼生應怪君起遲蒲輪重輾嵩陽道功成名遂來不來¶
<pb:KR4h0140_WYG_494-13a>¶
三十六峯仙鶴老¶
　　　貧客吟¶
&KR2513;毯敝衣無處結寸心耿耿如刀切今朝欲泣泉客珠¶
及到盤中却成血¶
　　　誚山中叟¶
老人今年八十幾口中零落殘牙齒天陰傴僂帶𠻳行¶
猶向巖前種松子¶
　　　聞山中步虚聲¶
<pb:KR4h0140_WYG_494-13b>¶
何人步虚南峰頂鶴唳九天霜月冷仙詞偶逐東風來¶
誤飄數聲落塵境¶
　　　題龍池山人¶
主人家在龍池側水中有魚不敢食終朝采藥供仙厨¶
却笑桃花少顔色¶
　　　翫新桃花¶
幾歎紅桃開未得忽驚造化新裝飾一種同霑榮盛時¶
偏荷清光借顔色¶
<pb:KR4h0140_WYG_494-14a>¶
　　　山石榴花¶
深色臙脂碎剪紅巧能攢合是天公莫言無物堪相比¶
妖豔西施春驛中¶
　　　翫友人庭竹¶
曽去𤣥洲看種玉那似君家滿庭竹客來不用呼清風¶
此處挂冠凉自足¶
　　　秋夜山居二首¶
幽居正想飡霞客夜久月寒珠露滴千年獨鶴兩三聲¶
<pb:KR4h0140_WYG_494-14b>¶
飛下巖前一枝柏¶
去鴈聲遥人語絶誰家素機織新雪秋山野客醉醒時¶
百尺老松銜半月¶
　　　秋夜山中别友人¶
獨鶴孤雲兩難說明朝又作東西别知君少壯無幾年¶
莫愛閒吟老松月¶
　　　贈别王鍊師往羅浮¶
道俗駢闐留不住羅浮山上有心期却愁仙處人難到¶
<pb:KR4h0140_WYG_494-15a>¶
别後音書寄與誰¶
　　　春日飡霞閣¶
灑水初晴物候新飡霞閣上最宜春山花四面風吹入¶
為我鋪牀作錦茵¶
　　　喜友再相逢¶
三十年前與君别可憐容色奪花紅誰知日月相催促¶
此度見君成老翁¶
　　　候仙詞¶
<pb:KR4h0140_WYG_494-15b>¶
西歸公子何時降南岳先生早晩來廵歴世間猶未遍¶
乞求鸞鶴且裵回¶
　　　修仙詞¶
丹田自種留年藥𤣥谷長生續命芝世上漫忙兼漫走¶
不知求已更求誰¶
　　　夏日題方師院¶
火天無處買清風悶發時來入梵宫只向方師小廊下¶
回看門外是樊籠¶
<pb:KR4h0140_WYG_494-16a>¶
　　　春游樂¶
一年三百六十日賞心那似春中物草迷曲塢(一作/渚)花¶
滿園東家少年西家出¶
　　　仙客歸鄉詞二首¶
六合八荒游未半子孫零落暫歸來井邊不認捎雲樹¶
多是門人在後栽¶
洞中日月洞中仙不算離家是幾年出郭始知人代變¶
又須抛却古時錢¶
<pb:KR4h0140_WYG_494-16b>¶
　　　雲中飲席¶
酒腸雖滿少歡情身在雲州望帝城廵次合當誰改令¶
先須為我打還京¶
　　　戲贈李主簿¶
官罷江南客恨遥二年空被酒中消不知暗數春游處¶
偏憶揚州第幾橋¶
　　　春詞(一作沈/亞之詩)¶
黄鳥啼多春日髙紅芳開盡井邊桃美人手暖裁衣易¶
<pb:KR4h0140_WYG_494-17a>¶
片片輕雲落剪刀¶
　　　題景上人山門¶
水有青蓮沙有金老僧於此獨觀心愁人欲寄中峰宿¶
只恐白猨啼夜深¶
　　　妓人殘粧詞¶
雲髻已收金鳳皇巧匀輕黛約殘粧不知昨夜新歌響¶
猶在誰家繞畫梁¶
　　　臨水亭¶
<pb:KR4h0140_WYG_494-17b>¶
只怪素亭黏黛色溪煙為我染莓苔欲知源上春風起¶
看取桃花逐水來¶
　　　聽范𤣥長吟¶
聲聲扣出碧琅玕能使秋猨欲呌難詩興未窮心更逺¶
手垂青拂向雲看¶
　　　觀葉生畫花¶
心竅玲瓏貎亦竒榮枯只在手中移今朝故向霜天裏¶
㸃破繁花四五枝¶
<pb:KR4h0140_WYG_494-18a>¶
　　　洗丹沙詞¶
千淘萬洗紫光攢夜火熒熒照玉盤恐是麻姑殘米粒¶
不曽將與世人看¶
　　　長安春夜吟¶
露盤滴時河漢㣲美人燈下裁春衣蟾蜍東去鵲南飛¶
芸香省中郎不歸¶
　　　自述¶
篋貯靈砂日日看欲成仙法脫身難不知誰向交州去¶
<pb:KR4h0140_WYG_494-18b>¶
為謝羅浮葛長官¶
　　　少年行¶
醉騎白馬走空衢惡少皆稱電不如五鳯街頭新(一作/閒)¶
勒轡半垂衫袖揖金吾¶
　　　越中遇寒食¶
去歲清明霅溪口今朝寒食鏡湖西信知天地心不易¶
還有子規依舊啼¶
　　　贈採藥叟¶
<pb:KR4h0140_WYG_494-19a>¶
老去唯將藥裹行無家無累一身輕却教年少取書巻¶
小字燈前鬬眼明¶
　　　清夜憶仙宫子¶
夜靜門深紫洞煙孤行獨坐憶神仙三清宫裏月如晝¶
十二宫樓何處眠¶
　　　江南怨¶
愁見橋邊荇葉新蘭舟枕水楫生塵從來不是無蓮采¶
十頃蓮塘賣與人¶
<pb:KR4h0140_WYG_494-19b>¶
　　　送絶塵子歸舊隠二首¶
雲水千重繞洞門獨歸何處是桃源仙方不用隨身去¶
留與人間老子孫¶
班藤為杖草為衣萬壑千峰獨自歸縱令相憶誰相報¶
桂樹巖邊人信稀¶
　　　送裵秀才歸淮南¶
怪來頻起詠刀頭楓葉枝邊一夕秋又向江南别才子¶
却將風景過揚州¶
<pb:KR4h0140_WYG_494-20a>¶
　　　錢塘渡口¶
天塹茫茫連沃焦秦皇何事不安橋錢塘渡口無錢納¶
已失西興兩信潮¶
　　　春日宴徐君池亭¶
暫憑春酒換愁顔今日應須醉始還池上有門君莫掩¶
從教野客見青山¶
　　　山中送友人¶
欲折楊枝别恨生一重枝上一啼鶯亂山重疊雲相掩¶
<pb:KR4h0140_WYG_494-20b>¶
君向亂山何處行¶
　　　寄王少府¶
采松仙子徒銷日喫菜山僧枉過生多謝藍田王少府¶
人間詩酒最闗情¶
　　　贈女道士鄭玉華二首¶
𤣥髮新簪碧藕花欲添肌雪餌紅砂世間風景那堪戀¶
長笑劉郎漫憶家¶
明鏡湖中休采蓮却師阿母學神仙朱絲誤落青囊裏¶
<pb:KR4h0140_WYG_494-21a>¶
猶是箜篌第幾絃¶
　　　寄西臺李侍御¶
二千餘里採瓊瓌到處傷心瓦礫堆唯有繡衣周柱史¶
獨將珠玉挂西臺¶
　　　贈凌仙姥¶
阿母從天降幾時前朝惟有漢皇知仙桃不啻三回熟¶
飽見東方一小兒¶
　　　晩春送王秀才游剡川¶
<pb:KR4h0140_WYG_494-21b>¶
越山花去(一作/老)剡藤新才子風光不厭春第一莫尋溪¶
上路可憐仙女愛迷人¶
　　　馮上人院¶
擾擾凡情逐水流世間多喜復多憂一回行到馮公院¶
便欲令人百事休¶
　　　金吾詞¶
行擁朱輪錦幨兒望仙門外叱金羈染鬚偷嫩無人覺¶
唯有平康小婦知¶
<pb:KR4h0140_WYG_494-22a>¶
　　　觀舞女(一作/妓)¶
纒紅結紫畏風吹嫋娜初回弱柳枝買笑未知誰是主¶
萬人心逐一人移¶
　　　鄠縣村居¶
欲住村西日日慵上山無水引髙蹤誰能求得秦皇術¶
為我先驅紫閣峰¶
　　　酬周秀才¶
三展蜀牋皆郢曲我心珍重甚瓊瑶應縁水府龍神睡¶
<pb:KR4h0140_WYG_494-22b>¶
偷得鮫人五色綃¶
　　　旅次文水縣喜遇李少府¶
為君三日廢行程一縣官人是酒朋共憶襄陽同醉處¶
尚書坐上納銀觥¶
　　　夏雨後題青荷蘭若¶
僧舍清涼竹樹新初經一雨洗諸塵㣲風忽起吹蓮葉¶
青玉盤中瀉水銀¶
　　　途中逢少女¶
<pb:KR4h0140_WYG_494-23a>¶
身倚西門笑向東牡丹初折一枝紅市頭日賣千般鏡¶
知落誰家新匣中¶
　　　山中翫白鹿¶
繞洞尋花日易銷人間無路得相招呦呦白鹿毛如雪¶
踏我桃花過石橋¶
　　　山居樂¶
鸞鶴(一作/鳳)每於松下見笙歌常向坐中聞手持十節龍¶
頭杖不指虚空即指雲¶
<pb:KR4h0140_WYG_494-23b>¶
　　　襄陽曲¶
大堤女兒郎莫尋三三五五結同心清晨對鏡理(一作/治)¶
容色意欲取郎千萬金¶
　　　望夫詞二首¶
看看北鴈又(一作/向)南飛薄倖征夫久不歸蟢子到頭無¶
信處凡經幾度上人衣¶
何事經年斷書信愁聞逺客説風波西家還有望夫伴¶
一種淚痕兒最多¶
<pb:KR4h0140_WYG_494-24a>¶
　　　少婦游春詞¶
簇錦攢花鬬勝遊萬人行處最風流無端自向春園裏¶
笑摘青梅呌阿侯¶
　　　折柳枝¶
傷見路邊(一作/傍)楊柳春一重(一作/株)折盡一重新今年還¶
折去年處不送去年離别人¶
　　　歸將吟¶
百戰放歸成老翁餘生得出死人中今朝授敕三回舞¶
<pb:KR4h0140_WYG_494-24b>¶
兩賜青娥又拜公¶
　　　惜花詞¶
千樹繁紅遶碧泉正宜尊酒對芳年明朝欲飲還來此¶
只怕春風却在前¶
　　　抛纒頭詞¶
翠娥初罷繞梁詞又見雙鬟對舞時一抱紅羅分不足¶
參差裂破鳳皇兒¶
　　　望騎馬郎¶
<pb:KR4h0140_WYG_494-25a>¶
碧蹄新壓步初成玉色郎君弄影行賺殺唱歌樓上女¶
伊州誤作石州聲¶
　　　春日錢塘雜興二首¶
酒姥溪頭桑褭褭錢塘郭外柳毶毶路逢鄰婦遥相問¶
小小如今學養蠶¶
西鄰年少問東鄰柳岸花隄幾處新昨夜雨多春水闊¶
隔江桃葉喚何人¶
　　　翫手植松¶
<pb:KR4h0140_WYG_494-25b>¶
却思毫末栽松處青翠纔將衆草分今日散材遮不得¶
看看氣色欲凌雲¶
　　　夜笛詞¶
皎潔西樓月未斜笛聲寥亮入東家却令燈下裁衣婦¶
誤翦同心一半(一作/片)花¶
　　　贈鄭倫吹鳳管¶
喃喃解語鳳皇兒曽聽棃園竹裏吹誰謂五陵年少子¶
還将此曲暗相隨¶
<pb:KR4h0140_WYG_494-26a>¶
　　　蜀茗詞¶
越椀初盛蜀茗新薄煙輕處攪來匀山僧問我将何比¶
欲道瓊漿却畏嗔¶
　　　春霽¶
煎茶水裏花千片候客亭中酒一樽獨對春光還寂寞¶
羅浮道士忽敲門¶
　　　諷山雲¶
閒雲生葉不生根常被重重蔽石門賴有風簾能埽蕩¶
<pb:KR4h0140_WYG_494-26b>¶
滿山晴日照乾坤¶
　　　日晩歸山詞¶
虎跡新逢雨後泥無人家處洞邊溪獨行歸客晩山裏¶
賴有鷓鴣臨路岐¶
　　　翫花詞¶
今朝造化使春風開折西施面上紅竟日眼前猶不足¶
數株舁入寸心中¶
　　　長安早春¶
<pb:KR4h0140_WYG_494-27a>¶
報花消息是春風未見先教何處紅想得芳園十餘日¶
萬家身在畫屏中¶
　　　再酬李先輩¶
清辭再發郢人家字字新移錦上花能使龍宫買綃女¶
低回不敢織輕霞¶
　　　寄隠者¶
路絶空林無處問幽竒山水不知名松門拾得一片屐¶
知是髙人向此行¶
<pb:KR4h0140_WYG_494-27b>¶
　　　寄四明山子¶
髙棲只在千峰裏塵世望君那得知長憶去年風雨夜¶
向君窗下聽猨時¶
　　　觀美人¶
漆㸃雙眸鬢繞蟬長留白雪占胸前愛将紅袖遮嬌笑¶
往往偷開水上蓮¶
　　　收妝詞¶
斜月朧朧照半牀煢煢孤妾嬾收妝燈前再覽青銅鏡¶
<pb:KR4h0140_WYG_494-28a>¶
枉挿金釵十二行¶
　　　仙女詞¶
仙女羣中名最髙曽看王母種仙桃手題金簡非凡筆¶
道是天邊玉兔毛¶
　　　仙翁詞¶
世間無逺可為游六合朝行夕已周壇上夜深風雨靜¶
小仙乗月繫蒼虬¶
　　　遇李山人¶
<pb:KR4h0140_WYG_494-28b>¶
游山游水幾千重二十年中一度逢别易㑹難君且住¶
莫教青竹化為龍¶
　　　同張鍊師溪行¶
青溪道士紫霞巾洞裏仙家舊是鄰每見桃花逐流水¶
無回不憶武陵人¶
　　　桃源詞二首¶
夭夭花裏千家住總為當時隠暴秦歸去不論無舊識¶
子孫今亦是他人¶
<pb:KR4h0140_WYG_494-29a>¶
秦世老翁歸漢世還同白鶴返遼城縱令記得山川路¶
莫問當時州縣名¶
　　　送道友遊山¶
欲駐如今未老形萬重山上九芝清君今若問採芝路¶
踏水踏雲攀杳㝠¶
　　　贈王屋劉道士¶
小有洞中長住客大羅天下後來仙出門即是尋常處¶
未可還它跨鶴鞭¶
<pb:KR4h0140_WYG_494-29b>¶
　　　謝自然升仙¶
分明得道謝自然古來漫説尸解仙如花年少一女子¶
身騎白鶴遊青天¶
　　　秋吟獻李舍人¶
腸結愁根酒不消新驚白髮長愁苖主司儻許題名姓¶
筆下看成度海橋¶
　　　山中喜靜和子見訪¶
絶壁深溪無四鄰每逢猨鶴即相親小奴驚出垂藤下¶
<pb:KR4h0140_WYG_494-30a>¶
山犬今朝吠一人¶
　　　春日題羅處士山舍¶
亂疊千峰掩翠㣲髙人愛此自忘機春風若埽階前地¶
便是山花帶錦飛¶
　　　訪松嶺徐鍊師¶
千仭峰頭一謫仙何時種玉已成田開經猶在松陰裏¶
讀到南華第幾篇¶
　　　江南織綾詞¶
<pb:KR4h0140_WYG_494-30b>¶
卿卿買得越人絲貪弄金梭嬾畫睂女伴能來看新&KR2460;¶
鴛鴦正欲上花枝¶
　　　宿蘭若¶
聽鐘投宿入孤煙巖下病僧猶坐禪獨夜客心何處是¶
秋雲影裏一燈然¶
　　　題禪僧院¶
棲禪枝畔數花新飛作琉璃池上塵谷鳥自啼猨自呌¶
不能愁得定中人¶
<pb:KR4h0140_WYG_494-31a>¶
　　　送絶粒僧¶
碧洞青蘿不畏深免將饑渴累禪心若期野客來相訪¶
一室無煙何處尋¶
　　　早春游曲江¶
芳處亦將枯槁同應縁造化未施功羲和若擬動鑪鞴¶
先鑄曲江千樹紅¶
　　　佳人覽鏡¶
每坐臺前見玉容今朝不與昨朝同良人一夜出門宿¶
<pb:KR4h0140_WYG_494-31b>¶
減却桃花一半紅¶
　　　遇王山人¶
每欲尋君千萬峰豈知人世也相逢一瓢遺却在何處¶
應挂天台最老松¶
　　　遇醉道士¶
霞帔尋常帶酒眠路傍疑是酒中仙醉來不住人家宿¶
多向逺山松月邊¶
　　　送人歸台州¶
<pb:KR4h0140_WYG_494-32a>¶
莫驅歸騎且徘徊更遣離情四五桮醉後不憂迷客路¶
遥看瀑布識天台¶
　　　贈施仙姑¶
縹緲吾家一女仙冰容雖小不知年有時頻夜看明月¶
心在嫦娥几案邊¶
　　　山院觀花¶
初來唯見空樹枝今朝滿院花如雪門前為報諸少年¶
明日來遲不堪折¶
<pb:KR4h0140_WYG_494-32b>¶
　　　經桃花夫人廟¶
誰能枉駕入荒榛隨例形相土木身不及連山種桃樹¶
花開猶得識夫人¶
　　　代農叟吟¶
且將一笑悦豐年漸老那能日日眠引客特來山地上¶
坐看秋水落紅蓮¶
　　　下第春遊¶
羈情含蘖復含辛淚眼看花只似塵天遣春風領春色¶
<pb:KR4h0140_WYG_494-33a>¶
不教分付與愁人¶
　　　送僧遊越¶
麻衣年少雪為顔却笑孤雲未是閒此去若逢花柳月¶
棲禪莫向苧蘿山¶
　　　遇越州賀仲宣¶
君在鏡湖西畔住四明山下莫經春門前幾箇采蓮女¶
欲泊蓮舟無主人¶
　　　江南積雨歎¶
<pb:KR4h0140_WYG_494-33b>¶
人厭為霖水毁溪牀邊生菌路成泥雨師一日三回到¶
棟裏閒雲豈得棲¶
　　　雲中道上作¶
羊馬羣中覓人道鴈門闗外絶人家昔時聞有雲中郡¶
今日無雲空見沙¶
　　　同諸隠者夜登四明山¶
半夜尋幽上四明手攀松桂觸雲行相呼已到無人境¶
何處玉簫吹一聲¶
<pb:KR4h0140_WYG_494-34a>¶
　　　戲(一本有/贈字)鄭申府¶
年少鄭郎那解愁春來閒卧酒家樓胡姬若擬邀他宿¶
挂却金鞭繫紫騮¶
　　　宿干越亭¶
琵琶洲上人行絶干越亭中客思多月滿秋江山冷落¶
不知誰問夜如何¶
　　　少女詞二首¶
嬌羞不肻㸃新黄踏過金鈿出繡牀信物無端寄誰去¶
<pb:KR4h0140_WYG_494-34b>¶
等閒裁破錦鴛鴦¶
同心帶裏脱金錢買取頭花翠羽連手執木蘭猶未慣¶
今朝初上采菱船¶
　　　冬詞¶
錦繡堆中卧初起芙蓉面上粉猶殘臺前也欲梳雲髻¶
只怕盤龍手捻難¶
　　　昭君怨¶
馬上徒勞别恨深總縁如玉不輸金已知賤妾無歸日¶
<pb:KR4h0140_WYG_494-35a>¶
空荷君王有悔心¶
　　　贈仙子¶
欲令雪貎帶紅芳更取金瓶瀉玉漿鳳管鶴聲來未足¶
嬾眠秋月憶蕭郎¶
　　　越溪懐古¶
憶昔西施人未求浣紗曽向此溪頭一朝得侍君王側¶
不見玉顔空水流¶
　　　秋夜山中贈别友人¶
<pb:KR4h0140_WYG_494-35b>¶
何處邀君話别情寒山木落月華清莫愁今夜無詩思¶
已聽秋猨第一聲¶
　　　大堤新詠¶
行路少年知不知襄陽全欠舊來時宜城賈客載錢出¶
始覺大堤無女兒¶
　　　宿四明山¶
黎洲老人命余宿杳然髙頂浮雲平下視不知幾千仭¶
欲曉不曉天雞聲¶
<pb:KR4h0140_WYG_494-36a>¶
　　　禁中新柳¶
萬條金線帶春煙深染青絲不直錢又免生當離别地¶
宫鵶啼處禁門前¶
　　　酬張明府¶
潘令新詩忽寄來分明繡段對花開此時欲醉紅樓裏¶
止被歌人勸一桮¶
　　　安吉天寧寺聞磬¶
玉磬敲時清夜分老龍吟斷碧天雲隣房逢見廣州客¶
<pb:KR4h0140_WYG_494-36b>¶
曽向羅浮山裏聞¶
　　　句¶
年來如抛梭不老應不得(以下見/紀事)　花眼綻紅斟酒看¶
藥心抽緑帶煙鋤(贈友人下/第閒居)　顛狂楚客歌成雪媚賴¶
吳娘笑是鹽　荷翻紫蓋揺波面蒲瑩青刀挿水湄¶
煙粘薜荔龍鬚軟雨壓芭蕉鳳翅垂(二聨並百韻山居/詩所存不見其全)¶
　茶為滌煩子酒為忘憂君(見説/郛)　鋤藥顧老叟焚香¶
呼小青(見陳繼儒/珍珠船)　遺却白雞呼喌喌(音祝叢見/野客  談)　五¶
<pb:KR4h0140_WYG_494-37a>¶
　通本是佛家奴身著青衣一足無(寺宿為五通所撓作/以下見海録碎事)¶
　　天邊有仙藥為我補三闗　世人誰不愛年長所欲¶
　皆非保命方　但看日及花惟是朝可憐(槿/花)　池塘已¶
　長雞頭葉籬落初開狗脊花(贈臨平/湖主人)　出路船為脚供¶
　官本是奴(贈鹽官/主人)　一言感著熱鐵心為人劍下偷青¶
　娥(老俠/詞)　青鬢丈人不識愁¶
　¶
　¶
<pb:KR4h0140_WYG_494-37b>¶
　¶
　¶
　¶
　¶
　¶
　¶
　¶
御定全唐詩巻四百九十四¶
