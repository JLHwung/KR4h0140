# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:56.103262
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷六百二十五
<pb:KR4h0140_WYG_625-1a>¶
　欽定四庫全書¶
御定全唐詩巻六百二十五¶
　　陸龜䝉¶
　　　　襲美以紗巾見恵繼以雅音因次韻酬謝¶
　薄如蟬翅背斜陽不稱春前贈&KR2320;郎初覺頂寒生逺吹¶
　預憂頭白透新霜堪窺水檻澄波影好拂花牆亞蘂香¶
　知有芙蓉留自戴(桐柏真人戴/芙蓉冠也)欲峨煙霧訪黄房¶
　　　　聞襲美有親迎之期因以寄賀¶
<pb:KR4h0140_WYG_625-1b>¶
　梁鴻夫婦欲雙飛細雨輕寒拂雉衣初下雪窻因眷戀¶
　次乗煙幰奈光輝參差扇影分華月斷續簫聲落翠㣲¶
　見説春風偏有賀露花千朶照庭闈¶
　　　　襲美以巨魚之半見分因以酬謝¶
　誰與春江上信魚可憐霜刃截来初鱗隳似撒騷人屋¶
　腹斷疑傷逺客書避網㡬跳山影破逆風曽蹙浪花虚¶
　今朝最是家童喜免泥荒畦掇野蔬¶
　　　　奉和襲美館娃宫懐古次韻¶
<pb:KR4h0140_WYG_625-2a>¶
鏤楣消落濯春雨蒼翠無言空斷崖草碧未能忘帝女¶
燕輕猶自識宫釵江山祇有愁容在劒珮應和媿色埋¶
賴有伍員騷思少吳王纔免似荆懐¶
　　　同襲美遊北禪院(院即故司勲/陸郎中舊宅)¶
連延花蔓映風廊岸幘披襟到竹房居士祇今開梵處¶
先生曽是草𤣥堂清尊林下看香印逺岫窻中挂鉢囊¶
今日有情消未得欲將名理問思光¶
　　　襲美以紫石硯見贈以詩迎之¶
<pb:KR4h0140_WYG_625-2b>¶
霞骨堅来玉自愁琢成飛燕(一作/物象)古釵頭澄沙脆弱聞¶
應伏青鐵沈埋見亦羞最稱風亭批碧簡好將雲(一作/雪)¶
竇漬寒流君能把贈閒吟客徧寫江南物象酬¶
　　　和襲美送孫發百篇遊天台¶
直應天授與詩情百詠唯消一日成去把彩毫揮下國¶
歸參黄綬别春卿閒窺碧落懐煙霧暫向金庭隱姓名¶
珍重興公徒有賦石梁深處是君行¶
　　　奉和襲美聞開元寺開笋園寄章上人¶
<pb:KR4h0140_WYG_625-3a>¶
春龍爭地養檀欒況是雙林雨後看迸出似毫當垤㙞¶
孤生如恨倚欄干凌虚勢欲齊金刹折贈光宜照玉盤¶
更得錦苞零落後粉環髙下挶烟寒¶
　　　薔薇¶
倚牆當户自横陳致得貧家似不貧外布芳菲雖笑日¶
中含芒刺欲傷人清香往往生遥吹狂蔓看看及四鄰¶
遇有客来堪玩處一端晴綺照煙新¶
　　　奉和襲美開元寺佛鉢詩¶
<pb:KR4h0140_WYG_625-3b>¶
空王初受逞神功四鉢須臾現一重(至今鉢緣/有四重也)持次想¶
添香積飯覆時應帶步羅鍾光寒好照金毛鹿響靜堪¶
降白耳龍從此寳函香裏見不須(一作/煩)西去詣靈峰¶
　　　酬襲美夏首病愈見招次韻¶
雨多青合是垣衣一幅蠻牋夜欵扉蕙帶又聞寛沈約¶
茅齋猶自憶王㣲方靈祇在君臣正篆古須抛㸃畫肥¶
除却伴談秋水外野鷗何處更忘機¶
　　　新夏東郊閒泛有懐襲美¶
<pb:KR4h0140_WYG_625-4a>¶
遲於春日好於秋野客相攜上釣舟經畧彴時冠暫亞¶
佩笭箵後帶頻搊蒹葭鷺起波揺笠村落蠶眠樹挂鉤¶
料得祇君能愛此不爭煙水似封侯¶
　　　四月十五日道室書事寄襲美¶
烏飯新炊芼臛香道家齋日以為常月苗杯舉存三洞¶
雲蘂函開叩九章一掬陽泉堪作雨數株秋石欲成霜¶
可中值著雷平信為覓閒眠苦竹牀¶
　　　看壓新醅寄懐襲美¶
<pb:KR4h0140_WYG_625-4b>¶
曉壓糟牀漸有聲旋如虎澗野泉清身前古態燻應出¶
世上愁痕滴合平飲啄斷年同鶴儉風波終日看人爭¶
尊中若使常能淥兩綬通侯總强名¶
　　　奉和襲美登初陽樓寄懐北平郎中¶
逺窻浮檻亦成年㡬伴楊公白晝筵日暖煙花曽撲地¶
氣浮星象却歸天閑將水石侵軍壘醉引笙歌上釣船¶
無限恩波猶在目東風吹起細漪漣¶
　　　奉和夏初襲美見訪題小齋次韻¶
<pb:KR4h0140_WYG_625-5a>¶
四鄰多是老農家百樹雞桑半頃麻盡趁清眀修網架¶
每和煙雨掉繰車啼鶯偶坐身蔵葉餉婦歸来鬢有花¶
不是對君吟復醉更將何事送年華¶
　　　奉和襲美所居首夏水木尤清適然有作次韻¶
柿隂成列藥花空却憶桐江下釣筒亦以魚蝦供熟鷺¶
近緣櫻笋識鄰翁閒分酒劑多還少自記書籖白間紅¶
更愛夜来風月好轉思𤣥度對支公¶
　　　奉和襲美題達上人藥圃二首¶
<pb:KR4h0140_WYG_625-5b>¶
藥味多從逺客齎旋添花圃旋成畦三椏舊種根應異¶
九節初移葉尚低山荚便和幽澗石水芝須帶本池泥¶
從今直到清秋(一作/眀)日又有香苗㡬畨(一作畚/筐也)齊¶
淨名無語示清羸藥草搜来喻更㣲一雨一風皆遂性¶
花開花落盡忘機教疏免鏤金弦亂(&KR0693;絲/别名)自擁龍芻紫¶
汞肥莫怪獨親幽圃坐病容銷盡欲依歸¶
　　　奉和襲美懐華陽潤卿博士三首¶
㡬降真官授隱書洛公曽到夢中無眉間入靜三辰影¶
<pb:KR4h0140_WYG_625-6a>¶
肘後通靈五嶽圖北洞樹形如曲盖東凹山色似薰爐¶
金墟福地能容否願作岡前蔣負芻¶
火景應難到洞宫蕭閒堂冷任天風談𤣥麈尾抛雲底¶
服散龍胎在酒中有路還將赤城接無泉不共紫河通¶
奇編早晚教傳授免以神仙問葛洪¶
終日焚香禮洞雲更思琪樹轉勞神曽尋下泊(宫/名)常經¶
月不到中峰又累春仙道最髙黄玉籙暑天偏稱白綸¶
巾清齋若見茅司命乞取朱兒十二斤¶
<pb:KR4h0140_WYG_625-6b>¶
　　　以竹夾膝寄贈襲美¶
截得篔簹冷似龍翠光横在暑天中堪臨薤簟閒憑月¶
好向松窻卧跂風持贈敢齊青玉案醉吟偏稱碧荷筒¶
添君雅具教多著為著西齋譜一通¶
　　　奉和襲美夏景無事因懐章来二上人次韻¶
簷外青陽有二梅折来堪下凍醪杯(離騷注云盛夏/以醇酒置冰上)髙¶
杉自欲生龍腦小弁誰能寄鹿胎麗事肯教饒沈謝談¶
微(一作/㣲談)何必減宗雷還聞擬結東林社爭奈淵眀醉不¶
<pb:KR4h0140_WYG_625-7a>¶
來¶
忽憶髙僧坐夏堂厭泉聲閙笑雲忙山重海澹懐中印¶
月冷風微宿上方病後書求嵩少藥定迴衣染貝多香¶
何時更問逍遥義(道林有逍/遥遊别義)五粒松隂半石牀¶
　　　頃自桐江得一釣車以襲美樂煙波之思因出¶
　　　以為玩俄辱三篇復抒酬荅¶
旋屈金鉤劈翠筠手中盤作釣魚輪忘情不效孤醒客¶
有意閒窺百尺鱗雨似輕埃時一起雲如髙盖强相親¶
<pb:KR4h0140_WYG_625-7b>¶
任他華轂低頭笑此地終無覆敗人¶
曽招漁侣下清潯獨蠒初隨一錘深細輾煙華無轍跡¶
靜含風力有車音相呼野飯依芳草迭和山歌逗逺林¶
得失任渠但取樂不曽生箇是非心¶
病来縣著脆緡絲獨喜髙情為我持數幅尚凝煙雨態¶
三篇能賦蕙蘭詞雲深石靜閒眠穩月上江平放溜遲¶
第一莫教諳此境倚天功業待君為¶
　　　奉和襲美吳中書事寄漢南裴尚書¶
<pb:KR4h0140_WYG_625-8a>¶
風清地古帶前朝遺事紛紛未寂寥三&KR0873;涼波魚蕝動¶
(逺祖士衡對晉武帝/以三&KR0873;冬温夏凊)五茸春草雉媒嬌(五茸吳王獵/所草各有名)雲¶
蔵野寺分金刹月在江樓倚玉簫不用懐歸忘此景吳¶
王看即奉弓招¶
　　　奉和襲美夏景冲澹偶作次韻二首¶
蟬雀參差在扇紗竹襟輕利籜冠斜壚中有酒文園㑹¶
琴上無絃靖節家芝畹煙霞全覆穗橘洲風浪半浮花¶
閒思兩地忘名者不信人間髪解華¶
<pb:KR4h0140_WYG_625-8b>¶
祇於池曲象山幽便是瀟湘浸石樓斜拂芡盤輕鶩下¶
細穿菱線小鯢遊閒開茗焙嘗須徧醉撥書帷卧始休¶
莫道仙家無好爵方諸還拜碧琳侯¶
　　　奉和襲美送李眀府之任南海¶
春盡之官直到秋嶺雲深處凭瀧樓居人愛近沈珠浦¶
候吏多来拾翠洲賨稅盡應輸紫貝蠻童多學佩金鉤¶
知君不戀南枝久抛却經冬白罽裘¶
　　　奉和襲美寄題羅浮軒轅先生所居¶
<pb:KR4h0140_WYG_625-9a>¶
鼎成仙馭入崆峒百世猶傳至道風暫應青詞為穴鳯¶
却思丹徼伴㝠鴻金公的的生爐際瓊刃時時到夢中¶
預恐浮山歸有日載將雲室十洲東¶
　　　奉和襲美寄瓊州楊舍人¶
眀時非罪謫何偏鵬鳥巢南更數千酒滿椰杯消毒霧¶
風隨蕉葉(一作/扇)下瀧船人多藥户生(一作/行)狂蠱吏有珠¶
官出俸錢祇以直誠天自信不勞詩句詠貪泉¶
　　　奉和襲美宿報恩寺水閣¶
<pb:KR4h0140_WYG_625-9b>¶
峰抱池光曲岸平月臨虚檻夜何清僧穿小檜纔分影¶
魚擲髙荷漸有聲因憶故山吟易苦各横秋簟夢難成¶
周顒不用裁書勸自得涼天證道情¶
　　　奉和襲美醉中偶作見寄次韻¶
海鶴飄飄韻莫儕在公猶與俗情乖初呈酒務求専判¶
合禱山祠請自差永夜譚𤣥侵罔象一生交態忘形骸¶
憐君醉墨風流甚㡬度題詩小謝齋¶
　　　奉和襲美寄滑州李副使員外¶
<pb:KR4h0140_WYG_625-10a>¶
洛生閒詠正抽毫忽傍旌旗著戰袍檄下連營皆破膽¶
劒離孤匣欲吹毛清秋月色臨軍壘半夜淮聲入賊壕¶
除却征南為上將平徐功業更誰髙¶
　　　奉和襲美吳中言懐寄南海二同年¶
曽見凌風上赤霄盡將華藻赴嘉招城連虎踞山圖麗¶
路入龍編海舶遥江客漁歌衝白荇野禽人語映紅蕉¶
庭中必有君遷樹莫向空臺望漢朝(交州記云有君遷/樹有朝臺尉陀望)¶
(漢所/築)¶
<pb:KR4h0140_WYG_625-10b>¶
　　　奉和襲美傷史拱山人¶
曽説山棲欲去尋豈知霜骨葬寒林常依淨住師㝠目¶
兼事容成學算心(史學浮圖/兼善算術)逋客預齋還梵唱老猨窺¶
祭亦悲吟唯君獨在江雲外誰誄孤貞置峴岑¶
　　　白鷗詩(并序/)¶
　　樂安任君嘗為涇尉居吳城中地纔數畝而不佩¶
　　俗物有池池中有島嶼池之南西北邊合二亭修¶
　　篁嘉木掩隱隈隩處其一不見其二也君好竒樂¶
<pb:KR4h0140_WYG_625-11a>¶
　　異喜文學名理之士所得皆清散凝瑩襲美知而¶
　　偕詣既坐有白鷗翩然馴於砌下因請浮而翫之¶
　　主人曰池中之族老矣每以豪健據有鷗之始浮¶
　　輙逐而害之今畏不敢入吁昔人之心蓄機事猶¶
　　或舞而不下況害之哉且羽族麗於水者多矣獨¶
　　鷗為閒暇其致不髙耶一旦水有鯨鯢之患陸有¶
　　狐狸之憂儔侣不得命嘯塵埃不得澡刷雖䝉人¶
　　之流賞亦天地之窮鳥也感而為詩邀襲美同作¶
<pb:KR4h0140_WYG_625-11b>¶
慣向溪頭𣻌淺沙薄煙微雨是生涯時時失伴沈山影¶
往往爭飛雜浪花晚樹清涼還&KR2141;鳿舊巢零落寄蒹葭¶
池塘信美應難戀針在魚唇劒在蝦¶
　　　懐楊台文楊鼎文(一作/台鼎)二秀才¶
秋早相逢待得春崇蘭清露小山雲(崇蘭小山/郡中二堂)寒花獨¶
自愁中見曙角多同醒後聞釣具每隨輕舸去詩題閒¶
上小樓分重思醉墨縱横甚書破羊欣白練裙¶
　　　奉和襲美謝友人惠人參¶
<pb:KR4h0140_WYG_625-12a>¶
五葉初成椵樹隂紫團峰外即雞林名參鬼盖須難見¶
材似人形不可尋品第已聞升碧簡攜持應合重黄金¶
殷勤潤取相如肺封禪書成動帝心¶
　　　嚴子重以詩遊於名勝間舊矣余晩於江南相¶
　　　遇甚樂不幸且没襲美作詩序而弔之其名¶
　　　真不朽矣又何戚其死哉余因息悲而為之¶
　　　和¶
每值(一作/憶)江南日落春十年詩酒愛逢君芙蓉湖上吟¶
<pb:KR4h0140_WYG_625-12b>¶
船倚翡翠岩前醉馬分祇有汀洲連舊業豈無章疏動¶
遺文猶憐未卜佳城處更斸要離冢畔雲¶
　　　算山¶
水繞蒼山固䕶來當時盤踞實雄才周郎計䇿清宵定¶
曹氏樓船白晝灰五十八年爭虎視三千餘騎騁龍媒¶
何如今日家天下閶闔門臨萬國開¶
　　　寄茅山何威儀二首¶
大小三峰次九華靈蹤今盡屬何家漢時仙上雲巔鶴¶
<pb:KR4h0140_WYG_625-13a>¶
　蜀地春開洞底花閒傍積嵐尋瀑眼便凌殘雪探芝芽¶
　年来已奉黄庭教夕鍊腥魂曉吸霞¶
　曽向人間拜節旄乍疑因夢到仙曹身輕曳羽霞襟狭¶
　髻聳峨煙鹿幘髙山暖不葷峰上薤水寒仍落洞中桃¶
　從聞此日搜奇話轉覺魂飛夜夜勞¶
　¶
　¶
　¶
<pb:KR4h0140_WYG_625-13b>¶
　¶
　¶
　¶
　¶
　¶
　¶
　¶
御定全唐詩巻六百二十五¶
