# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:39.987711
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷一百三十一
<pb:KR4h0140_WYG_131-1a>¶
　欽定四庫全書¶
御定全唐詩巻一百三十一¶
　　祖詠¶
　祖詠洛陽人登開元十二年進士第與王維友善詩一¶
　卷¶
　　　　古意二首¶
　夫差日淫放舉國求妃嬪自謂得王寵代間無美人碧¶
　羅象(一作/蒙)天閣坐輦乗芳春宮女數千騎常遊江水濵¶
<pb:KR4h0140_WYG_131-1b>¶
　年深玉顔老時薄花妝新拭淚下金殿嬌多不顧身生¶
　前妬歌舞死後同灰塵塜墓令人哀哀於銅雀臺¶
　楚王竟何去獨自留巫山偏使世人見迢迢江漢(一作/水)¶
　間駐舟春谿(一作/澤)裏誓願拜靈顔夢寤覩神女金沙鳴¶
　珮環閒豓絶世姿令人氣力微含笑黙(一作/竟)不語化作¶
　朝雲飛¶
　　　　渡淮河寄平一¶
　天色混波濤岸隂匝村墅微微漢祖廟隠隠江陵渚雲¶
<pb:KR4h0140_WYG_131-2a>¶
樹森巳重時明鬱相拒¶
　　　歸汝墳山莊留别盧象¶
淹留嵗將宴久廢南山期舊業不見棄還山從此辭漚¶
麻入南澗刈麥(一作/越楚)向東菑對酒雞黍熟閉門風雪時¶
非君一延首誰慰遥相思(漚麻四句洪/邁取為絶句)¶
　　　夕次圃田店¶
前路(一作/程)入鄭郊尚經百餘里馬煩時欲歇客歸程未¶
已落日桑柘隂遥村(一作/林)烟火起西還不遑宿中夜渡¶
<pb:KR4h0140_WYG_131-2b>¶
涇水¶
　　　田家即事¶
舊居東臯上左右俯荒村樵路前傍嶺田家遥對門歡¶
娯始披拂愜意在郊原餘霽蕩川霧新秋仍晝昏攀條¶
憩林麓引水開泉源稼穡豈云倦桑麻今正繁方求靜¶
者賞偶與潛夫論雞黍何必具吾心知道尊¶
　　　扈從御宿池(一本題作蘭峯/題張中丞九臯)¶
君王既廵狩輦道(一作/路)入秦京逺樹低槍壘孤峯(一作/山)¶
<pb:KR4h0140_WYG_131-3a>¶
入幔城寒疎清禁漏夜警羽林兵誰念迷方客長懐魏¶
闕情¶
　　　贈苗發員外(一作李/端詩)¶
宿雨朝來歇空山天氣清盤雲雙鶴下隔水一蟬鳴古¶
道黄花落平蕪赤燒生茂陵雖有病猶得伴君行¶
　　　答王維留宿¶
四年不相見相見復何為握手言未畢却令傷別離升¶
堂還駐馬酌醴便呼兒語嘿自相對安用傍人知¶
<pb:KR4h0140_WYG_131-3b>¶
　　　長樂驛留别盧象裴總¶
朝來已握手宿别更傷心灞水行人渡(一作/絶)商山驛路¶
深故情君且足謫宦我難任直道皆如此誰能淚滿襟¶
(前四句洪邁/取為絶句)¶
　　　送劉髙郵棁使入都¶
常聞積歸思昨夜又兼秋鄉路京華逺王程江水流呉¶
歌喧兩岸楚客醉孤舟漸覺潮初上悽然多暮愁¶
　　　宴呉王宅¶
<pb:KR4h0140_WYG_131-4a>¶
呉王承國寵列第禁城東連夜徴詞客當春試舞童砌¶
分池水岸牕度竹林風更待西園月金尊樂未終¶
　　　觀華嶽¶
西入秦關口南瞻驛路連彩雲生闕下松樹到祠邊作¶
鎮當官道雄都俯(一作為/雄控)大川蓮(一作/危)峯徑上處彷彿¶
有神仙¶
　　　泗上馮使君南樓作¶
井邑連淮泗南樓向晚過望灘沙鷺起尋岸浴童歌近¶
<pb:KR4h0140_WYG_131-4b>¶
海雲偏出兼秋雨更多明晨擬回棹鄉(一作/歸)思恨風波¶
　　　蘓氏别業¶
别業居幽處到來生隠心南山當户牖灃水映園林屋¶
(一作/竹)覆經冬雪庭昏未夕隂寥寥人境外閒坐聼春禽¶
　　　汝墳别業¶
失路農為業移家到汝墳獨愁常廢卷多病久離羣鳥¶
雀垂牕栁虹霓出澗雲山中無外事樵唱有時聞¶
　　　陸渾水亭¶
<pb:KR4h0140_WYG_131-5a>¶
晝眺伊川曲(一作/水)巖間霽色明淺沙平(一作/明)有路流水¶
漫無聲浴鳥沿波聚潛魚觸釣驚更憐春岸緑幽意(一/作)¶
(興/)滿前楹¶
　　　過鄭曲¶
路向榮川谷(一作/夕)晴來望盡通細煙生水上圓月在舟¶
中岸勢迷行客秋聲亂草蟲旅懐勞自慰淅淅有涼風¶
　　　宿陳留李少府揆㕔¶
相知有叔(一作/李)卿訟簡夜彌清旅泊(一作/宿)倦愁卧堂空¶
<pb:KR4h0140_WYG_131-5b>¶
聞曙更風簾(一作/簷)揺燭(一作/竹)影秋雨帶蟲聲歸思那堪¶
説悠悠限洛城(中四句洪/邁作絶句)¶
　　　題韓少府水亭¶
梅福幽棲處佳期不忘還鳥吟(一作/啼)當户竹花繞傍池¶
山水氣侵堦冷松(一作/藤)隂覆座閒寧知武陵趣宛在市¶
朝間¶
　　　題逺公經臺¶
蘭若無人到真僧出復稀苔侵行道席雲濕坐禪衣澗¶
<pb:KR4h0140_WYG_131-6a>¶
鼠縁香案山蟬噪竹扉世間長不見寧止暫忘歸¶
　　　中峯居喜見苗發(一作李/端詩)¶
自得中峰住深林亦閉闗經秋無客到入夜有僧還暗¶
澗泉聲小荒岡樹影閒髙牕不可望星月滿空山¶
　　　江南旅情¶
楚山不可極歸路但(一作/客自)蕭條海色晴看雨江聲夜聼¶
潮劒留南斗近書寄北風遥為報空潭橘無媒寄(一作/贈)¶
洛橋¶
<pb:KR4h0140_WYG_131-6b>¶
　　　泊揚子津(一作/岸)¶
纔入維揚郡鄉關(一作/山)此路(一作/地)遥林藏(一作/殘)初過(一/作)¶
(霽/)雨風退欲歸潮江火明沙岸雲帆礙浦橋客衣今日¶
(一作/正)薄寒氣(一作/夜)近(一作/昨)來饒¶
　　　晚泊金陵水亭¶
江亭當廢國秋景倍蕭騷夕照明殘壘寒潮漲古濠就¶
田看鶴大隔水見僧髙無限前朝事醒吟易覺勞¶
　　　七夕¶
<pb:KR4h0140_WYG_131-7a>¶
閨女求天女更闌意未䦨玉庭開粉席羅袖捧金盤向¶
月穿鍼易臨風整線難不知誰得巧明旦試相看¶
　　　望薊門¶
燕臺一望(一作/去)客心驚簫鼔喧喧漢將營萬里寒光生¶
積雪三邊曙色動危(一作/行)旌沙場烽火連胡月海畔雲¶
山擁薊城少小雖非投筆吏論功還欲請長纓¶
　　　家園夜坐寄郭微¶
前堦微雨歇開戸散窺林月出夜方淺水凉池更深餘¶
<pb:KR4h0140_WYG_131-7b>¶
風生竹樹清露薄衣襟遇物遂遥歎懐人滋逺心依稀¶
成夢想影響絶徽音誰念窮居者明時嗟陸沈¶
　　　酬汴州李别駕贈¶
秋風多客思行旅厭艱辛自洛非才子遊梁得主人文¶
章叅末議榮賤豈同倫歎逝逄三演(一作世/同王衍)懐賢憶四¶
(一作/法)真情因恩舊好契託死生親所媿能投贈清言益¶
潤身¶
　　　清明宴司勲劉郎中别業¶
<pb:KR4h0140_WYG_131-8a>¶
田家復近臣行樂不違(一作/遺)親霽日園林好清明煙火¶
新以文長㑹友唯徳自成鄰池照牕隂晚杯香藥味春¶
簷前花覆地竹外鳥窺人何必桃源裏深居作隠淪¶
　　　汝墳秋同仙州王長史翰聞百舌鳥¶
秋天聞好鳥驚起出簾帷却念殊方月能鳴巳後時遷¶
喬誠可早出谷此何遲顧影慙無對懐羣空(一作/増)所思¶
凄凉嵗欲晚蕭索燕(一作/路)將辭留聼未終曲彌令心獨¶
悲髙飛慿力致巧囀任天姿返覆知而靜間關㫁若遺¶
<pb:KR4h0140_WYG_131-8b>¶
花繁上林(一作/苑)路霜落汝川湄且長凌風翮乗春自有¶
期¶
　　　送丘為下第¶
滄江一身客獻賦空十年明主豈能好今人誰舉賢國¶
門税征駕旅食謀歸旋皦日媚春水緑蘋香客船無媒¶
既不達予亦思歸田¶
　　　贈苗發員外¶
朱户敞髙扉青槐礙落暉八龍乗慶重三虎遞(一作/地)朝¶
<pb:KR4h0140_WYG_131-9a>¶
　歸坐竹人聲絶横琴鳥語稀花慙潘岳貌年稱老萊衣¶
　葉暗朱櫻熟絲長粉蝶飛應憐魯儒賤空與故山違¶
　　　　寄王長史¶
　汝潁俱宿好徃來託層巒終日何寂寞繞籬生蕙蘭¶
　　　　别怨¶
　送别到中流秋船倚渡頭相看尚不逺未可即回舟¶
　　　　終南望餘雪(有司試此題詠賦四句/即納或詰之曰意盡)¶
　終南隂嶺秀積雪浮雲端林表明霽色城中增暮寒¶
<pb:KR4h0140_WYG_131-9b>¶
　　　　句¶
　不知叠嶂夜來雨清曉石楠花亂流¶
　¶
　¶
　¶
　¶
　¶
御定全唐詩巻一百三十一¶
