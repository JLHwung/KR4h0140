# -*- mode: mandoku-view; -*-
#+TITLE: 御定全唐詩
#+DATE: 2015-08-25 00:40:48.792296
#+PROPERTY: ID KR4h0140
#+PROPERTY: BASEEDITION WYG    
#+PROPERTY: JUAN 卷四百四十一
<pb:KR4h0140_WYG_441-1a>¶
　欽定四庫全書¶
御定全唐詩巻四百四十一¶
　　白居易¶
　　　　夜入瞿唐峡¶
　瞿唐天下險夜上信難(一作/艱)哉岸似雙屏合天如匹帛¶
　(一作/練)開逆風驚浪起㧞&KR1850;暗船来欲識愁多少髙於&KR1527;¶
　澦堆¶
　　　　初到忠州贈李六(一作李/大夫)¶
<pb:KR4h0140_WYG_441-1b>¶
　好在天涯李使君江頭相見日黄昬吏人生梗都如鹿¶
　市井踈蕪(一作/蕭踈)只抵村一隻蘭(一作/葉)船當驛路(一作/步)百¶
　層石磴上州門更無平地堪行䖏虚受朱輪五馬恩¶
　　　　郡齋暇日憶廬山草堂兼寄二林僧社三十韻¶
　　　　多叙貶官巳来出䖏之意¶
　諫諍知無補遷移分所當不堪(一作/能)匡聖主只合事空¶
　王龍象投新社鵷鸞失故行沉吟辭北闕誘引向西方¶
　便住雙林寺仍開一草堂平治行道路(一作/地)安置坐禪¶
<pb:KR4h0140_WYG_441-2a>¶
牀手版支為枕頭巾閣在牆先生烏几舄居士白衣裳¶
竟嵗何曽悶終身不擬忙滅除殘夢想換盡舊心腸世¶
界多煩惱形神乆損傷正從風鼔浪轉作日銷霜(佛經/云此)¶
(生死無休已如風鼔海浪又/云煩惱如霜露慧日能消除)吾道尋知止君恩偶未㤀¶
忽䝉頒鳯詔兼謝(一作/借)剖魚章蓮静方依水葵枯重仰¶
陽三車猶夕㑹五馬已晨装去似尋前世来如别故鄉¶
眉低出鷲嶺脚重下虵岡(廬山/岡名)漸望廬山逺彌愁峡路¶
長香爐峯隐隐巴字水茫茫瓢挂留庭(一作/亭)樹經收在¶
<pb:KR4h0140_WYG_441-2b>¶
屋梁春抛紅藥圃夏憶白蓮塘唯(一作/准)擬捐塵事将何¶
荅寵光有期追永逺(晋時永逺二法/師曽居此寺)無政繼龔黄南國¶
秋猶熱西齋夜暫(一作/漸)涼閒吟四句偈静對一爐香身¶
老同丘井心空是道場覓僧為去伴留俸作歸糧為報¶
山中侣慿看竹下房㑹應歸去在(一作/住)松菊莫教荒¶
　　　贈康叟¶
八十秦翁老不歸南賔太守乞寒衣再三憐汝非他意¶
天寶遺民見漸稀¶
<pb:KR4h0140_WYG_441-3a>¶
　　　鸚鵡¶
竟日語還黙中宵棲復驚身囚縁彩翠心苦為分眀暮¶
起歸巢思春多憶侣聲誰䏻拆籠破從放快飛鳴¶
　　　亰使囬累得南省諸公書因以長句詩寄謝蕭¶
　　　五劉二元八吳十一韋大陸郎中崔二十二牛¶
　　　二李七庾三十二李六李十楊三樊大楊十二¶
　　　員外¶
雪壓泥埋未死身每勞存問媿交親浮萍飄泊三千里¶
<pb:KR4h0140_WYG_441-3b>¶
列宿参差十五人禁月落時君待漏畬烟深處我行春¶
瘴鄉得老猶為幸豈敢傷嗟白髪新¶
　　　東城春意¶
風輭雲不動郡城東北隅晚来春澹澹天氣似京都弦¶
管随宜有杯觴不道無其如親故逺無可共歡娱¶
　　　木蓮樹生巴峡山谷間巴民亦呼為黄心樹大¶
　　　者髙五丈渉冬不凋身如青楊有白文葉如桂¶
　　　厚大無脊花如蓮香色豔膩皆同獨房蘂有異¶
<pb:KR4h0140_WYG_441-4a>¶
　　　四月初始開自開迨謝僅二十日忠州西北十¶
　　　里有鳴玉谿生者穠茂尤異元和十四年夏命¶
　　　道士母丘元志寫惜其遐僻因題三絶句云¶
如折芙蓉栽(一作/投)旱地似抛芍藥挂髙枝雲埋水隔無¶
人識惟有南賔太守知¶
紅似燕支膩如粉傷心好物不湏臾山中風起無時莭¶
明日重来得在無¶
已愁花落荒巖底復恨根生亂石間㡬度欲移移不得¶
<pb:KR4h0140_WYG_441-4b>¶
天教抛擲在深山¶
　　　種桃杏¶
無論海角與天涯大抵心安即是家路逺誰能念鄉曲¶
年深兼欲㤀亰華忠州且作三年計種杏栽桃擬待花¶
　　　新秋¶
二毛生鏡日一葉落庭時老去爭由我愁来欲泥誰空¶
銷閒嵗月不見舊親知惟弄扶牀女時時強展眉¶
　　　龍昌寺荷池¶
<pb:KR4h0140_WYG_441-5a>¶
冷碧新秋水殘紅半破蓮從来寥落意不似此池邊¶
　　　聼竹枝贈李侍御¶
巴童巫女竹枝歌懊惱何人怨咽多暫聼遣君猶悵望¶
長聞教我復如何¶
　　　寄胡餅與楊萬州¶
胡麻餅様學亰都麺脆油香新出爐寄與饑饞楊大使¶
嘗看得似輔興無¶
　　　感櫻桃花因招飲客¶
<pb:KR4h0140_WYG_441-5b>¶
櫻桃昨夜開如雪髩髪今年白似霜漸覺花前成老醜¶
何曽酒後更顛狂誰能聞此来相勸共泥春風醉一埸¶
　　　東亭閒望(一作/閒坐)¶
東亭盡日坐誰伴寂寥身緑桂(一作/樹)為佳客紅焦當美¶
人笑言雖不接情状似相親不作(一作/若不)悠悠想如何度¶
晚春¶
　　　畫木蓮花圖寄元郎中¶
花房膩似紅蓮朶豔色鮮如紫牡丹惟有詩人能(一作/應)¶
<pb:KR4h0140_WYG_441-6a>¶
觧愛丹青寫出與君看¶
　　　和李澧州題韋開州經藏詩¶
既悟蓮花藏湏遺貝葉書菩提無䖏所文字夲空虚觀¶
指非知月㤀筌是得魚聞君登彼岸捨筏復何如¶
　　　九日題塗溪¶
蕃(一作/香)草席鋪楓葉岸竹枝歌送菊花杯明年尚作(一/作)¶
(任/)南賔守或可重陽更一来¶
　　　即事寄微之¶
<pb:KR4h0140_WYG_441-6b>¶
畬田澀米不耕鉏旱地荒園少菜蔬想念(一夲缺/一作此)土風¶
今若此料看生計合何如衣縫紕類黄絲絹飯下腥鹹¶
白小魚飽暖饑寒何足道此身長短是空虚¶
　　　題郡中荔枝詩十八韵兼寄萬州楊八使君¶
竒果標南土芳林對北堂素華春漠漠丹寔夏煌煌葉¶
捧低垂戸枝擎重&KR1062;墻始因風弄色漸與日争光夕訝¶
條懸火朝驚樹㸃妆深於紅躑躅大校白檳榔星綴連¶
心朶珠排耀眼房紫羅裁襯殻白玉裹填瓤早嵗曽聞¶
<pb:KR4h0140_WYG_441-7a>¶
說今朝始摘嘗嚼疑天上味嗅異世間香潤勝蓮生水¶
鮮逾橘得霜燕支掌中顆甘露舌頭漿物少尤珍重天¶
髙苦𣺌茫己教生暑月又使阻遐方粹液靈難駐妍姿¶
嫩易傷近南光景熱向北道途長不得充王賦無由寄¶
帝鄉唯君堪擲贈面白似潘郎¶
　　　留北客¶
峡外相逢逺樽前一㑹難即湏分手别且強展眉歡楚¶
䄂蕭條舞巴絃趣數(從速/反)弹笙歌随分有莫作帝鄉看¶
<pb:KR4h0140_WYG_441-7b>¶
　　　重寄荔枝與楊使君時聞楊使君欲種植故有¶
　　　落句之戯¶
摘来正帶凌晨露寄去湏慿下水船映我緋衫渾不見¶
對公銀印最相鮮香連翠葉真堪畫紅透青籠實可憐¶
聞道萬州方欲種愁君得喫是何年¶
　　　和萬州楊使君四絶句¶
　　　　競渡¶
競渡相傳為汨羅不能止遏意無他自經放逐来顦顇¶
<pb:KR4h0140_WYG_441-8a>¶
能校靈均死㡬多¶
　　　　江邊草¶
聞君澤畔傷春草憶在天門街衷時漠漠淒淒愁(一作/秋)¶
滿眼就中惆悵是江蘺¶
　　　　嘉慶李¶
東都緑李萬州栽君手封題我手開把得欲嘗先悵望¶
與渠同别故鄉来¶
　　　　白槿花¶
<pb:KR4h0140_WYG_441-8b>¶
秋蕣晚英無豔色何因栽種在人家使君自(一作/只)别羅¶
敷面争觧囬頭愛白花¶
　　　和行簡望郡南山¶
反照前山雲樹明從君苦道似華清試聼腸斷巴猿呌¶
早晩驪山有此聲¶
　　　種荔枝¶
紅顆珍(一作/真)珠誠可愛白鬚太守亦何癡十年結子知¶
誰在自向庭中(一作/前)種荔枝¶
<pb:KR4h0140_WYG_441-9a>¶
　　　隂雨¶
嵐霧今朝重江山此地深灘聲秋更急峡氣曉多隂望¶
闕雲遮眼思鄉雨(一作/淚)滴心将何慰幽獨頼此北窗琴¶
　　　送客歸亰¶
水陸四千里何時歸到秦舟辭三峡雨馬入九衢塵有¶
酒留行客無書寄貴人唯慿逺傳語好在曲江春¶
　　　送蕭䖏士逰黔南¶
能文好飲老蕭郎身似浮雲髩似霜生計抛来詩是業¶
<pb:KR4h0140_WYG_441-9b>¶
家園忘却酒為鄉江從巴峡初成字猿過巫陽始斷腸¶
不醉黔中争去得磨圍山月正蒼蒼¶
　　　東樓醉¶
天涯深峡無人地嵗暮窮隂欲夜天不向東樓時一醉¶
如何擬過二三年¶
　　　寄微之(時微之為/虢州司馬)¶
髙天黙黙物茫茫各有来由致損傷鸚為能言長剪翅¶
龜縁難死乆搘牀莫嫌冷落抛閒地猶勝炎蒸卧瘴鄉¶
<pb:KR4h0140_WYG_441-10a>¶
外物竟關身底事謾排門㦸繫腰章¶
　　　東樓招客夜飲¶
莫辭數數醉東樓除醉無因破得愁唯有緑樽紅燭下¶
暫時不似在忠州¶
　　　醉後戲題¶
自知清冷似冬凌毎被人呼作律僧今夜酒醺羅綺暖¶
被君融盡玉壺氷¶
　　　冬至夜¶
<pb:KR4h0140_WYG_441-10b>¶
老去襟懐常濩落病来鬚髩轉蒼浪心灰不及爐中火¶
髩雪多于砌下霜三峡南賔城最逺一年冬至夜偏長¶
今宵始覺房櫳冷坐索寒衣託(一作/䛏)孟光¶
　　　竹枝詞四首¶
瞿唐峡口水(一作/冷)烟低白帝城頭月向西唱到竹枝聲¶
咽䖏寒猿闇鳥一時啼¶
竹枝苦怨怨何人夜静山空歇又聞蠻兒巴女齊聲唱¶
愁殺江樓(一作/南)病使君¶
<pb:KR4h0140_WYG_441-11a>¶
巴東船舫上巴西波面風生雨脚齊水蓼冷花紅簇簇¶
江蘺濕葉碧淒淒¶
江畔誰人唱竹枝前聲斷咽後聲遲怪来調苦縁詞苦¶
多是通州司馬詩¶
　　　酬嚴中丞晚眺黔江見寄¶
江水三逥曲愁人兩地情磨圍山下色朙月峡中聲晚¶
後連天碧秋来徹底清臨流有新恨照見白鬚生¶
　　　寄題楊萬州四望樓¶
<pb:KR4h0140_WYG_441-11b>¶
江上新樓名四望東西南北水茫茫無由得與君携手¶
同凭欄干一望鄉¶
　　　荅楊使君登樓見憶¶
忠萬樓中南北望南州烟水北州雲兩州何事偏相憶¶
各是籠禽作使君¶
　　　除夜¶
嵗暮紛多思天涯𣺌未歸老添新甲子病减舊容輝鄉¶
國仍留念功名已息機明朝四十九應轉悟前非¶
<pb:KR4h0140_WYG_441-12a>¶
　　　聞雷¶
瘴地風霜早温天氣候催窮冬不見雪正月已聞雷震¶
蟄蟲蛇出驚枯草木開空餘客方寸依舊似寒灰¶
　　　春至¶
若為南國春還至争向東樓日又長白片落梅浮澗水¶
黄梢新桞出城牆閒拈蕉葉題詩詠悶取藤枝引酒嘗¶
樂事漸無身漸老從今始擬負風光¶
　　　感春¶
<pb:KR4h0140_WYG_441-12b>¶
巫峡中心郡巴城四面春草青臨水地頭白見花人憂¶
喜皆心火榮枯是眼塵除非一杯酒何物更關身¶
　　　春江¶
炎涼昬暁苦推遷不覺忠州已二年閉閣只聼朝暮鼓¶
上樓空望徃来船鶯聲誘引来花下草色勾留坐水邊¶
唯有春江看未厭縈砂遶石渌潺湲¶
　　　題東樓前李使君所種櫻桃花¶
身入青雲無見日手栽紅樹又逢春惟留花向樓前著¶
<pb:KR4h0140_WYG_441-13a>¶
(一作/看)故故抛愁與後人¶
　　　巴水¶
城下巴江水春来似麴塵軟沙如渭曲斜岸憶天津影¶
蘸新黄桞香浮小白蘋臨流搔首坐惆悵為何人¶
　　　野行¶
草潤衫襟重沙乾屐齒輕仰頭聼鳥立信脚望花行暇¶
日無公事衰年有道情浮生短於夢夢裏莫營營¶
　　　送髙侍御使迴因寄楊八¶
<pb:KR4h0140_WYG_441-13b>¶
明月峡邊逢制使黄茅岸上是忠州到城莫說忠州惡¶
無益虚教楊八愁¶
　　　奉酬李相公見示絶句(時初聞/國䘮)¶
碧油幢下捧新詩榮賤雖殊共一悲涕淚滿襟君莫怪¶
甘泉侍從最多時¶
　　　喜山石榴花開(去年自廬/山移来)¶
忠州州裏今日花廬山山頭去時樹已憐根損斬新栽¶
還喜花開依舊數赤玉何人少琴軫紅纈誰家合羅袴¶
<pb:KR4h0140_WYG_441-14a>¶
但知爛熳恣情開莫怕南賓□李妬¶
　　　戲贈蕭處士清禪師¶
三杯嵬峩忘機客百衲頭陀任運僧又有放慵巴郡守¶
不營一事共騰騰¶
　　　錢虢州以三堂絶句見寄因以本韻和之¶
同事空王嵗月深相思逺寄定中吟遥知清净中和化¶
祗用金剛三昧心(予早嵗與錢君同習/讀金剛三昧經故云)¶
　　　三月三日¶
<pb:KR4h0140_WYG_441-14b>¶
暮春風㬌初三日流世光隂半百年欲作閒逰無好伴¶
半江惆悵却囬船¶
　　　寒食夜¶
四十九年身老日一百五夜月明天抱膝思量何事在¶
癡男騃(一作/癡)女喚鞦韆¶
　　　代州民問¶
龍昌寺底開山路巴子臺前種栁林官職家鄉都㤀却¶
誰人㑹得使君心¶
<pb:KR4h0140_WYG_441-15a>¶
　　　荅州民¶
宦情斗擻随塵去鄉思銷磨逐日無惟擬騰騰作閒事¶
遮渠不道使君愚¶
　　　荔枝樓對酒¶
荔枝新熟雞冠色燒酒初開琥珀香欲摘一枝傾一醆¶
西樓無客共誰甞¶
　　　房家夜宴喜雪戲贈主人¶
風頭向夜利如刀頼此温爐輭錦𫀆桑落氣薫珠翠暖¶
<pb:KR4h0140_WYG_441-15b>¶
柘枝聲引管弦髙酒鈎送醆推蓮子燭淚黏盤壘蒲萄¶
不醉遣儂争散得門前雪片似鵝毛¶
　　　醉後贈人¶
香毬趂拍囬環匼花醆抛巡取次飛自入春来未(一作/不)¶
同醉那能夜去獨先歸¶
　　　初除尚書郎脫刺史緋¶
親賓相賀問何如服色恩光盡反初頭白喜抛黄草峡¶
眼眀驚拆紫泥書便留朱紱還鈴閣却著青袍侍玉除¶
<pb:KR4h0140_WYG_441-16a>¶
無奈嬌癡三嵗女繞腰啼哭覓金(一作/銀)魚¶
　　　留題開元寺上方¶
東寺臺閣好上方風㬌清數来猶未厭長别豈無情戀¶
水多臨坐辭花剰繞行最憐新岸栁手種未全成¶
　　　别種東坡花樹兩絶¶
三年留滯在江城草樹禽魚盡有情何處殷勤重囬首¶
東坡桃李種新成¶
花林好住莫顦顇春至但知依舊春樓上明年新太守¶
<pb:KR4h0140_WYG_441-16b>¶
不妨還是愛花人¶
　　　别橋上竹¶
穿橋迸竹不依行恐礙行人被損傷我去自慙遺愛少¶
不教君得似甘棠¶
　　　發白狗峡次黄牛峡登髙寺却望忠州¶
白狗次黄牛灘如竹莭稠路穿天地險人續古今愁忽¶
見千花塔因停一葉舟畏途常廹促靜境暫淹㽞巴曲¶
春全盡巫陽雨半收北歸雖引領南望亦囬頭昔去悲¶
<pb:KR4h0140_WYG_441-17a>¶
殊俗今来念舊逰别僧山北寺抛竹水西樓郡樹花如¶
雪軍廚酒似油時時大開口自笑憶忠州¶
　　　棣華驛見楊八題夢兄弟詩¶
遥聞旅宿夢兄弟應為郵亭名棣華名作棣華来早晩¶
自題詩後屬楊家¶
　　　商山路有感¶
萬里路(一作/途)長在六年身始歸所經多舊館大半主人¶
非¶
<pb:KR4h0140_WYG_441-17b>¶
　　　商山路驛桐樹昔與微之前後題名處¶
與君前後多遷謫五度經過此路隅笑問中庭老桐樹¶
這囬歸去免来無¶
　　　惻惻吟¶
惻惻復惻惻逐臣返鄉國前事難重論少年不再得泥¶
塗絳老頭班白炎瘴靈均面黎黑六年不死却歸来道¶
著姓名人不識¶
　　　徳宗皇帝挽歌詞四首¶
<pb:KR4h0140_WYG_441-18a>¶
執象宗𤣥祖貽謀啓孝孫文髙柏梁殿禮薄霸陵原宫¶
仗辭天闕朝儀出國門生成不可報二十七年恩¶
虞帝南廵後殷宗諒闇中初辭鑄鼎地已閉望仙宫曉¶
落當陵月秋生滿斾風前星承帝座不使北辰空¶
業大承宗祖功成付子孫睿文詩播樂遺訓史標言莭¶
表中和徳方垂廣利恩懸知千載後理代數貞元¶
夢減三齡夀哀延七月期寝園愁望逺宫仗哭行遲雲¶
日添寒慘笳簫向晚悲因山有遺詔如𦵏漢文時¶
<pb:KR4h0140_WYG_441-18b>¶
　　　昭徳皇后挽歌詞¶
仙去逍遥境詩留窈窕章春歸金屋少夜入夀宫長鳯¶
引曽辭輦蠶休昔採桑隂靈何處感沙麓月無光¶
　　　太平樂詞二首(已下七首在翰林/院時奉勅撰進)¶
嵗豐仍莭儉時泰更銷兵聖念長如此何憂不太平¶
湛露浮堯酒薫風起舜歌願同堯舜意所樂在人和¶
　　　小曲新詞二首¶
霽色鮮宫殿秋聲脆管弦聖眀千嵗樂嵗嵗似今年¶
<pb:KR4h0140_WYG_441-19a>¶
紅𥚑(一作/帬)眀月夜碧簟早秋時好向昭陽宿天凉玉漏¶
遲¶
　　　閨怨詞三首¶
朝憎鶯百囀夜妬燕雙棲不慣經春别誰知到曉啼¶
珠箔籠寒月紗牕背曉燈夜来巾上淚一半是春冰¶
關山征戍逺閨閣别離難苦戰應顦顇寒衣不要寛¶
　　　殘春曲(禁中/口號)¶
禁苑殘鶯三四聲㬌遲風慢暮春情日西無事牆隂下¶
<pb:KR4h0140_WYG_441-19b>¶
閒蹋宫花獨自行(一作/吟)¶
　　　長安春¶
青門桞枝軟無力東風吹作黄金色街東酒薄醉易醒¶
滿眼春愁銷不得¶
　　　長樂坡送人賦得愁(一下有/字字)¶
行人南北分征路流水東西接御溝終日坡前恨離别¶
謾名長樂是長愁¶
　　　獨眠吟二首¶
<pb:KR4h0140_WYG_441-20a>¶
夜長無睡起階前寥落星河欲曙(一作/曉)天十五年来眀¶
月夜何曽一夜不孤眠¶
獨眠客夜夜可憐長寂寂就中今夜最愁人涼月清風¶
滿牀席¶
　　　期不至¶
紅燭青樽久延佇出門入門天欲曙星稀月落竟不来¶
烟桞朧朧鵲飛去¶
　　　長洲苑¶
<pb:KR4h0140_WYG_441-20b>¶
春入長洲草又生鷓鴣飛起少人行年深不辨娃宫處¶
夜夜蘓臺空月明¶
　　　憶江栁¶
曽栽楊栁江南岸一别江南兩度春遥憶青青江岸上¶
不知攀折是何人¶
　　　南浦别¶
南浦淒淒别西風嫋嫋秋一看腸一斷好去莫囬頭¶
　　　三年别¶
<pb:KR4h0140_WYG_441-21a>¶
　悠悠一别已三年相望相思明月天腸斷青天望明月¶
　别来三十六囬圎¶
　　　　傷春詞¶
　深淺簷花千萬枝碧紗窗外囀黄鸝殘妝含淚下簾坐¶
　盡日傷春春不知¶
　　　　後宫詞¶
　淚濕(一作/盡)羅巾夢不成夜深前殿按歌聲紅顔未老恩¶
　先斷斜倚薫籠坐到明¶
<pb:KR4h0140_WYG_441-21b>¶
　¶
　¶
　¶
　¶
　¶
　¶
　¶
御定全唐詩巻四百四十一¶
